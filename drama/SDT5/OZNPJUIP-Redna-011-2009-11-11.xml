<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Redna-011-2009-11-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">7997379D238EC859C125765D00446F5A</idno>
               <idno type="custom" subtype="day">76BF50B6BC50F351C125766B00359325</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=76BF50B6BC50F351C125766B00359325</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Redna-011-2009-11-11.OZNPJUIP" n="011">
               <name>Redna</name>
               <date when="2009-11-11"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Redna-011-2009-11-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Redna-011-2009-11-11.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">11. seja</stage>
            <stage type="date">(11. november 2009)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 9.02.</stage>


            <sp xml:id="SDT5-OZNPJUIP-Redna-011-2009-11-11.sp1">

               <speaker>PREDSEDNIK DR. VINKO GORENAK:</speaker>

               <p>Dobro jutro in lep pozdrav! Pričenjam 11. sejo Odbora za notranjo politiko, javno
               upravo in pravosodje. Obveščam vas, da so zadržani oziroma imamo nadomeščanja
               naslednja: gospo Janjo Klasinc nadomešča gospa Renata Brunskole, gospoda Colariča
               nadomešča gospa Silva Črnugelj in gospo Darjo Lavtižar Bebler nadomešča mag. Majda
               Potrata.</p>
               <p>K dnevnemu redu ni bilo predlogov za širitev ali kaj podobnega, zato je dnevni red
               tak kot ste ga dobili s sklicem tudi sprejet.</p>
               <p>Prehajamo na <title>1. TOČKO DNEVNEGA REDA - SKUPNO POROČILO O DELU DRŽAVNIH TOŽILCEV
                  ZA LETO 2008.</title> Gre pa za nadaljevanje preložene obravnave. Prejeli ste
               gradivo. Vabili smo Državni svet in vrhovno državno tožilstvo, predstavniki so z nami
               z načelom z generalno državno tožilko in jih lepo pozdravljam. Odbor za notranjo
               politiko, javno upravo in pravosodje je z obravnavo skupnega poročila o delu državnih
               tožilcev za leto 2008 pričel na svoji 7. seji 8. julija 2009 ter z njenim prvim
               nadaljevanjem 2. septembra 2009, ko je odbor sklenil, da se na podlagi prvega
               odstavka 74. člena Poslovnika razprava in odločanje o skupnem poročilu preloži na eno
               od naslednjih sej odbora. Ta sklep smo sprejeli z glasovanjem, in sicer na predlog
               Poslanske skupine Zares. Naj v nadaljevanju pojasnim še to. S strani poslanskih
               skupin SD, Zares, DeSUS in LDS je bil 8. julija 2009 predlagan naslednji sklep: Odbor
               za notranjo politiko, javno upravo in pravosodje se je seznanil s skupnim poročilom o
               delu državnih tožilcev za leto 2008 in predlaga, da ga na seji, torej redni seji
               obravnava tudi Državni zbor. Zdaj, v zvezi s tem naj vas opozorim pravzaprav na
               naslednje, da bi v tem primeru bilo smiselno in pravzaprav normalno potrebno
               pripraviti tudi predlog odločitve o kateri naj odloča Državni zbor, zgolj seznanjanje
               s poročili je na podlagi četrtega odstavka 41. člena Poslovnika naloga matičnega
               delovnega telesa in ne Državnega zbora, cilj obravnavanja na Državnem zboru pa je
               sprejem vsebinskih odločitev v zvezi z obravnavanimi zadevami. In zato pričakujem, da
               predem bom tak sklep dal na glasovanje, kot je za zdaj pisno predložen s strani
               koalicije, da dobim nek predlog odločitve oziroma predlog sklepa za Državni zbor. Ker
               smo v bistvu sejo prekinili na točki, ko je Poslanska skupina Zares želela preložitev
               na eno od naslednjih sej naj za začetek dam besedo predstavniku Poslanke skupine
               Zares, gospodu Rožeju. Izvolite.</p>
            </sp>
            <sp xml:id="SDT5-OZNPJUIP-Redna-011-2009-11-11.sp2">

               <speaker>VITO ROŽEJ:</speaker>

               <p>Hvala lepa za besedo, gospod predsednik. Postopkovno bi želel imeti besedo. Res je,
               mi smo predlagali preložitev na eno od naslednjih sej, upali smo, da bo v tem času
               morda zaključila delati tudi skupina pravosodnega ministrstva, ki preiskuje delo
               pravosodni nadzor izvajanje nad delom Okrožnega državnega tožilstva v Ljubljani.
               Mislimo namreč, da bi lahko izsledki tega nadzora vplivali tudi na naše odločanje
               glede skupnega poročila, ki ga obravnavamo. Zato bi želel predlagati dva postopkovna
               sklepa, pa bi ju kar prebral, upam, da so tudi v pisni obliki do vas že prišla. Prvi
               bi se glasil: Odbor za notranjo politiko, javno upravo in pravosodje poziva
               Ministrstvo za pravosodje, da po končanem pravosodnem nadzoru nad delom Okrožnega
               državnega tožilstva v Ljubljani za obdobje od 1.1.2008 - 1.9.2009 poročilo v
               obravnavo pošlje matičnemu delovnemu telesu Državnega zbora. In drugi sklep, ki je
               mogoče za današnjo razpravo še tehtnejši. Na podlagi 74. člena Poslovnika Državnega
               zbora predlagamo da se 
               obravnava skupnega poročila o delu državnih tožilstev za leto 2008 priloži dokler
               Ministrstvo za pravosodje ne priloži poročila o ugotovitvah v zvezi s pravosodnim
               nadzorom nad delom Okrožnega državnega tožilstva v Ljubljani za obdobje od 1.1.2008 -
               1.9.2009. Hvala lepa.</p>
            </sp>
            <sp xml:id="SDT5-OZNPJUIP-Redna-011-2009-11-11.sp3">

               <speaker>PREDSEDNIK DR. VINKO GORENAK:</speaker>

               <p>Trenutek. Poglejte, spoštovani predstavnik Poslanske skupine Zares, jaz sem preko
               strokovnih služb zaprosil poslansko skupino, moje sodelavke so z vami bile v kontaktu
               preden smo to poročilo oziroma preden sem sploh sklical to sejo oziroma nadaljevanje
               te seje in povprašal ali je Poslanska skupina Zares že opravila svoj posel, namreč
               smisel prekinitev je v tem, da poslanska skupina nekaj ukrene verjetno oziroma
               predlaga nekaj in ali lahko skličem to sejo, da bi to točko dnevnega reda tudi
               končali. Vaš odgovor je bil, da je vse v redu in da lahko skličem nadaljevanje seje.
               To mi je bilo tudi normalno. Namreč, poglejte, mi skličemo sejo, zdaj, če preštejete
               naše goste boste videli, da jih je kar lepo število, vsak bo izgubil eno uro in še
               kaj, ko bi lahko v tistem času kaj naredil. Meni se to zdi hudo neresno, jaz bom pač
               spoštoval, ker pač moram spoštovati in bom dal na glasovanje ta predlog sklepa, ampak
               vam bom pa naravnost povedal, da ste v Poslanski skupini Zares neresni, kljub temu,
               da ste Zares, iz temeljnega razloga, ker če vas vprašam lepo ali je vse v redu, ali
               lahko skličem, pa mi rečete: <q>"ja, je"</q>, zdaj pa vsi pridemo na to sejo, pa mi
               predložite takšen sklep. Če malo nadaljujem komentar tega preden dam na glasovanje in
               bom tudi dal na glasovanje, seveda saj sem dolžan dati na glasovanje. Kar se tiče
               tega nadzora pravosodnega v Ljubljani naj vam še enkrat povem, da je v preteklem
               mandatu bil opravljen en podoben nadzor s strani ministra Šturma, ki je trajal nekaj
               ur v Kopru in se je nanašal na neke administrativne zadeve vpisovanja neke kadrovske
               evidence ali nekaj podobnega, ta nadzor traja že ne vem mesec in pol, ni še končan,
               ne vem kdaj bo končan, opravljajo ga tisti ljudje, ki pravzaprav delajo na področju
               zaporov, zdaj pa tožilstvo nadzirajo. Državni sekretar Škrlec se očitno pripravlja na
               prevzem tožilske funkcije generalnega državnega tožilca, sprejema to skupino ljudi,
               jim dajem navodila, verjetno jim je dosti, če imajo neko odločbo, da bodo nadzirali
               tisto zadevo je v redu, ne pa, da jih sprejema kar naprej, po prihodu nazaj pa
               počasti s kakšnimi luštnimi čokoladicami, da mu takoj poročajo o tem kaj so
               ugotovili. Očitno se pripravlja na prevzem mesta generalnega državnega tožilstva in
               se mi zdi zadeva zelo, zelo neresna. Proceduralno, gospod Jerovšek.</p>
            </sp>
            <sp xml:id="SDT5-OZNPJUIP-Redna-011-2009-11-11.sp4">

               <speaker>JOŽEF JEROVŠEK:</speaker>

               <p>Jaz želim proceduralno protestirati in ugotoviti, da Poslanska skupina Zares in tudi
               celotna koalicija v zadnjem času sistematično kršijo Poslovnik, sistematično rušijo
               ugled Državnega zbora in sistematično obstruirajo normalno delo Državnega zbora.
               Poslanska skupina Zares je vložila recimo predlog za izredno sejo o misijah
               slovenskih v tujini. Zbralo se je 50 ljudi in na sami seji so predlagali preložitev.
               Na Odboru za obrambo koalicija ni želela poslušati poročila ministrice o težavah z
               vračanjem slovenskih vojakov, zaničevalno do slovenskih vojakov in so odšli. Kar
               naprej odlagajo seje, jih ne
               skličejo. In tu smo priča popolni anarhistični dejavnosti stranke Zares. Vi ste že
               omenili kaj imajo zadaj. Naj jasno povedo, da rušijo državno tožilko in da še niso
               vseh priprav izvedli in da rabijo čas za odlok. Na tak način je sramotno, da tako
               rušijo ugled Slovenije tudi pred zunanjim svetom, kajti to je enostavno
               nesprejemljivo. In gospod predsedujoči, jaz mislim, da za naslednjo sejo bi morali
               celo v naprej opozoriti poslansko skupino, ki je tako anarhistična pozvati, da se
               temu odpove ali naj ne sodeluje na seji odbora. Hvala.</p>
            </sp>
            <sp xml:id="SDT5-OZNPJUIP-Redna-011-2009-11-11.sp5">

               <speaker>PREDSEDNIK DR. VINKO GORENAK:</speaker>

               <p>Hvala. Proceduralno, gospod Rožej.</p>
            </sp>
            <sp xml:id="SDT5-OZNPJUIP-Redna-011-2009-11-11.sp6">

               <speaker>VITO ROŽEJ:</speaker>

               <p>Hvala, gospod predsednik. Repliko sem pravzaprav želel. Glejte, niso vse okoliščine,
               ki bi bile povezane s sklicem današnje seje, bile odvisne samo od naše poslanske
               skupine. Kot sem že pojasnil poteka na Okrožnem tožilstvu v Ljubljani pravosodni
               nadzor. Kolikor sem jaz razumel včerajšnje sporočilo za javnost pravosodnega
               ministrstva bo ta končan letos. Ker pa je stvar mnogo bolj kompleksna kot je bila na
               primeru, ki ste ga omenili, v Kopru, se je skupina odločila oziroma je morala zato,
               da bodo njeni izsledki verodostojni, še enkrat se podati na tožilstvo, še enkrat
               pogledati določene oziroma še neke dodatne dokumente, zato ta pravosodni nadzor traja
               dlje. Ni šlo za neke administrativne zadeve, šlo je za odstopanje od ustaljenih praks
               in morda še kaj drugega. Skratka, mi v naši poslanski skupini do včeraj, ko smo
               recimo prejeli vsi poročilo pravosodnega ministrstva za medije, da bo nadzor
               predvidoma končan do konca leta. Nismo mogli vedeti kako daleč je ta stvar in kdaj bi
               mi lahko svoje odločanje o tej zadevi verodostojno sklenili. Zato zdaj ta vaša
               namigovanja kdo, kaj, kako, komu mislim, da so brezpredmetna. Priznam in se
               opravičujem vabljenim gostom za to, da zna biti, da njihov prihod danes ne bo zaman,
               bo pa mogoče manj učinkovit kot bi bil. Sicer bi pa rekel še to, da daleč od tega, da
               bi bil naš odbor tisti, ki bi velikokrat zastonj vabil goste sem, jaz sem sam tudi
               član komisije za človekove pravice in mi je v veliko žalost, da morajo sem hoditi
               dvakrat, trikrat, recimo varuhinja človekovih pravic, pa mi še vedno ne moremo
               zaključiti obravnave njenega poročila, odbor sprejme sklepe, pa ti sklepi na koncu ne
               veljajo, predsednica komisije jih ne pošlje predsedniku Državnega zbora naprej, da bi
               mi lahko zaključili z obravnavo poročila varuhinje človekovih pravic i mislim, da je
               nekorektno reči, da je zdaj naša poslanska skupina tista, ki pa krni kakšen ugled
               parlamenta. Mislim pa, vsaj sam bom vedno te očitke o anarhizmu vzel kot pohvalo, sem
               tudi prepričan, da marsikdo v tej sobi ne ve, da so recimo stvari kot so splošna
               volilna pravica pred 200 leti veljale za anarhistične, danes je pa to temelj
               demokracije in jaz sem prepričan, da je tudi marsikatera današnja anarhistična
               vrednota bo čez 100 ali čez 200 let splošno sprejeta. Tako, da hvala lepa za pohvale,
               gospod Jerovšek, kar se pa tiče krnjena ugleda parlamenta, pa mislim, da ste vi eden
               zadnjih, ki bi komurkoli lahko pridigal o tem. hvala.</p>
            </sp>
            <sp xml:id="SDT5-OZNPJUIP-Redna-011-2009-11-11.sp7">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ampak, še vedno mi niste odgovorili zakaj me vlečete za nos, da mi enkrat
               rečete: <q>"ja, nadaljujmo"</q>, potem pa ne. Preden dam zadevo na glasovanje bi dal besedo
               še gospe Pajenkovi.</p>
            </sp>
            <sp xml:id="SDT5-OZNPJUIP-Redna-011-2009-11-11.sp8">

               <speaker>SANJA JAVOR PAJENK:</speaker>

               <p>Sem vrhovna državna tožilka. Nekaj bi rada tukaj pripomnila. Mi smo se danes dobili
               že tretjič ali četrtič zaradi obravnave skupnega poročila o delu državnih tožilcev v
               letu 2008. Odbor za pravosodje to skupno poročilo sprejme, drugega ne more narediti.
               Vrhovne državne tožilce lahko zaprosi za pojasnilo, če eventualno nekaj v tem skupnem
                  poročilu o delu ni jasno ali
               je potrebno bolj natančno pojasniti. To kar vi predlagate je enako situaciji, da
               sodišče povabi obdolženca na obravnavo za neko obtožbo, ki jo on niti dobil ni, niti
               ve za kaj gre, ne povabi ga pa na obravnavo za tisto obtožbo, ki jo je dobil in ki je
               pravnomočna. To vi danes počnete. To, kar vi predlagate je popolnoma druga stvar in
               ne zadeva obravnavo skupnega poročila o delu državnih tožilcev. Mi razpravljamo o tej
               izdaji tega poročila, ki ste ga pravočasno dobili. In zato prosim, da se omejimo na
               to temo, ker če bomo delali na ta način bo pravosodje imelo še večje zaostanke.
               Izračunajte si koliko ur smo mi tukaj sedeli zaradi nepotrebnih predlogov in zaradi
               političnih iger, to bi vas prosila.</p>
            </sp>
            <sp xml:id="SDT5-OZNPJUIP-Redna-011-2009-11-11.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa. Naj dopolnim še eno reč predem vam dam besedo. Mi obravnavamo poročilo za
               leto 2008, nadzor se nanaša na 1.1.2008 - 1.9.2009. Izvolite, postopkovno, gospod
               Rožej.</p>
            </sp>
            <sp xml:id="SDT5-OZNPJUIP-Redna-011-2009-11-11.sp10">

               <speaker>VITO ROŽEJ:</speaker>

               <p>Hvala lepa, gospod predsednik. Spomnil bi vas, da razpravljamo o postopkovnem sklepu,
               tako da mislim, da bi o tem lahko razpravljali, kvalificiramo samo člani in članice
               odbora oziroma njihovi namestniki ne pa ostali vabljeni na sejo. Ker pa je že stvar
               šla tako daleč bom pa rekel, da v tej državi poznamo ločenost različnih vej oblasti
               in tako kot je sodna veja oblasti poskrbela, da se jo jemlje resno in se ji daje
               takšno veljavo in tako najbrž da mora tudi zakonodajna veja oblasti skrbeti, da ji
               noben del izvršne oblasti, in to tožilci so, ravno tako ne bo oporekal njene vloge in
               funkcije. Mislim, da primerjava, ki ste jo dali s sodišči na mestu, skratka lahko
               uveljavi v pravosodju, v zakonodajni veji oblasti, pa najbrž da ni najbolj na mestu.
               Govorimo pa, kot rečeno, o postopkovnem predlogu in upam, da bomo to debato kmalu
               zaključili in se o teh dveh postopkovnih predlogih tudi lahko odločili. Hvala.</p>
            </sp>
            <sp xml:id="SDT5-OZNPJUIP-Redna-011-2009-11-11.sp11">

               <speaker>PREDSEDNIK DR. VINKO GORENAK:</speaker>

               <p>Seveda, jaz moram dati na glasovanje zadevo, tako je po Poslovniku, čeprav, veste,
               Poslovnik tolmačim sam, to je tako zapisano in ga bom tudi sam tolmačil in bom poleg
               Poslovnika upošteval tudi kakšna vljudnostna ali korektnostna pravila recimo in dal
               besedo tudi še komu drugemu. Glede na Poslovnik in glede na to, da ni več
               prijavljenih, sem dolžan dati na glasovanje prvi predlog sklepa, ki se glasi: Odbor
               za notranjo politiko, javno upravo in pravosodje poziva Ministrstvo za pravosodje, da
               po končanem pravosodnem nadzoru nad delom Okrožnega državnega tožilstva v Ljubljani
               za obdobje 1. januar 2008 - 1. september 2009 poročilo v obravnavo pošlje tudi
               matičnemu delovnemu telesu Državnega zbora. Obrazložitev glasu?</p>
            </sp>
            <sp xml:id="SDT5-OZNPJUIP-Redna-011-2009-11-11.sp12">

               <speaker>JOŽEF JEROVŠEK:</speaker>

               <p>...<stage>/nerazumljivo/</stage>.. mislim, da je ta predlog sklepa izrazito v nasprotju s
               Poslovnikom in ga ne spete dati na glasovanje zato, ker nima čisto nobene skupne
               stvari. Ta točka, ki je tožilstvo povabljeno, je zelo redna v tem Državnem zboru,
               kjer sem 14. leto prisoten, ko obravnavamo in se še ni zgodilo kaj takšnega. Te
               kršitve Poslovnika in procedure, ki si jih stranka Zares in podpira koalicija, vodi v
               diktaturo. Gospod Rožej je zadnjič kot Berlusconi gospoda Šulca v evropskem
               parlamentu mene obtožil, da sem nacistični capo v taborišču. Tako ste rekli in sem
               zahteval, da se opravičite in se niste. Nespodobni ste, imate zametke neke ideologije in nečesa v sebi in kar
               naprej delate v skladu s tem. Ta sklep je neposlovniški in ga ne smete dati na
               glasovanje. Nikakor to ne sodi tudi na sklicano sejo se ne prilagaja in na tak način
               protestiram, da bomo iz tega Državnega zbora naredili nekaj kar je v popolnem
               nasprotju. Žalijo predstavnike tožilstva oziroma izsiljujejo, da jim bodo popustili
               živci, da bodo zapustili ta zbor, kajti normalen človek se ne pusti večno žaliti,
               tako kot žalijo ti poslanci državne tožilce. Takšnih žalitev je nemogoče prenašati.
               In tega sklepa prosim, da ne daste na glasovanje. Hvala lepa.</p>
            </sp>
            <sp xml:id="SDT5-OZNPJUIP-Redna-011-2009-11-11.sp13">

               <speaker>PREDSEDNIK DR. VINKO GORENAK:</speaker>

               <p>Gospod Jerovšek, jaz se lahko z vami strinjam, ampak žal me tudi službe opozarjajo,
               da 45. člen Poslovnika enostavno to omogoča, da moram dati to na glasovanje, čeprav
               najrajši ne bi dal, to je pa tudi res. Žal mi je, ampak jaz bom moral dati to na
               glasovanje.</p>
               <p>Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(6 članov.)</stage></p>
               <p>Sklep je sprejet in sklep številka 2.</p>
               <p>Na podlagi 74. člena Poslovnika Državnega zbora predlagamo, da se obravnava skupnega
               poročila o delu državnih tožilcev za leto 2008 preloži dokler Ministrstvo za
               pravosodje ne priloži poročila o ugotovitvah v zvezi s pravosodnim nadzorom nad delom
               Okrožnega državnega tožilstva v Ljubljani. Gospa Jeraj.</p>
            </sp>
            <sp xml:id="SDT5-OZNPJUIP-Redna-011-2009-11-11.sp14">

               <speaker>ALENKA JERAJ:</speaker>

               <p>Še enkrat v imenu naše poslanske skupine. Mi imamo na dnevnem redu točko obravnava
               skupnega poročila o delu državnih tožilcev za leto 2008. Jaz mislim, da bi morali to
               razpravo opraviti, prekinili smo jo že nekajkrat z raznimi argumenti, ki moram reči
               so precej za lase privlečeni, ko se nekdo nekaj spomni, da z nekim odgovorom
               generalne državne tožilke ni zadovoljen, predlaga sklep in ker koalicija ima večino
               lahko tak sklep tudi izglasuje. Mi smo maja prejeli poročilo, skupno poročilo
               državnih tožilcev, danes smo sredi novembra, torej pol leta se že lahko rečemo
               norčujemo iz tega namesto, da bi stvari obravnavali, poslušali tožilce in poročilo
               tudi sprejeli ali pa zavrnili, če mislite, da kaj v poročilu ni v redu. To, kar pa
               zdaj počnemo in stalno prekinjamo in podaljšujemo, na naslednji seji bomo morda že
               obravnavali poročilo za leto 2009. To je do skrajnosti neresno in naša poslanska
               skupina pri tem ne bo sodelovala.</p>
            </sp>
            <sp xml:id="SDT5-OZNPJUIP-Redna-011-2009-11-11.sp15">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sam se tudi strinjam z vami, da je zadeva absurdna. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(2 članov.)</stage></p>
               <p>Sklep je sprejet.</p>
               <p>Ugotavljam, da smo s tem to točko dnevnega reda zaključili.</p>
               <p>Naslednjo sejo, ki je sklicana za 45 minut po tej seji oziroma za 14. uro, pa bomo
               nadaljevali ob 10.15. <stage type="time">(SEJA JE BILA PREKINJENA 11. NOVEMBRA 2009 OB 9.25.)</stage>
               </p>
            </sp>
         </div>
      </body>
   </text>
</TEI>
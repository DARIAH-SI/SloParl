<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZLSIRR-Nujna-003-2009-07-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">43251CFEB2B330E4C12575E4003F2E0E</idno>
               <idno type="custom" subtype="day">61C0B50D1BCACCFCC12575ED003C1CBB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=61C0B50D1BCACCFCC12575ED003C1CBB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Nujna-003-2009-07-08.OZLSIRR" n="003">
               <name>Nujna</name>
               <date when="2009-07-08"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Nujna-003-2009-07-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Nujna-003-2009-07-08.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">3. nujna seja</stage>
            <stage type="date">(8. julij 2009)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 09.09. </stage>


            <sp xml:id="SDT5-OZLSIRR-Nujna-003-2009-07-08.sp1">

               <speaker>PREDSEDNIK VILI TROFENIK:</speaker>

               <p>Predlagam, da začnemo s 3. nujno sejo Odbora za lokalno samoupravo in regionalni
               razvoj. Obveščam, da se današnje seje oziroma, da nadomešča gospoda Kampuša gospa
               Breda Pečan in da gospod Milan Györek nadomešča Bogdana Baroviča. Drugih obvestil
               oziroma opravičil nismo dobili s strani članov in članic odbora. Se je pa opravičil
               izmed vabljenih minister Gaspari in pa državna sekretarka iz njegovega področja gospa
               Jerina. Ugotavljam, da smo sklepčni.</p>
               <p>S sklicem seje ste prejeli naslednji dnevni red: 1. predlog rebalansa Republike
               Slovenije za leto 2009 in 2. točka - razno. Predlogov za umik oziroma za razširitev
               dnevnega reda v poslovniškem določenem roku nisem dobil, zaradi tega sprašujem, če
               želi kdo besedo v zvezi s predlaganim dnevnim redom? Ugotavljam, da ne. Prehajamo k
               glasovanju.</p>
               <p>Kdo je za predloženi dnevni red? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je dnevni red soglasno sprejet.</p>
               <p>Prehajamo k <title>1. TOČKI DNEVNEGA REDA - PREDLOG REBALANSA PRORAČUNA REPUBLIKE
                  SLOVENIJE ZA LETO 2009</title>. Za to točko ste prejeli naslednje gradivo in sicer
               gradivo je bilo objavljeno v Poročevalcu številka 85 letošnjega leta z dne 19. junija
               2009. K predlogu amandmajev, ki bi jih naj sprejel naš odbor do tega trenutka nisem
               prejel. Na sejo so bili vabljeni Vlada, mag. Zlata Ploštajner, ministrica brez
               resorja, mag. Mitja Gaspari, Ministrstvo za finance, Milan Ozimič, Državni svet,
               Darko Fras, predsednik Komisije Državnega sveta za lokalno samoupravo in regionalni
               razvoj, Skupnost občin Slovenija in Združenja občin Slovenija. Naj pojasnim glede
               eventualnega vlaganja amandmajev, ki je aktualno k obravnavi rebalansa proračuna.</p>
               <p>Odbor obravnava predlog rebalansa proračuna na podlagi 166. člena in ob smiselni
               uporabi 157. člena Poslovnika Državnega zbora kot zainteresirano delovno telo. Odbor
               lahko obravnava predlog rebalansa preračuna le z vidika svojih pristojnosti oziroma
               pristojnosti službe vlade za lokalno samoupravo in regionalno politiko. Odbor lahko k
               predlogu rebalansa proračuna sprejme svoje amandmaje, ki bodo sestavni del mnenja, ki
               ga bomo poslali matičnemu delovnemu telesu to je Odboru za finance in monetarno
               politiko. Matični odbor se bo na svoji seji opredelil tudi do morebitnih amandmajev,
               ki jim bo predlagal naš odbor.</p>
               <p>Amandmaji se lahko predlagajo k posameznim podprogramom pri službi vlade za lokalno
               samoupravo in regionalno politiko kot neposrednemu uporabniku iz posebnega dela
               predloga proračuna, ki so zajeti v rebalansu proračuna. V nobenem primeru pa odbor ne
               more posegati na področja drugih ministrstev in služb. V primeru, da bi oblikovali
               amandma lahko predlog za spremembo izdatkov na svojem področju uravnotežimo s
               predlogom izdatkov na drugem področju. Prav tako ni možno amandmirati posameznih
               postavk ali skupin znotraj podprogramov. Namen amandmajsko predlagane spremembe pri
               posameznem podprogramu, ki je potrebno jasno opredeliti, obrazložiti v amandmaju.
               Vloženi amandmaji tudi ne smejo biti v breme proračunskega rezerve ali proračunske
               rezervacije pa tudi ne v breme dodatnega zadolževanja. Dajem besedo predstavnici
               Vlade Republike Slovenije za lokalno samoupravo in regionalno politiko, gospa državna
               sekretarka, izvolite.</p>
            </sp>
            <sp xml:id="SDT5-OZLSIRR-Nujna-003-2009-07-08.sp2">

               <speaker>META VESEL-VALENTINČIČ:</speaker>

               <p>Hvala lepa. Lep pozdrav vsem. Pri tej točki mislim, da nimamo prav hudih težav. Mi s
               tem rebalansom zvišujemo sredstva za naše programe za 19%, večina teh sredstev,
               skupaj je to, 32 milijonov se namenja za programe razvoja regij. Nekaj imamo tudi
                  <stage type="mag"/><stage>(nadaljevanje)</stage> prerazporeditev znotraj
               dosedanjih kvot, vendar ocenjujemo, da bomo svoje naloge s temi sredstvi lahko
               izpeljali tako kot smo si zastavili. Tudi to, da je ostalo teh 43 milijonov za občino
               na podlagi 21. do 23. člena ZPO nam kljub vsemu zagotavlja vsaj nekaj tistih
               sredstev, o katerih smo tudi včeraj kakšno rekli.</p>
               <p>Tako da, ocenjujemo, da s tem rebalansom lahko kvalitetno svoje naloge opravimo. Če
               je potrebno podrobneje obrazložiti posamezne spremembe sta tu sodelavca, gospa
               Podkrižnikova, ki obvladuje evropske sredstva, če rečem tako, in pa gospod Drofenik,
               ki bolj integralni proračun oziroma domača sredstva pokriva in on ima tudi precej
               podatkov s področja občin financiranja in pa tudi porabe, tako da, morda bolje, da
               odgovarjamo na kakšna vprašanja, če bodo postavljena, ampak osnovni okvir je tak kot
               sem ga povedala. </p>
            </sp>
            <sp xml:id="SDT5-OZLSIRR-Nujna-003-2009-07-08.sp3">

               <speaker>PREDSEDNIK VILI TROFENIK:</speaker>

               <p>Hvala lepa. Želi predstavnik Ministrstva za finance, gospod Tekavčič.</p>
            </sp>
            <sp xml:id="SDT5-OZLSIRR-Nujna-003-2009-07-08.sp4">

               <speaker>SLAVKO TEKAVČIČ:</speaker>

               <p>Jaz nimam kaj posebnega za dodati, jaz lahko samo še toliko navežem, da o teh
               aktivnostjo pri pripravi rebalansa je sicer v prvi fazi Ministrstvo za finance
               želelo, da bi nekako tudi občine prispevale k tem stabilizacijskim ukrepom, ki se
               operativno izvajajo v državnem proračun, vendar je bilo, kar ste verjetno tudi že
               ugotovili v včerajšnji razpravi, da seveda glede na investicijski zagon, ki se
               predstavlja z lokalne ravni in seveda, zaradi izpada določenega obsega prihodkov, ki
               se kaže na lokalni ravni tudi v letošnjem letu podobno kot je v državnem proračun,
               vendar za enkrat še ne v takem obsegu bo lahko prihajalo do določenih težav za
               realizacijo le vseh aktivnosti, ki so pač že dejansko na osnovi razpisov vključene
               tudi v načrt razvojnih programov in zaključek vsega tega je bil, to kar je že gospa
               državne sekretarka povedala, da se ni poseglo v sredstva, ki jih imajo lokalne
               skupnosti opredeljene po 21. členu zakona o financiranju občin niti v tem smislu, da
               bi se na kakršnikoli način znižala ali obstoječa sredstva iz naslova dohodnine, ki
               pripadajo lokalni skupnosti posledično pa tudi sprememba primerne porabe ali pa
               finančne izravnave za leto 2009.</p>
               <p>To pomeni, da občine ob tem, kakor so sicer začrtale svoje prihodke in seveda ob
               ponovni oceni primerjalni podatki lastnih prihodkov lokalni skupnosti kažejo globalno
               na ravni države, da seveda leto na leto, torej, primerjava letošnjega polletja z
               lanskim letom, da je za enkrat samo indeks rasti 101,1 oziroma, da so, dohodnina
               raste glede na uveljavitev novega Zakona o financiranju občin z indeksom 108% torej
               za 8%, da pa ostali prihodki so znatno nižji in imajo indeks samo 83,9%, kar pomeni
               da resnično prihaja na lokalni ravni do izpada. Seveda največji prihodki, nismo še
               šli analizirati, dejanske vzroke, ker jih je treba le nekoliko pogledati po
               posameznih občinah, vendar največji izpad lastnih prihodkov je seveda ravno pri davku
               na prometu nepremičnin, tako pri, pravnih in fizičnih osebah. Pri pravnih osebah
               imajo indeks samo 64, pri fizičnih osebah celo 47,80. <stage type="mag"/> <stage>(Nadaljevanje)</stage> Pri nadomestilo za uporabo stavbnega zemljišča, če gledamo
               sedaj pri pravnih osebah, je indeks 102, pri fizičnih osebah 71, vendar pri
               nadomestilu smo že, nekako ugotavljamo razloge v tem, da občine niti niso
               valorizirale vrednosti točke z ugotovljeno rast ali pa ocenjeno rastjo cen ali
               ugotovljeno, ker imajo različne osnove v svojih odlokih. No in še eden izmed
               ključnih, ki je tudi pomemben vir za investicijska vlaganja na lokalni ravni, je
               seveda komunalni prispevek. Moram tudi to reči, kljub zakonskim določbam se nekatere
               občine še vedno ne uvajajo mislim ne zaračunavajo komunalnega prispevka v obsegu in
               na način kot bi ga morale, vendar je, indeks je tukaj tudi 62. To kaže, da skratka,
               če gledam na lokalni ravni, bo prišlo lahko tudi do določenih težav do konca
               proračunskega leta glede na verjetno zastavljene investicije in bodo morale tudi
               številne lokalne skupnosti pristopiti k pripravi rebalansov, kljub temu pa, da je na
               državni ravni so vsa sredstva, ki so, so zagotovljena oziroma so celo v določenem
               segmentu, kot je bilo že povedano, povečana, tako da bo težko operacionalizirati
               tisti del investicijskega dela na lokalni ravni, ki je zastavljen do konca letošnjega
               leta. Hvala lepa.</p>
            </sp>
            <sp xml:id="SDT5-OZLSIRR-Nujna-003-2009-07-08.sp5">

               <speaker>PREDSEDNIK VILI TROFENIK:</speaker>

               <p>Hvala lepa. Odporam razpravo. Kdo želi besedo? Gospa Brunskole.</p>
            </sp>
            <sp xml:id="SDT5-OZLSIRR-Nujna-003-2009-07-08.sp6">

               <speaker>MAG. RENATA BRUNSKOLE:</speaker>

               <p>Lepo pozdravljeni! Spoštovana gospa državna sekretarka, spoštovani prisotni! Jaz bi
               imela pa naslednje vprašanje. V zvezi z razpisi v okviru službe vlade za lokalno
               samoupravo, torej razpisi na katere bi se prijavljale občine, je bilo že v predhodnih
               odborih nekako rečeno, da naj bi v mesecu juniju bil zunaj razpis. Sedaj jaz
               predvidevam, da bo to verjetno v mesecu juliju oziroma imam za vas vprašanje, kdaj
               načrtujete razpise, tudi ostali župani občin. Nas na raznih posvetih o tem
               sprašujejo. Pa tudi za območje na meji z Republiko Hrvaško, ob schengenski meji, so
               bili tudi posebni razpisi. Mislim, da se tudi naprej načrtujejo, kdaj bo ta zadeva
               tudi možna oziroma, da bi se občine prijavljale. Imam pa še en pomislek, morebiti se
               tudi motim. Tukaj, ko ste omenili 19,5% zviševanje sredstev, to gre za 32 milijonov
               evrov, za programe razvoja regij. Ali ocenjujete, da bo v proračunu za leto 2009 tudi
               možno oziroma realno tudi ta sredstva izkoristiti glede na to da, če so razpisi, vemo
               kakšen je postopek, da se potem ta 60-dnevni plačilni roki, se dostikrat zgodi, da
               morebiti celo ne bi uspeli vsega tega koristiti, zatorej hvala za to vprašanje.</p>
            </sp>
            <sp xml:id="SDT5-OZLSIRR-Nujna-003-2009-07-08.sp7">

               <speaker>PREDSEDNIK VILI TROFENIK:</speaker>

               <p>Hvala. Jaz bi predlagal, kar sproti, če lahko, da se ne bo preveč nabralo. Gospa
               sekretarka, izvolite.</p>
            </sp>
            <sp xml:id="SDT5-OZLSIRR-Nujna-003-2009-07-08.sp8">

               <speaker>META VESEL-VALENTINČIČ:</speaker>

               <p>Hvala lepa. Razpis o katerem sprašujete, to je 5. razpis, bo objavljen 15. julija.
               Kot veste, je bil predhodno že objavljen poziv. Ta razpis bo tudi dolgo in bo več
               odpiranj, tako da bo možnost, da se zelo dobro pripravijo projekti, kot veste, je
               predvidenih tam nekje 200 milijonov evrov. Projekti bodo pa tekli 10 in 11.</p>
               <p>Kar se tiče Hrvaške, razpis je končan, izbor je narejen, pogodbe oziroma še teče.
               Pogodbe bodo podpisane v septembru, tako da bo kar nekaj <stage type="mag"/> <stage>(Nadaljevanje)</stage> sredstev prav iz teh programov že porabljenih v tem
               letu. Tudi ta povečanja so pripravljena na ta način, da je projekcija zelo realno
               narejena, kako bo šlo v porabi. Hvala lepa.</p>
            </sp>
            <sp xml:id="SDT5-OZLSIRR-Nujna-003-2009-07-08.sp9">

               <speaker>PREDSEDNIK VILI TROFENIK:</speaker>

               <p>Naprej, kdo želi besedo? Gospod Gumzar, izvoli.</p>
            </sp>
            <sp xml:id="SDT5-OZLSIRR-Nujna-003-2009-07-08.sp10">

               <speaker>MILAN GUMZAR:</speaker>

               <p>Hvala lepa. Jaz se tukaj tudi sprašujem... Sicer državno sekretarko sprašujem, kako
               daleč je s sklepi po 21. členu, razpisi za financiranje oziroma za sofinanciranje
               projektov na lokalnem nivoju?</p>
            </sp>
            <sp xml:id="SDT5-OZLSIRR-Nujna-003-2009-07-08.sp11">

               <speaker>PREDSEDNIK VILI TROFENIK:</speaker>

               <p>Izvolite.</p>
            </sp>
            <sp xml:id="SDT5-OZLSIRR-Nujna-003-2009-07-08.sp12">

               <speaker>META VESEL-VALENTINČIČ:</speaker>

               <p>Mislim, da takoj po sprejetju tega rebalansa, bodo ti sklepi potem tudi prišli na
               občine. Sicer pa občine že imajo podatke koliko sredstev na vsako občino iz teh 43
               milijonov pripada. Sedaj ne vem, bi morda kaj popravil me. To je to. Čakamo na
               rebalans.</p>
            </sp>
            <sp xml:id="SDT5-OZLSIRR-Nujna-003-2009-07-08.sp13">

               <speaker>MILAN GUMZAR:</speaker>

               <p>Da dodatno pojasnim. Vsem, to nam je poznano, da imamo razrezane, poglejte bolj
               sprašujemo kdaj bomo dobili sklepe oziroma kdaj bomo lahko ta sredstva koristili.</p>
            </sp>
            <sp xml:id="SDT5-OZLSIRR-Nujna-003-2009-07-08.sp14">

               <speaker>META VESEL-VALENTINČIČ:</speaker>

               <p>Takoj, ko bo sprejet rebalans. Te stvari so pripravljene, ampak brez tega ne gre.</p>
            </sp>
            <sp xml:id="SDT5-OZLSIRR-Nujna-003-2009-07-08.sp15">

               <speaker>PREDSEDNIK VILI TROFENIK:</speaker>

               <p>Še želi kdo? Gospod Zanoškar, se opravičujem.</p>
            </sp>
            <sp xml:id="SDT5-OZLSIRR-Nujna-003-2009-07-08.sp16">

               <speaker>MATJAŽ ZANOŠKAR:</speaker>

               <p>Lep pozdrav! Hvala za besedo, spoštovani predsednik, spoštovana državna sekretarka in
               svetovalci iz Ministrstva za finance. Sedaj tako, seveda zelo zelo pozitivno je tole
               dejstvo, da se sredstva tukaj na tem področju, ki zadevajo razvoj lokalne samouprave
               in razvoj občin ... drastično zmanjšuje oziroma celo povečujejo, ker gledanje
               celotnega rebalansa je verjetno potrebno tudi skozi prizmo situacij finančne
               gospodarske situacije in prepričani smo, da bodo bolečine oziroma, da bodo negativne
               posledice te krize veliko manjše, če bomo sproščali denar in ga poskušali čim več
               lansirati v nove investicije in v nove projekte. No, zanesljivo je, da to bodo
               lokalne skupnosti imele možnost skozi ta rebalans, da bomo pridobili, da bodo
               pridobile denar in da bodo lahko vse te obvezne, najbolj obvezne vsebine v lokalnih
               skupnostih financirale in razvijale naprej. To, kar so moji predhodniki omenili, je
               tudi vprašanje zame. In sprašujem se ali bomo v državi sposobni aktivno počrpati in
               koristiti vsa sredstva, ki so na razpolago, tudi iz strukturnih skladov in drugih
               virov do konca leta, ker vidimo, da do sedaj, do tega trenutka še ni bilo teh
               razpisov, vseh teh razpisov na katere občine računamo. Nikoli ni bilo vprašanje idej,
               nikoli ni bilo vprašanje tudi projektov občine. Zanesljivo vem, da so tiste, ki imajo
               jasne zamisli in imajo jasno začrtane cilje in smernice, <stage type="mag"/> <stage>(nadaljevanje)</stage> ne nazadnje so jih občine opredelile tudi v svojih
               ...<stage>/Nerazumljivo./</stage> Zato je vso pozornost usmeriti v to kdaj bodo razpisi ali kdaj bo
               možno začeti črpati denar za ...<stage>/Nerazumljivo./</stage></p>
               <p>Naj zaključim. Lahko smo zelo zelo zadovoljni in veseli, da se na tem področju
               lokalne samouprave in regionalnega razvoja stvari bistveno in drastično ne
               spreminjajo, tako kot se na nekaterih področjih. To pa je tudi zaradi tega dobro, ker
               vemo, da je to denar, ki je zanesljivo dobro naložen in bo dobro naložen in bo
               posledično dajal neke pozitivne rezultate. Hvala.</p>
            </sp>
            <sp xml:id="SDT5-OZLSIRR-Nujna-003-2009-07-08.sp17">

               <speaker>PREDSEDNIK VILI TROFENIK:</speaker>

               <p>Hvala. Kdo želi naslednji? Ni več zainteresiranih. Dovolite, da se še sam priglasim k
               besedi.</p>
               <p>V uvodu je bilo slišati nekaj zanimivih ugotovitev, na katere bi tudi sam želel
               opozoriti, ki so posredno povezani z rebalansom. Še pred tem pa bi spomnil, da je
               Državni zbor 5. marca obravnaval točko črpanja evropskih sredstev v Sloveniji in
               sprejel nekatere sklepe. O teh sklepih je trimesečni rok za reakcijo vlade na te
               sklepe potekel. Jaz ne vem, da bi do danes dobili kakršenkoli odgovor v zvezi s temi
               sklepi, na to bi rad opozoril, ker je to direktno povezano z rebalansom. Gre za
               evropska sredstva. V tem rebalansu so še vedno projekti in programske točke, ki so
               nas spodbudili na podlagi podatkov k nekaterim sklepom. Zelo bom poenostavil in
               skrajšal, projekti, ki nimajo pravne podlage ali vsaj niso imeli pravne podlage, ko
               so bile podpisane pogodbe. Sprašujem, ali bo treba res kakšen primer končati v
               Bruslju, da bomo reagirali in pričakujemo sankcije ali ne želimo se s to problematiko
               spopasti. Seveda dejstvo je, da delež GDP-ja po spremembi zakona o financiranju
               občin, namenjen lokalni samoupravi padel. To je dejstvo. Na drugi strani je pa tudi
               res, to kar je bilo omenjeno, da se postavlja dilema, ali četrta javna blagajne ne
               neobčutna na gospodarsko finančno krizo ali je to samo na nek način odlašanje, da
               bodo pozneje te negativne posledice bistveno hujše. Postavlja se vprašanje, ne glede
               na nekatere metodološke spremembe, ali je z rebalansom, ki bo uveljavljen meseca
               julija na področju investicij, možno racionalno in korektno potrošiti ta sredstva.
               Lepo se vidi napisano, to je dejstvo. Če pa se to da zakoniti, racionalno in še kaj
               potrošiti je pa veliko drugo vprašanje, tudi v povezavi z evropskimi sredstvi,
               tistega podatka tu ni, ampak je bil objavljen na spletni strani Vlade, kako,
               oprostite izrazu, površni so zahtevki za realizacijo že odobrenih sredstev. Mislim,
               da je tam 100 milijonov, ki gredo direktno preko službe Vlade, 95, če imam dober
               spomin, in še nekaj.</p>
               <p>Ob tem so neki mešani občutki, zlasti pa je nedopustno, da se lastni prihodki <stage type="mag"/> <stage>(nadaljevanje)</stage> občin za katere ni nobenih
               razlogov, razen da povedo, da je denarja bilo preveč ...<stage>/Nerazumljivo./</stage>
               nevalorizirani. Nadomestilo za stavbno zemljišče kot nadomestek zakona od davka na
               nepremičnine, ki bi moral biti kot evropski davek, in upamo da bo, ko do zelo
               korajžna oblast, ker vedno je zmanjkalo korajže, vse drugo je bolj za pokrivanje
               odsotnosti te korajže, kadarkoli je bila in katerakoli vlada in tudi nedopustno je,
               da pri tako ogromnih sredstvih, ki so bila iz mednarodnega kredita, mislim, da je šlo
               za 15 milijonov dolarjev, še vedno ni pripravljena podlaga za davek. To seveda ni
               pristojnost službe, ampak vsakokratne izvršne oblasti. Mislim, da je že kredit počasi
               odplačan 15 milijonov, preden bomo mi prišli do orodij, da bi lahko ta davek uvedli,
               ampak 71 pri fizičnih osebah, pa 102 pri pravnih osebah pri nadomestilu, čeprav je ta
               možnost računati na delno, da je to lahko do neke mere, ampak zelo omejeno, povezano
               zmanjšano dejavnostjo in da se je marsikje kaj zaprlo. To kaže en populistični
               pristop vodstev občin, ki odlagajo valorizacije in delajo celo tam, kjer je bilo
               nadomestilo v funkciji racionalne rabe prostora, to se pravi, da se stimulira
               pozidanje, če že v prostorskem to odlašajo in gre vse skupaj v nasprotno smer. Ne
               samo ta indeks pri realizaciji prihodkov, to ima dosti širše poslej. Človek bi rekel,
               preden dobimo nekatere odgovore, če bo sploh možno, zlasti opozarjam na sklepe
               Državni zbor, in na posledice, ki se bodo zgodile, če ti sklepi ne bodo skoraj
               realizirani, ampak ne na papirju, ampak v praksi, da nas marsikaj v tem smislu.</p>
               <p>Nobene besede ni bilo o zadolženosti, ki je posredno povezana s tem, zadolženosti
               slovenskih občin. Nekatere je ugotavljalo Računsko sodišče, ampak to ni globalni
               pregled, ker smo pač lahko izvedeli samo za tiste, ki so. Zadolženost je približno
               tako kot s prihodki od prodaje nepremičnin. Ti prihodki bodo nihali različnih
               razlogov. Seveda je vprašanje, če morajo v vseh sredinah prodati vso srebrnino ravno
               v svojem mandatu. To je vedno načelno vprašanje, ki je zopet posledica razmer, ker
               imamo premalo jasno definiran pravni okvir in dostikrat gre to tudi izven pravnega
               okvirja, ker vse to, kar se zasledi v medijih se človeku ježijo lasje, kako si
               ponekod pooblastila kar trajno delijo o prometu z nepremičninami, zlasti pri
               nepremičninah večje vrednosti.</p>
               <p>Toliko v tem začetku. Jaz sem na sklepe moral opozoriti. Mislim pa, da bi, mogoče se
               malce čudno sliši na tem odboru, vendar ta četrta blagajna ne bi prispevala k
               stabilizacijskim ukrepom, je nerealno pričakovati. To pa samo pomeni, da ko bo morala
               silom prilike, ko več drugih <stage type="mag"/><stage>(nadaljevanje)</stage>
               izhodov ne bo, bo ta skok bistveno večji in takrat bo bistveno huje, ker o kakšnih
               varčevalnih ukrepih, oprostite, od 210-ih subjektov na območju lokalne samouprave še
               zaenkrat nisem slišal, da bi se sistematično kaj pripravljali. Mislim, da je to
               nedopustno in da bi vsaj neka spodbujevalna dejanja v to smer s strani države oziroma
               oblasti morali napraviti.</p>
               <p>Jaz bi videl rad, če ne bo tretjega rebalansa, ampak jamstva za to ni. Pri tretjem v
               tej četrti blagajni se pa res vprašanje postavlja, kaj, če bo treba. Tekoči bodo
               porabljeni ali pa pretežno porabljeni, to se pravi ostanejo odprti samo tisti del
               investicij, ki je mogoče tukaj notri, mogoče govorim, nerealno prikazan, ker
               enostavno ne bo možno kvalitetno izvršiti. To poudarjam zato, ker je cela klima na
               tem segmentu usmerjena bolj v željo, da ne rečem ihto o potrošnji, ne pa o
               kvalitetnih investicijah. Investicija v pozitivnem smislu z vsemi pričakovanji in
               učinki pozitivni, ki bi morale investicije imeti. Mi se pa preveč trudimo, kako bi
               porabili ali potrošili, mogoče je boljše, določen del sredstev, ki je seveda
               relativno visok skok na področju investicij, če smo trezni ali pa poskušamo biti
               objektivni. Hvala. Kdo želi besedo? Gospod Tekavčič.</p>
            </sp>
            <sp xml:id="SDT5-OZLSIRR-Nujna-003-2009-07-08.sp18">

               <speaker>SLAVKO TEKAVČIČ:</speaker>

               <p>Hvala za besedo. Ker je bilo omenjeno tudi zadolževanje bi vseeno nekaj besed
               spregovoril tudi o tem.</p>
               <p>Po podatkih, ki jih zbira Ministrstvo za finance, žal nima še pripravljeno ustrezne
               spletne aplikacije, vendar tudi intenzivno delamo na tem, da bi poenostavili tudi
               delo lokalnih skupnosti za samo poročanje o teh podatkih. Vidimo, da po zbranih
               podatkih za leto 2008 lahko povem, da nekaj čez 40 občin v Sloveniji sploh še ni bilo
               zadolženih. To pomeni, zadolžitev kot taka na lokalni ravni ni alarmantna. Seveda je
               pa glede na ugotovitev Računskega sodišča, ki so sicer, mislim, da so točne, nekaj
               občin v Sloveniji, ki so, seveda prezadolžene, ampak prezadolženost ne izvira iz
               tiste dejanske zadolženosti v tem obdobju, ampak še v preteklih mandatnih obdobjih,
               ker so posamezni župani, ne samo direktno kot župani dajali ustrezna poroštva, tudi
               zasebnim firmam, če tako lahko rečem in posledica neplačevanja teh obveznosti se je
               zvalila na proračune lokalnih skupnosti. Rezultat tega je, da morajo to situacijo te
               lokalne skupnosti reševati same. S tem, ker imajo tudi blokirane račune, jim je
               nekako otežkočeno izvajanje samega proračuna. Nekaj občin, to, kar je ugotovilo
               Računsko sodišče, ni v tem smislu zadolževanje kot takega, ampak so pri izvajalcih
               najeli blagovne kredite za investicije oziroma so bile opravljene določene
               investicije, za katere so občine pričakovale relativno večja sredstva iz državnega
               proračuna. Opravljen je bil tudi večji obseg dela, kot je bil prvotno začrtan z
               investicijo. Lokalna skupnost ni imela dovolj sredstev, da bi poravnavala te račune
               do izvajalca in to se zdaj tudi že vleče, v Sloveniji je 4, 5 občin, ki so dejansko v
               tem smislu problematične. <stage type="mag"/><stage>(nadaljevanje)</stage> Vse
               ostale občine pa, ki seveda vložijo zahteve za izdajo soglasja na Ministrstvu za
               finance, se to preveri in zaenkrat so v zakonskih okvirjih, je pa resnično v
               letošnjem letu se bo verjetno opazilo tudi to, kar sem omenil, izpad določenih
               lastnih prihodkov, da se bodo verjetno začele povečevati tudi potrebe po zadolžitvi
               za izvrševanje proračuna. Kar posledično pomeni, da bo prišlo tudi relativno večje
               število vlog. Je pa tudi zadolževanje, vsaj tako vidim iz določene strani lokalnih
               skupnosti, po svoje za lokalne skupnosti interesantno zaradi tega, ker so v tem
               trenutku tudi ali pri skladih ali pa pri posameznih bankah relativno ugodno posojila,
               kar pa seveda, če bo nekje v okviru zakonskih, če se bodo spoštovale zakonske norme,
               seveda ne bo povzročalo pri tekočem financiranju občin. Zaenkrat se upam trditi, da
               problematika zadolževanja kot takega ni v taki dimenziji, kot se v določenem obsegu
               hoče javno izpostaviti. Ob tem pa, da je vprašanje, kako se bodo občine zadolževale
               sicer v bodoče. Hvala.</p>
            </sp>
            <sp xml:id="SDT5-OZLSIRR-Nujna-003-2009-07-08.sp19">

               <speaker>PREDSEDNIK VILI TROFENIK:</speaker>

               <p>Hvala. Da ne bi bilo nesporazuma. Jaz se opravičujem, da bom na nek način repliciral.
               Ni bil moj interes potencirati problem zadolževanja, ampak to informacijo je treba
               imeti, ampak objektivno. Niste nič krivi na ministrstvu. Jaz verjamem, da 40 občin od
               210 ni zadolženo, to pomeni, da jih je dobrih 80% zadolženih, legalno, pa tudi čez
               mejo. Največje vprašanje je skrito zadolževanje. Tistega pa ne morete spremljati, ker
               nimate za to inštrumenta. Jaz se bojim, da je skrito zadolževanje bistveno večje kot
               legalno zadolževanje. Ker to kažejo nekatere informacije, pa ne take ad hoc, seveda v
               tem smislu in to prikrito zadolževanje je dve vrsti. Enkrat je v obliki blagovnih
               kreditov in ni dobro, da nimamo inštrumentarija, da bi to spremljali. Drugič pa gre
               za samokreditiranje znotraj z namenskimi sredstvi. Namenskimi sredstvi recimo
               ekološke takse, se zavestno programi ne izvajajo nekaj let, se obrača ogromna
               sredstva iz naslova ekoloških taks, ki so strogo namenske in se z njimi ne rešujejo
               ekološki problemi. To je prikrito zadolževanje. In ne zakonito koriščenje namenskih
               sredstev, ki jih tudi nihče ne sankcionira oziroma da ne bom rekel kaj drugega. In ko
               bi razkrili te podatke, ko bi razkrili blagovne kredite, skrite in ko bi to prišteli
               tistim legalnim zadolžitvam, sem prepričan, da bi dobili čisto drugo sliko, kot je
               mogoče na prvi pogled razvidno. Kdo želi? Gumzar, izvoli.</p>
            </sp>
            <sp xml:id="SDT5-OZLSIRR-Nujna-003-2009-07-08.sp20">

               <speaker>MILAN GUMZAR:</speaker>

               <p>Hvala lepa za besedo. Da ne bi v javnosti izzvenelo, kot da lokalne skupnosti nismo
               pripravljene prispevati kakšni stabilizaciji in tako gospodarstvo, kot naše države je
               na nek drugi način treba tudi povedati, da je zaradi prav te gospodarske krize tudi
               pritisk na socialne transfere toliko večji in zaradi tega imamo že manj denarja za
               investicije.</p>
               <p>Povedal bom samo nekaj podatkov, ki to kažejo. Bistveno več imamo dodatnega
               zdravstvenega oziroma osnovnega zdravstvenega zavarovanja nezaposlenih. Manj zberemo
               denarja pri subvencijah za vrtce, za stanovanja in tako naprej. To pomeni, da iz tega
               naslova tudi moramo več dajati. In, če bi dajali več za socialno in še manj dobili je
               vprašanje, če ne bi imeli na lokalnem nivoju velike težave. Hvala.</p>
            </sp>
            <sp xml:id="SDT5-OZLSIRR-Nujna-003-2009-07-08.sp21">

               <speaker>PREDSEDNIK VILI TROFENIK:</speaker>

               <p>Hvala. Izvolite, gospod Lah.</p>
            </sp>
            <sp xml:id="SDT5-OZLSIRR-Nujna-003-2009-07-08.sp22">

               <speaker>ZVONKO LAH:</speaker>

               <p>Hvala lepa. Jaz bi se pridružil razpravi predsednika, glede koriščenja racionalno ali
               razvojno teh investicijskih sredstev. Moje mnenje je že od vsega začetka, kar sem
               župan, da je uspešnost eden od glavnih stvari, po katerem se naj bi uspešnost občin
               merila, so obvezne javne gospodarske službe, kako so organizirane<stage type="mag"/> <stage>(nadaljevanje)</stage> in po kakšni ceni te storitve občani plačujejo.
               To je tudi osnovna stvar za razvoj gospodarstva v vsaki občini. Ker je tudi
               predsednica Odbora za okolje in prostor tukaj, bi izkoristil še to priliko, pa
               povedal, da je tudi ta odbor sprejel določene sklepe, ki so zelo pomembni za občine,
               glede izvedljivosti posameznih projektov. Vemo, da smo občine vključene pri javni
               infrastrukturi, komunalni infrastrukturi tako v medobčinske projekte, kohezijske, kot
               da ima vsaka občina vse svoje projekte in tudi tam na tem odboru smo sprejeli
               nekatere sklepe, da vlada prekontrolira, naredi neko revizijo vseh teh projektov,
               izvedljivost projektov. Ker je veliko projektov vezanih, ki so notri v proračunu tudi
               na sprejetje občinskih prostorskih načrtov, ki pa vemo, da na tem področju zadeva
               skoraj stoji, da bo verjetno veliko občin imelo težave, ker ne bodo prišli do
               gradbenega dovoljena, kar je pogoj, da ne govorim o lastništvih in o tem. Da bi bilo
               dobro preveriti izvedljivost teh projektov, da ne bomo ugotovili drugo polovico leta,
               da tri četrt teh projektov ne bo šlo v izvedbo. Mogoče to vladi paše, ker denar ne bo
               porabljen, ampak na lokalne nivoju bo pa to katastrofa. Glede zadolževanja bi še. Jaz
               bi apeliral tukaj, da se tudi v drugih ministrstvih, ker gre za naše ministrstvo, da
               mislim, da bi morali odigrati neko vlogo tukaj, pa zbrati določene stvari skupaj,
               tako recimo na Ministrstvu za šolstvo, glede gradnje vrtcev in šol. Vrtci so velik
               problem, ker je interes za vpis otrok v vrtec bistveno večji kot je bil do sedaj z
               novim zakonom in vključenost otrok v vrtec bo kmalu 90 ali pa 100%, vsaj želje,
               kapacitet pa ni. Vemo, kako je z investicijami. Na Ministrstvu za finance so nam
               rekli pri določitvi višine povprečnine, da investicije niso vključene v primerno
               porabo. To se pravi mi dobimo s primerno porabo samo za tekočo porabo vse
               investicije, v javne zavode, pa naj si občina zagotovi kjerkoli ali pa sredstev. Vemo
               pa, da je lastnih virov čedalje manj, da je pritisk na socialne transfere čedalje
               večji, kot je kolega rekel. In prihajamo občine v neko čudno situacijo. Potem glede
               zadolževanja. Naša občina tudi ni zadolžena do sedaj še nič, ker smo pač računali na
               investicijo osnovne šole in vrtca. In kaj se je zgodilo? Osnovna šola in vrtec moraš
               po normativih projektirati, ki ga Ministrstvo za šolstvo diktira in na koncu, ko
               dobiš, prideš do projekta po vseh natečajih, ker je investicija tako velika,
               ugotoviš, da ne moreš se niti zadolžiti za lastna sredstva, čeprav nisi nič zadolžen,
               da finančno konstrukcijo ne moreš zaključiti. Narediš pa vse, tako kot moraš po
               normativih. In kaj zdaj. Jaz bom enkrat predlagal v Državnem zboru še en sklep, da
               določeni zakoni naj veljajo tudi za Vlado. Ker, če je Zakon o financiranju občin
               sprejet, pa potem Vlada pravi, ja, mi pa nimamo tega denarja in bomo dali samo 30% od
               tega za občine, je protizakonito. <stage type="mag"/>
               <stage>(nadaljevanje)</stage> Tudi služba Vlade nam je rekla, da sprejmemo drugačen sklep, kot je po
               zakonu. Tukaj nekaj ne velja. In bi prosil, da se tukaj preveri, če zakon velja, naj
               velja za vse. Baje, da je bilo enkrat v Državnem zboru že to, da je eden poslancu
               predlagal po sprejetju določenega zakona še poseben sklep, da naj ta zakon velja za
               vse. To bom tudi jaz predlagal.</p>
               <p>Ker v rebalansu proračunu že prejšnjem in tem določeni zakoni ne veljajo. Zakaj ne
               veljajo, potem je treba najprej zakon spremeniti. Jaz bi apeliral še enkrat, da se
               vsi ti veliki projekti za recimo ravnanje z odpadki, koliko imamo teh večjih
               projektov, nekdo bi moral črto potegniti skupaj ali je teh deponijskih teles dovolj
               premalo po vseh teh projektih ali pa preveč, glede na procent odlaganja odpadkov.
               Zdaj odlagamo 85%. Luksemburg samo 15%. Na kateri procent imamo mi projekte naravnane
               oziroma kaj še potrebujemo. Vemo, da določeni roki obstajajo, ki jih je država
               obljubila Evropi, naloge so pa tako države kot občin. Jaz mislim, da je skrajni čas,
               da se naredi en zbir teh projektov, oceni vrednost teh projektov in potem ugotovimo
               tako občine kot država skupaj, kako bomo to sfinancirali. Jaz mislim, da se na
               določenih območjih ti objekti ali pa kapacitete mogoče tudi podvojujejo, da jih je
               preveč, na drugem so manj aktivne, občine se ne morejo dogovoriti, pa to ne bo
               realizirano še 15 let. Tako zaradi tega, ker se dogovoriti ne more, kot zaradi tega,
               ker nimajo finančnih sredstev. Jaz mislim, da bi moralo to ministrstvo odigrati to
               vlogo povezovanja, tako med ministrstvi in med občinami ali pa, da tudi oba
               nacionalna združenja občin bi se lahko vključila tukaj zraven. Še enkrat bom ponovil,
               samo 2 milijona nas je, en župan enega mesta v sosednjih državah ima več problemov in
               več kompetenc zraven pristojnosti, kot pa pri nas z vsem tem aparatom. In mi moramo
               ugotoviti, da nimamo vse na broju, kot se temu reče. Hvala.</p>
            </sp>
            <sp xml:id="SDT5-OZLSIRR-Nujna-003-2009-07-08.sp23">

               <speaker>PREDSEDNIK VILI TROFENIK:</speaker>

               <p>Hvala gospod Lah. Še želi kdo? Gospod Bogovič, izvoli.</p>
            </sp>
            <sp xml:id="SDT5-OZLSIRR-Nujna-003-2009-07-08.sp24">

               <speaker>FRANC BOGOVIČ:</speaker>

               <p>Lep pozdrav vsem skupaj. Ko govorimo o rebalansu in pa tudi o spremenjenih razmerah,
               ki vladajo v Sloveniji mislim, da je tudi na področju lokalne samouprave in rabe
               sredstev na tem nivoju, kot je bilo že rečeno danes, marsikaj potrebno postoriti in
               ko smo včeraj poslušali, da so se začele pripravljati strukturne spremembe na širšem
               področju, mislim, da tudi na tem delu nekaj je treba postoriti in mislim, da kar je
               nujno postoriti najprej po mojem revidirati vse normative, ki jih imamo. Jaz se
               bojim, da v tej državi ni še nihče naredil to, da bi vso področno zakonodajo, ki je
               vsaka za sebe zelo lepo spisana in ima določena pričakovanja, v ozadju tudi
               normative, ko to sešteješ skupaj, jaz sem vedno rekel, mi bi rabili vsaj dva
               proračuna, da bi lahko vse to sledili. Ti normativi so na eni strani tako pri
               različnih zagotavljanjih materialnih pogojev, kakor tudi, ko pride pri kadrovskih
               načrtih, po vrtcih, po šolah in vseh teh zadevah. <stage type="mag"/> <stage>(Nadaljevanje)</stage> Tako, da mogoče tudi s strani službe Vlade, da se na
               tem področju, nekaj na tem področju naredi in vidimo, če bomo morali zmanjševati in
               najbrž bomo v prihodnosti tudi prisiljeni zmanjševati ta sredstva, da vidimo katere
               politike področne bomo lahko sledili, ali je potrebno tam kaj tudi ponarediti.</p>
               <p>Druga naslednja zadeva je ta debirokratizacija in prostorsko planiranje. Jaz upam, da
               bo pa smo že večkrat kakšne pripombe dajali. To, kar zdaj delamo je, ne vem, po svoje
               usklajevanje z zakonodajo. Usklajevanje z zakonodajo. Ne obsegajo take srednje velike
               ali pa ene večjih občin, kot je ne vem, občina Krško. Se to gibljejo številke, tam
               300, 400.000 evrov zato, da neke dokumente skupaj spraviš, na koncu ti pa že
               pripravljavci, izdelovalci dokumentov povedo, da nekaj vsebinskega pa tako dobrega ne
               boš imel na koncu ali pa nekaj uporabnega zato in mislim, da na tem področju je hudo
               za razmisliti ali je res vse v redu in kaj postoriti, predvsem pa tudi pospešiti, saj
               pravim, vsem skupna naloga.</p>
               <p>Naslednje področje, ki mislim, da je področje črpanja teh evropskih sredstev. Tu
               mislim, da bi lahko v letošnjem letu več postorili, govorim na Vladi kot celoti.
               Opozarjamo že večkrat na premalo razpisov. Naj kar omenim Ministrstvo za kulturo.
               Vem, da ni to vse v okviru vas, ker pa je se vendarle reklo, krovni organ na tem
               področju. Ne vem. Nekatere občine smo tudi v sodelovanju z zelo kompetentnimi ljudi
               iz posameznih ministrstev, ne vem, čisto na primeru lahko povem, da bo bolj
               plastično. Za grad Rajhenburg<stage>(?)</stage>, 320.000 evrov so stali vsi konservatorji, vse, kar
               je bilo potrebno storiti, da smo prišli do gradbenega dovoljenja. Računajoč na
               razpis, ki je bil napovedan v veliki meri glede na vsebino tega gradu, na izgnance,
               usklajene vsebine, celo neki evropski muzej je notri, vse vsebine dorečene. Ker je
               pač nekdo zbolel na ministrstvu, ker je ena kolegica k sreči šla na porodniško, že
               dve leti iz ministrstva ne dobimo nič naprej, da bi se kaj na teh razpisih naredili.
               Nekateri pa ogromno napora vlagamo pa nismo bili edini, zagotovo ne. Upam pa, da nas
               ni bilo desetkrat več kolikor je denarja, tako da bi take napovedi. Tako, da grad je
               ena zadeva, razvoj regij, čim prej pripravite ta razpis, gospodarska središča,
               učinkovita raba energije pa mogoče, zdaj vas pa tukaj, tukaj pa prosim, če mi
               odgovorite. Drži zdaj to, da je to, kar je bilo slišati, kar je pricurljalo, da to,
               kar smo tudi v preteklosti se na različnih srečanjih s pristojnimi, odgovornimi za te
               zadeve, nekateri pripravljali projekte učinkovite rabe za posamezne šole, vrtce. Zdaj
               je informacija, kot vidimo tudi proračunsko, letošnje leto zgolj bolnišnice, visoko
               šolstvo in tudi naprej naj bi imele prioritete državni objekti. Tu mislim, da se dela
               napaka. Jaz mislim, da je tudi to krizo treba gasiti na široki fronti, ne samo na
               državnih objektih in občine so medij, preko katerega lahko tudi država določene
               ukrepe spelje na tak nivo, da se bo ta kriza gasila z aktivnostmi široko po Sloveniji
               in tu bi prosil, če mi odgovorite. Po tem operativnem programu bi naj bilo to 180
               milijonov evrov v vseh teh letih. Zdaj slišim, da prvih 40 ali nekaj takega, se že
               menda v letošnjem letu predvideva, razpisi, vendar bomo občine izključene. Kljub
               temu, da nekateri kar imamo kakšen dokument v rokah.</p>
               <p>Samo naj ponazorim to zadevo z našim pobratenim mestom iz ...<stage>/Nerazumljivo./</stage>... sva s
               kolegom ravno v ponedeljek govorila. Imajo letos zelo velike probleme zato, ker je
               Merkova enostavno občinam podvojila investicijski denar in ga mora v letošnjem letu
               realizirati, porabiti. Denar mora biti porabljen zato, ker so se enostavno odločili,
               da bodo proaktivno šli nad to krizo, ne pa z neko defenzivno politiko in jamra kako
               bo letos dvojni investicijski denar porabil in se bodo dopustom odpovedali in vsega.
               Tako, da mislim, mogoče tudi malo za razmislek.</p>
            </sp>
            <sp xml:id="SDT5-OZLSIRR-Nujna-003-2009-07-08.sp25">

               <speaker>PREDSEDNIK VILI TROFENIK:</speaker>

               <p>Hvala. Še kdo? Ni več volje. Gospa sekretarka izvolite za odgovore.</p>
            </sp>
            <sp xml:id="SDT5-OZLSIRR-Nujna-003-2009-07-08.sp26">

               <speaker>META VESEL-VALENTINČIČ:</speaker>

               <p>Najprej tako. V vladni proceduri je že poročilo o črpanju evropskih sredstev, kjer je
               ta problematika nakazana iz več aspektov in z več podatki. Med drugim tudi precej
               podrobno o informacijskem sistemu, o teh premikih in seveda dejansko s podatki kako
               je s črpanjem.</p>
               <p>Naj povem sledeče. Vaša bojazen, da bomo dobivali kazni oziroma, da bomo kaznovani v
               Bruslju. Mislim, da je tako. Da je Slovenija <stage type="mag"/>
               <stage>(Nadaljevanje)</stage> ena redkih držav, ki ima izredno malo kazni ali pa nepravilnosti
               ugotovljenih v Bruslju. Menim, da zato, ker so zelo močne naše kontrole in mi imamo
               probleme s projekti, ki so bili v prejšnjih razpisih, kjer dejansko stvari so narobe
               in ko se to ugotovi, seveda pride do zaustavitev procesa črpanja. Verjetno nič
               novega. Saj imamo že tožbe na sodišču. Zato, ker enostavno naše kontrole ne spustijo
               skozi zadev, ki so zakonsko vprašljive. Tako, da rekla bi, ni te bojazni, da se dela
               veliko narobe po formalni plati črpanja sredstev. Zato, ker že znotraj Slovenije
               zadeve dosti dobro peljemo. Drugo je seveda racionalna poraba teh sredstev. Menim, da
               to izvira iz zahtev razpisa, kakršen pač je, Razpis je tisti, ki v bistvu da okvire.
               Mi zdaj rešujemo, končujemo prejšnje razpise. V letu 2009, kot veste, se je premaknil
               tudi četrti razpis in te stvari se končujejo. Kako se končujejo? Mi smo naredili
               dvakrat preverjanja z nosilci projektov. Kje so, koliko je realnih možnosti, da bodo
               projekti do 30. 9. dejansko izpeljani, pozvali tudi tiste, kjer se že na prvi pogled
               vidi, da res ni realno pričakovati, da bo projekt končan. Govorim o prejšnjih
               projektih, se pravi štirici in smo jih pozvali, da odstopijo, da odstopijo od pogodb.
               Tega je bolj malo. Vsi nekako kljub vsemu delajo naprej. Ampak mislim, da imamo že
               kar bližje realnosti podatke. Težko je vse narediti v pol leta. Ob tem, da gre za
               ogromno, 800 projektov, da gre za drobljene projekte. Tako, da optimalnih rezultatov
               seveda še ni, ne vem, če bi jih, kako bi jih lahko dosegli ob tem, da je seveda tudi
               sprotnega dela veliko.</p>
               <p>Kar se tiče tudi črpanja evropskih sredstev sicer. Mislim, da je bilo veliko
               narejenega in to se bo videlo na področju poenostavitve postopkov. Avansiranje,
               pavšali. Okrog 20. julija mislim, da bo navodilo okrog DDV-ja. To je problem v
               občinah, kaj je strošek, kaj ni strošek, kako je z DDV-jem. Tako, da se mi zdi, da
               vendarle je nekaj narejeno na tem področju.</p>
               <p>Če grem pa čisto na konkretne primere še. Glede vrtcev. Morda prejšnji teden smo
               sedeli, SOS, ZOS, Ministrstvo za šolstvo in mi. Točno na teh problemih, ki nesporno
               jih zaznavamo vsi pri otroškem varstvu. Mislim, da smo naredili določen napredek,
               določene skupne ugotovitve in zaveze kako naprej. Menim celo, tukaj pa nisem 100%
               zato prosim, da to ne vzamete kot 100%, ampak tam smo se vendarle dogovarjali, da
               gredo tudi vrtci v energetsko prenovo. Ampak kot rečeno, ne želim povedati to, kot da
               100% stoji. Šole pa da. Itak. Prosim, to je to, kar sem jaz na Ministrstvu za šolstvo
               slišala, da v to gredo, ampak ta podatek vam bom dala eksakten, da ne bom kaj
               prejudicirala.</p>
               <p>Zdaj morda kolega ima precej tudi finančnih podatkov sicer za lansko leto, nekaj tudi
               letos spremljamo. Predvsem na prihodkovni <stage type="mag"/>
               <stage>(Nadaljevanje)</stage> strani kako se dogajajo zadeve. V kolikor vas pa še kaj iz evropskega
               ali pa, če bi bilo kaj za dodati iz stališča porabe evropskih sredstev, imamo pa tudi
               tu strokovnjakinjo, ki lahko še na kakšno vprašanje bolj konkretno odgovori.</p>
            </sp>
            <sp xml:id="SDT5-OZLSIRR-Nujna-003-2009-07-08.sp27">

               <speaker>PREDSEDNIK VILI TROFENIK:</speaker>

               <p>Želi kdo? Če dovolite še enkrat, samo, da ne bo nesporazuma. Gospa sekretarka omenili
               ste, da je v proceduri poročilo. Če je to tisto poročilo, ki ga je bilo možno sneti
               iz portala, potem ne odgovarja na sklepe, ki jih je Državni zbor
               ...<stage>/Nerazumljivo./</stage>... dobili nekega poročila, kjer bomo ugotovili, da ni adekvatno.
               Jaz nisem želel, da bi govorili o kazni. Tisto je že skrajna posledica, res,
               neodgovornega ravnanja. Ampak sami ste ugotovili, da prostovoljnih odstopov od
               spornih pogodb ni, ali pa jih skoraj ni. Sklep je bil zelo jasen, tretji, posebej
               opozarjam in sem tudi ga ilustrirali. Zelo enostavna kontrola je in
               ...<stage>/Nerazumljivo./</stage>... ker so se nekateri zaposleni, so lobirali tu po parlamentu, da
               ne bi tako ostrih sklepov sprejemali. To mi daje slutiti, da so resne težave. V
               službi, ki bi morala to napraviti. En sam preizkus. Ali so projekti skladni s
               projekti regionalnimi razvojnimi programi. Pa ...<stage>/Nerazumljivo./</stage>... regije. Projektov
               toliko kolikor jih je, jih ni toliko, da ne bi mogel to ...<stage>/Nerazumljivo./</stage>... Če to
               napravite odobrene sklepe in pogodbe podpisane s tem in boste ugotovili, da,
               oprostite izrazu, stvari ne štimajo. Eno drugo ministrstvo smo vprašali o 45
               milijonih razdeljenih evropskih sredstev, ali morajo biti tisti projekti, ne bom
               posebej govoril, ker bi lahko sprožil ... sestavni del regionalnih razvojnih
               programov, ker gre za infrastrukturo. Ugovor je tako kvaliteten, da nekdo, ki
               odgovarja ne loči med regionalnim razvojnim programom in načrtom razvojnih programov,
               ki je priloga proračuna. V takih razmerah, veste, ni jamstva, da smo mi tudi tako
               kvalitetni, da se ne bi bilo treba bati, da v skrajnem primeru takih problemov prišli
               tudi Bruselj, ker tam, kot so nekateri nas prepričevali, da naj bomo bolj tiho s
               takimi problemi, da ima Bruselj oči in ušesa in pridno posluša kaj govorimo tudi na
               našem odboru, kar je bil baje primer in to je tudi dobro, potem seveda ne bo zadeva
               tako enostavna. To je posredno za rebalans. Jaz se ne strinjam s tistimi, ki
               kritizirajo, da gre za znižanje ali, da je premalo načrtovano evropskih sredstev v
               letošnjem letu. Ne. Objektivno to ni možno skozi moč napraviti in je boljše imeti
               trezno napoved kot pa nekaj v zraku, ker je potem ....<stage>/Nerazumljivo./</stage>...</p>
               <p>Pa samo, da zaključim, ker ste nekateri govorili o Zos-u in Sos-u, zdaj bo še Mos
               izgleda, ker se tretje druženje ukvarja, da sem malo zloben. Ampak poglejte ravno na
               primeru vrtcev.<stage type="mag"/> <stage>(Nadaljevanje)</stage> Vrtci, mestne
               občine ustanavljajo draga soseda, svoje združenje in na ...<stage>/Nerazumljivo./</stage>... še
               tretje združenje, ki ne vem, če bo reprezentativno, če bo izpolnil pogoje, ali pa bo
               zahteval spremembo zakona, če sem malo zloben. Kaj hočem povedati? Na prejšnjem
               rebalansu ste prišli na podlagi dogovorov o Sos-u in Zos-u z neverjetnim amandmajem
               za ceste več, nič pa za vrtce gospodje. Zdaj pa poglejte ta rebalans, se je pa
               pokazalo, da je bilo tisto nerealno in se ravno na tej postavki znižuje za pomemben
               znesek. En rebalans nazaj pa smo ga tam dvigovali in kakšne so to odločitve Vlade, če
               je jasno kot beli dan, da v slovenskem prostoru zmanjkuje kapacitet vrtcev iz
               takšnega ali drugačnega razloga pa še imamo tako nizko rodnost. Kaj, če bi jo imeli
               normalno? Zdaj župani oprostite, ampak v občinskih, praviloma, proračunih in državnem
               ni odziva na ta problem. Je pa na ceste. To pa da misliti. Da so nam ne glede
               potrebna, nepotrebna, manj potrebna, bolj pomembne kot pa zagotavljanje prostora v
               vrtcih. To pa, kar sta povedala kolega Bogovič pa gospod Lah tam, to pa je
               nedopustno, da nekdo razmišlja, da bi selekcioniral javne objekte glede na energetsko
               sanacijo ali potrošnost na lokalne pa državne ali pa še karkoli. Ker potem ne zna
               računati, ker je število vrtcev plus število šol krat energetske izgube bistveno
               večji problem kot število bolnišnic, ki jih je manj kot 14 in število srednjih šol
               krat energetske izgube. Sami taki kmečki, preizkus grobi je treba narediti na pamet,
               niti ni papirja ali pa svinčnika pa bi se morala odločiti, če se gre za sanacijo in
               energetske izgube. Če se pa gre pod firmo sanacije, za kaj drugega, potem je pa
               seveda drug problem.</p>
               <p>Ne želi nihče več? Gospod ...<stage>/Nerazumljivo./</stage>...</p>
            </sp>
            <sp xml:id="SDT5-OZLSIRR-Nujna-003-2009-07-08.sp28">

               <speaker>MIRKO BRULC:</speaker>

               <p>Lepo pozdravljeni. Nikoli ni časa za tak pogovor pa mogoče danes, ker je tako vreme
               imamo več časa. To, kar sem jaz včeraj govoril v tej isti skupini, ustanavljanje
               malih občin in koketiranje s prebivalstvom. Nova Gorica je velikokrat omenjena iz
               takih ali drugačnih razlogov. Ampak mi si ne moremo privoščiti, narediti krasnega
               vodometa na novem krožnem križišču, ker mi je škoda tega denarja in dajemo 1,600.000
               evrov za visoko šolstvo in za univerzo. Ampak jaz bi bil heroj, če bi naredil
               vodomet, ki bi se zapiral, osvetljeval in tako dalje. Zdaj pa nisem heroj, ker tega,
               kar vlagamo v visoko šolstvo danes ni videti, bo videti čez 10, 15 let. Take politike
               je dosti. Zdaj gledam tukaj te programe pa tu je cest notri toliko, da ni za
               povedati. Res je pa, da jamramo o vrtcih in ne vem čem, kar pa bi nam morala država
               dati. To so pa pač prioritete županov in jaz še enkrat poudarjam. V mnogih občinah se
               delajo pločniki, javne razsvetljave, fasade in tako dalje in tisti župan je heroj.
               Kar pa vlagamo v tehnološke parke, v visoko šolstvo pa da ne naštevam naprej, tega pa
               toliko ni videti. Ampak perspektiva vsaj po moji politiki, ki jo vodim v občini je
               ta, da je treba dajati v razvoj, ne pa v šminkanje. Res je, mestne občine iščemo
               varianto, da bi ustanovili svoja združenja. Jaz sem bil v štartu sicer proti, ker v
               skupnosti občin imamo posebej sekcijo mestnih občin, ki pa ni delovala po naši
               krivdi, ne po krivdi kogarkoli. Sem tudi za to, da bi se združili obe združenji.
               Združili. Ampak veste, zdaj Kangler ne bo popustil drugemu predsedniki. Vsi bi radi
               bili veliki predsedniki in je brezpredmetno, da imamo, zdaj bomo imeli pa tri. Tri
               zato, ker znotraj Sos-a, pač mestne občine smo preglasovane in tako dalje. Ampak to
               so te naše slovenske butalske zadeve, ko kolega govori, da nas je 2 milijona in to je
               res in še bomo razcefrali, še razdrobili. To vse stane. To je vse denar pa ga bomo
               dajali v razvoj, da bodo imeli naši otroci delavna mesta in možnost izobraževanja,
               ali pa se bomo igrali s temi sredstvi, ki jih namenja država, lokalna skupnost,
               davkoplačevalci. Hvala.</p>
            </sp>
            <sp xml:id="SDT5-OZLSIRR-Nujna-003-2009-07-08.sp29">

               <speaker>PREDSEDNIK VILI TROFENIK:</speaker>

               <p>Gospod Bogovič. <stage type="mag"/>
               </p>
            </sp>
            <sp xml:id="SDT5-OZLSIRR-Nujna-003-2009-07-08.sp30">

               <speaker>PREDSEDNIK VILI TROFENIK:</speaker>

               <p>Gospod Bogovič.</p>
            </sp>
            <sp xml:id="SDT5-OZLSIRR-Nujna-003-2009-07-08.sp31">

               <speaker>FRANC BOGOVIČ:</speaker>

               <p>Smo odbor za lokalno samoupravo, kjer smo župani, bivši župani in še ostali, ker nek
               splošni vtis tudi na koncu takšnega odbora naredi delo občin. Včeraj smo imeli eno
               debato, danes imamo eno debato, in jaz res ne bi želel, predsednik, da bi bila tista
               vaša zadnja, po kateri so vse občine "fovš" zadolžene. Naj se kar od primera do
               primera gre. Gospod Tekavčič ima zelo dober pregled, se strinjam, poznam tudi primere
               občin, vendar ni to splošna praksa in ni to stanje takšno kakršno je bilo rečeno. Kar
               se tiče usmeritev občin, to sem želel, kar je gospod Brulc povedal, prihajam iz
               občine, ki je v zadnjih letih obnovila pet osnovnih šol. Sedaj imamo investicij tri
               osnovne šole, tri vrtce, čez 4 milijone evrov smo vložili v dve fakulteti, fakulteta
               za logistiko, energetiko, zato ker se zavedamo, da v Ljubljani bo to država naredila,
               ali pa tudi ne, ker nima tega denarja, in da delamo tudi drugi na teh razvojnih
               projektih. Tu se navezujem na tisto debato, ki je bila včeraj pri mestnih občinah.
               Mislim, da so občine, ki prevzemajo nekatere funkcije za katere nismo direktno
               financirani. Eni imamo tak vir, drugi tak vir, ampak hvala bogu, da se tudi takšna
               politika podpira in da se vodi. Tu se mi zdi, da bi bilo potrebno prepoznati in v tem
               narediti to mrežo. To, kar je bilo rečeno okoli združenj občin, sem tudi že večkrat,
               občina Krško je že od prej v SOS-u, dobili smo pozive, da bi se včlanili še v drugega
               in vedno smo odgovorili, da predlagamo, da se obe združenji združita in začneta
               učinkovito delati. Pa naj bo tam notri vsaj 30 ljudi, da jih bomo imeli za kaj
               porabiti, tako kot je na Nizozemski 400-500 ljudi v združenjih občin. V tem delu
               podpiram. Sicer pa mislim, da so občine kakor jih kdo hoče jemati ali ne, svetlejši
               del javne uprave. In če mi dovolite, sedaj sem sicer v parlamentu, ampak 11 let
               županovanja sem prehodil čez vsa ministrstva svoje občinske uprave, kjer je isto že 4
               leta v hiši, kjer se približujemo odličnosti, ne zamenjam za nobeno upravo na nobenem
               ministrstvu. Pa mi kar verjemite, da z razlogom ne.</p>
            </sp>
            <sp xml:id="SDT5-OZLSIRR-Nujna-003-2009-07-08.sp32">

               <speaker>PREDSEDNIK VILI TROFENIK:</speaker>

               <p>Hvala. Še kdo? Izvolite, gospod Magajna. <stage>/Oglašanje iz klopi./</stage></p>
            </sp>
            <sp xml:id="SDT5-OZLSIRR-Nujna-003-2009-07-08.sp33">

               <speaker>TOMAŽ TOM MENCINGER:</speaker>

               <p>To, kar je kolega sedaj pred menoj rekel, dejansko tudi jaz svoje občinske uprave ne
               zamenjam, ker vem kako to delajo in kako se dela. Mislim, da bi predsednik Vlade pa
               ministrstva, verjamem da so težave, te stvari tudi v smislu izboljšav lahko
               ...<stage>/Nerazumljivo./</stage></p>
               <p>Naslednja stvar, ki je, tudi mi smo ustanovili visoko šolo zdravstvene nege kot
               občina, ustanovitelj in lastnik z objektom in z vsemi stvarmi. Dejansko v tistem
               delu, ko smo se pogovarjali, da vlagamo kot regijski centri tudi v izobraževanje, to
               v praksi delamo.</p>
               <p>Izpostavil bi dve stvari. Strinjam se, da je treba revidirati normative. V praksi se
               pojavlja, ko imaš investicijo in izvajalci investicijo skočijo na ta javna sredstva
               in so cene bistveno drugačne kot so v bistvu na normalnem trgu. Tukaj bi morali nekaj
               narediti v tem smislu.</p>
               <p>Prej je bil omenjen kadrovski načrt in materialni načrti, absolutno je treba te
               stvari pregledati in mi se ne moremo zgledovati po ne vem kakšnih ...<stage>/Nerazumljivo./</stage>
               in ostalih stvareh, so dejansko predimenzionirani.</p>
               <p>Naslednja stvar črpanje evropskih sredstev. <stage type="mag"/>
               <stage>(nadaljevanje)</stage> V Sloveniji je sigurno zelo velik problem gospodarska središča.
               Govorim mogoče, da sta dvoje teh gospodarskih središč v Sloveniji nekako urejeni, vse
               ostalo je velik vprašaj. Temu bi morali posebno pozornost posvetiti. Če grem pa še na
               drug korak je pa kar nekaj projektov po regijah, ki bi morali biti označeni z
               nacionalnimi projekti. Če govorim za Gorenjsko kot tako mislim, da Brnik kot
               letališče ali Pučnikovo letališče ne more biti projekt gorenjske regije. Hvala
               lepa.</p>
            </sp>
            <sp xml:id="SDT5-OZLSIRR-Nujna-003-2009-07-08.sp34">

               <speaker>PREDSEDNIK VILI TROFENIK:</speaker>

               <p>Hvala. Še kdo? Gospa Brunskole.</p>
            </sp>
            <sp xml:id="SDT5-OZLSIRR-Nujna-003-2009-07-08.sp35">

               <speaker>MAG. RENATA BRUNSKOLE:</speaker>

               <p>V zvezi z razpravo moram reči tudi sama, da vem, da je bilo v predhodnih razpravah
               rečeno, tudi sama pozdravljam kot županja ena od manjših občin dejstvo, da nekatere
               občine lahko tudi v večji meri vlagajo sredstva tako na področju šolstva, visokega
               šolstva in tudi ostalih objektov tudi fakultet, seveda, z razlogom, če smem tako
               reči, da mogoče imajo na eni strani srečo, ker so po finančni plati nagrajene za
               primer, recimo, kot je rekel kolega iz Krškega, ker ima Nuklearno elektrarno, pa gre
               na ta način tudi prihodkovno v okviru občine v proračunu to tudi v večji meri čutiti.
               Po finančni plati, dobro po kvaliteti življenja spet na drugi strani je tukaj vedno
               dvorezen meč, kot tudi občine, ki imajo projekte širšega, torej državnega pomena, ki
               so neposredno v največji meri ali pa v celoti financirani iz državnega proračuna iz
               evropskih sredstev in kjer so se občine tudi imele možnost in priložnost pogojevati
               te velike projekte, da so ti veliki projekti pomagali pri izgradnji infrastrukture.
               Ne bi naštevala občin. Mislim, da je bilo o tem veliko objavljenega in da je potrebno
               pri samem, ker smo tukaj v Državnem zboru in v Odboru za lokalno samoupravo
               predstavniki tudi neke vrste vseh lokalnih skupnosti v Sloveniji, da je temu tudi
               tako. Zatorej, če je nekdo nekje bliže neki cesti, pa mogoče zahteva še neke odcepe,
               neke logistične centre in tako dalje, nekdo zaradi elektrarne zahteva dovozne ceste,
               kvalitetnejše ceste, pločnike v povezavi s tem velikim državnim projektom, recimo,
               ali nekje, ne vem, ob morju spet mogoče zaradi luke določene zahteve in tako dalje.
               Tudi tukaj moramo vedeti, da nekatere občine pa takih priložnost, žal, nimajo in se
               torej za vsak vrtec, za vsako šolo so potrebna najemanja tudi kreditnih sredstev,
               prijave na razpise in iskanje virov. Zaradi tega tukaj moramo nekako poskušati realno
               ocenjevati. Nekdo lahko, mogoče tudi všečno nastop in pove, da se je to naredilo, se
               je ono naredilo, ampak je treba vedeti, da vsi župani, vse občine, občinski sveti
               vseh občin v Sloveniji pa žel teh priložnosti in te sreče nimajo. Če pa grem, recimo,
               za primer, večkrat je bilo tudi odkar sem v Državnem zboru razprava o Mestni občini
               Ljubljana, ko smo ugotovili, da mogoče kar se tiče tudi bolnišnic, vseh ostalih zadev
               je morebiti celo podhranjena napram drugim slovenskim mestom, čeprav bi kdo rekel to
               ne drži. Ampak po nekih podatkih, ki sem jih imela priložnost na teh sejah slišati,
               je temu celo tako. Tudi v tej smeri moramo nekako širše gledati in ne samo reči, aha,
               tukaj so uspeli vse narediti, ta župan je nesposoben in ni uspel. Žal mogoče tudi
               nima te priložnosti in možnosti vključiti svojih projektov v nek državni projekt.
               Hvala.</p>
            </sp>
            <sp xml:id="SDT5-OZLSIRR-Nujna-003-2009-07-08.sp36">

               <speaker>PREDSEDNIK VILI TROFENIK:</speaker>

               <p>Hvala. Ugotavljam, da ni več zainteresiranih za razpravo, zato zaključujem razpravo.
               Ker ni bilo nobenega predloga ali ideje o kakršnemkoli amandmaju odbora ga ne bom
               predlagal. Predlagam pa naslednji sklep oziroma predlog: Odbor za lokalno samoupravo
               in regionalni razvoj se je seznanil s predlogom rebalansa proračuna Republike
               Slovenije za leto 2009 v delu, ki se nanaša na področje lokalne samouprave in
               regionalne politike. Želi kdo obrazložiti glas? Ugotavljam, da ne. Glasujemo.</p>
               <p>Kdo je za? <stage>(10(?) članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na točko <title>RAZNO.</title>
               </p>
               <p>Želi kdo besedo? Ugotavljam, da ne.</p>
               <p>Zaključujem tudi 2. točko dnevnega reda in s tem zaključujem današnjo sejo. Vsem
               vabljenim se zahvaljujem za udeležbo. V skladu z včerajšnjo napovedjo predlagam 5
               minutni odmor, potem pa nadaljujemo z včerajšnjo sejo s točkama 2 in 3.</p>
               <stage type="time">(Seja je bila končana 8. julija 2009 ob 10.20.)</stage>
            </sp>
         </div>
      </body>
   </text>
</TEI>
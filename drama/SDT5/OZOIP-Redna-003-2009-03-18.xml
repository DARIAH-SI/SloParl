<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZOIP-Redna-003-2009-03-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">1D9F04AD7846A539C125756F004685A7</idno>
               <idno type="custom" subtype="day">7C2F407887E507FAC125757E0023A1E0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=7C2F407887E507FAC125757E0023A1E0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZOIP-Redna-003-2009-03-18.OZOIP" n="003">
               <name>Redna</name>
               <date when="2009-03-18"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZOIP-Redna-003-2009-03-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZOIP-Redna-003-2009-03-18.OZOIP">
                        <orgName key="OZOIP">Odbor za okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OKOLJE IN PROSTOR</stage>
            <stage type="session">3. seja</stage>
            <stage type="date">(18. marec 2009)</stage>
            <stage type="chairman">Sejo je vodila Breda Pečan, predsednica odbora.</stage>
            <stage type="time">Seja se je pričela ob 13.07 uri. </stage>


            <sp xml:id="SDT5-OZOIP-Redna-003-2009-03-18.sp1">

               <speaker>PREDSEDNICA BREDA PEČAN:</speaker>

               <p>Pričenjamo 3. redno sejo Odbora za okolje in prostor. Za enkrat se še nobeden ni
               opravičil, bomo videli pozneje. In dnevni red, ki ste ga dobili s sklicem, je Predlog
               rebalansa proračuna Republike Slovenije za leto 2009, Problematika članstva v Svetu
               za varstvo okolja Republike Slovenije, vprašanja in pobude članov odbora in
               razno.</p>
               <p>Ker v poslovniško določenem roku nisem prejela nobenega predloga za spremembo
               dnevnega reda, je ta določen kot ste ga prejeli s sklicem seje odbora.</p>
               <p>In lahko kar preidemo na <title>1. TOČKO DNEVNEGA REDA - OBRAVNAVA PREDLOGA REBALANSA
                  PRORAČUNA REPUBLIKE SLOVENIJE ZA LETO 2009</title>, ki ga bomo obravnavali kot
               zainteresirano delovno telo na podlagi petega odstavka 166. člena Poslovnika
               Državnega zbora. Namen te obravnave je morebitna vložitev amandmajev, ki jih
               zainteresirano delovno telo lahko vloži samo k tistim, ki jih zainteresirano delovno
               telo lahko vloži samo k tistim podprogramom pri določenih neposrednih uporabnikov iz
               posebnega dela državnega proračuna, ki so zajeti v predlogu rebalansa proračuna in ki
               zadevajo njegovo področje, pri čemer lahko predlog za spremembo izdatkov na tem
               področju uravnoteži s predlogom za spremembo izdatkov na drugem področju, ne smejo pa
               biti v breme proračunske rezerve ali splošne proračunske rezervacije in tudi ne v
               breme dodatnega zadolževanja. Predlagam gospodu ministru Karlu Erjavcu, da nam
               predstavi na kratko predlagani rebalans proračuna za svoje področje. Prosim, gospod
               minister.</p>
            </sp>
            <sp xml:id="SDT5-OZOIP-Redna-003-2009-03-18.sp2">

               <speaker>KARL VIKTOR ERJAVEC:</speaker>

               <p>Hvala lepa za besedo. Še enkrat vsem lep pozdrav. Podlaga za pripravo rebalansa
               proračuna za leto 2009 je sprejeti proračun za leto 2009. Moram reči, da sprejeti
               proračun za leto 2009, da je bil izjemno podhranjen. Ministrstvo za okolje in prostor
               ima kar vrsto pomembnih nalog. Kot Odbor za okolje in prostor ste zelo dobro
               seznanjeni z vsemi aktivnostmi, ki jih izvaja ministrstvo za okolje in prostor. Moram
               pa reči, da lahko rečem, da je Ministrstvo za okolje in prostor dejansko finančno
               podhranjeno, če bi želel 100% vse te obveznosti, vse te aktivnosti tudi realizirati.
               Lahko ste že danes ob problematiki velikih zveri ugotovili, da eden od problemov, ki
               se pojavlja, je tudi premalo finančnih sredstev. Moram pa reči, da glede na zaostreno
               gospodarsko in finančno situacijo in glede na to, da vlada tudi zelo omejuje sredstva
               oziroma javno porabo v okviru proračuna, da sem lahko kot minister za okolje in
               prostor zadovoljen z rebalansom, v tem smislu, da smo pridobili nova sredstva. In
               sicer gre za 32 milijonov evrov, 36 milijonov evrov pa gre samo za prenos sredstev,
               ki so bila skrita v proračunski rezervi. Šlo je pa za sredstva za odpravo posledic
               naravnih nesreč. Moram povedati, da vsa povečanja, ki izhajajo iz rebalansa
               proračuna, izhajajo zlasti, so namenjena zlasti za področja, ki omogočajo boljšo
               porabo evropskih sredstev. Moram reči, da v finančni perspektivi za obdobje 2007/2013
               je namenjenih 605 milijonov evrov evropskih sredstev, in če mi želimo ta sredstva
                  <stage type="mag">(Nadaljevanje)</stage> kakovostno porabiti, bo
               potrebno tudi zagotoviti lastno udeležbo. Ta lastna udeležba se pa deli na lastno
               udeležbo Ministrstva za okolje in prostor in pa tudi udeležbo lokalnih skupnosti, to
               se pravi občin. Seveda, če bomo želeli vse te projekte, ki jih imamo načrtovane tudi
               izpeljati, bo pač treba zlasti v proračunu za leto 2010 ta sredstva povečati. Povedal
               sem, da pri rebalansu smo nekaj dodatnih sredstev dobili. Res pa je, da ti razvojni
               programi novi, pač ne morejo biti upoštevani v rebalansu 2009. Opozarjam pa, da bo
               potrebno bistveno povečati sredstva, če bomo želeli vse te projekte tudi, kjer so
               nosilci lokalne skupnosti izpeljati, da bo treba proračun za leto 2010 ojačati. Jaz
               moram reči, da se vidi, da je bil proračun Ministrstva za okolje in prostor v
               preteklosti vedno finančno podhranjen. Vemo pa, da od kar je Slovenija članica
               Evropske unije, da ima mnogo obveznosti, ki jih nalagajo razne, razne direktive pa
               naj bodo direktive na področju, ne vem, odvajanja in čiščenja komunalnih voda, na
               področju ravnanja z odpadki, na področju povečanja obnovljivih virov energije,
               energetske učinkovitosti in tako dalje. Seveda vse to zahteva tudi, da bo država
               prispevala lastno udeležbo. Mi smo vso našo pozornost namenili, kot sem rekel
               projektom. Medtem ko tiste postavke, ki so birokratske, administrativne, tam pa v
               bistvu sredstev nismo povečali, kvečjemu smo zmanjšali. Tako, da vsa pozornost bo
               tudi v prihodnje namenjena temu, da bo ministrstvo zagotavljalo ustrezno lastno
               udeležbo. Pri tem je pa seveda zelo pomembno, da bo državni proračun tudi zagotovil
               ustrezno lastno udeležbo lokalnim skupnostim, ker če to ne bo zagotovljeno, potem
               tudi ni smiselno, da ima Ministrstvo za okolje postavke lastne udeležbe, če občine ne
               bodo mogle pač sofinancirati projektov, ki jih sofinancirajo, ki so tudi
               sofinancirani s strani Evropske unije.</p>
               <p>Jaz ne bi želel dolgoveziti. Vse je napisano. Tako, da se mi ne zdi potrebno, da bi
               vsako postavko posebej predstavil. Lahko rečem, da Agencijo za okolje je predvidenih
               dodatnih 10 milijonov evrov. To je povezano z neurjem v Železnikih. Potem kar se tiče
               evropskih sredstev. Mi smo zagotovili sredstva, ki izhajajo še iz stare finančne
               perspektive. Tam je manjkalo 7 milijonov evrov, potem na Ispi<stage>(?)</stage>, to je
               predpristopna, je manjkalo 6 milijonov evrov in če teh sredstev ne bi zagotovili, bi
               se nam lahko celo zgodilo, da bi morali Evropi vračati sredstva, ki so že bila
               odobrena in uporabljena za posamezne projekte. Res pa je, da bo primanjkovalo
               sredstev za <stage type="mag">(Nadaljevanje)</stage> nekatere projekte
               iz nove finančne perspektive za leto 2009, vendar kot ste seznanjeni je dogovor v
               Vladi, da tista ministrstva, ki ne bodo pač realizirali projektov v letu 2009 in bodo
               jim sredstva lastna udeležba ali pa evropska sredstva ostajala, da bomo lahko ta
               sredstva pridobili tista ministrstva, ki imajo opravljene projekte, podpisane pogodbe
               in tako dali. Mislim, da je to pravi pristop, če želimo izboljšati črpanje evropskih
               sredstev. Toliko iz moje strani. Zdaj ne vem, če bi še kdo od kolegov. Glede
               amandmajev se bo tako še razprava odprla. Mi te amandmaje bomo na vsak način tudi
               podprli, ker smo zainteresirani, da čim več postorimo.</p>
            </sp>
            <sp xml:id="SDT5-OZOIP-Redna-003-2009-03-18.sp3">

               <speaker>PREDSEDNICA BREDA PEČAN:</speaker>

               <p>Hvala lepa. Odpiram razpravo. Ali boste iz ministrstva? Ne. Boš ti gospod
               ...<stage>/Oglašanje iz klopi./</stage>... Gospod Brulc, prosim.</p>
            </sp>
            <sp xml:id="SDT5-OZOIP-Redna-003-2009-03-18.sp4">

               <speaker>MIRKO BRULC:</speaker>

               <p>Lep pozdrav. Formalno smo gledali te postavke in vi veste minister, da je ta okoljska
               zakonodaja in sprejemanje občinskih prostorskih načrtov in tako dalje, neka
               prioriteta v vseh naših sredinah. Tukaj pa vidim, da ste prostorsko, podeželsko
               planiranje in administracija, to je 1.602, zmanjšali za 750.000 evrov. Ostaja 500
               namesto 1,200.000. Je to delovna sila ali je kaj drugega? Ker se bojimo, da ne boste
               zmogli vseh navalov teh občinskih prostorskih načrtov obdelati zelo ažurno.
               Hvala.</p>
            </sp>
            <sp xml:id="SDT5-OZOIP-Redna-003-2009-03-18.sp5">

               <speaker>PREDSEDNICA BREDA PEČAN:</speaker>

               <p>Hvala lepa. Samo eno minutko. Gospod Matjaž Han je opravičeno odsoten in ga nadomešča
               gospod dr. Luka Juri. Prosim.</p>
            </sp>
            <sp xml:id="SDT5-OZOIP-Redna-003-2009-03-18.sp6">

               <speaker>GOSPA _____:</speaker>

               <p>To je bila pač uskladitev glede na lansko realizacijo. Pričakovali smo, da ob enakih
               delovnih pogojih prosta sredstva ostajajo in smo jih prerazporedili na program
               ...<stage>/Nerazumljivo./</stage>..., ki trenutno bolj potrebuje sredstva. Poleg tega, tukaj
               sredstva so ostajala. To nič ne spremeni dela teh ljudi.</p>
            </sp>
            <sp xml:id="SDT5-OZOIP-Redna-003-2009-03-18.sp7">

               <speaker>PREDSEDNICA BREDA PEČAN:</speaker>

               <p>Gospod minister prosim.</p>
            </sp>
            <sp xml:id="SDT5-OZOIP-Redna-003-2009-03-18.sp8">

               <speaker>KARL VIKTOR ERJAVEC:</speaker>

               <p>Mi smo skušali jemati sredstva, če smem temu reči in prerazporediti na druge postavke
               tam, kjer smo videli, da je bila lanska realizacija slaba in kjer smo ocenili, da
               tudi v letošnjem letu ne bo porabljeno. Ker dejansko smo želeli čim bolj maksimalno
               vsa sredstva angažirati. Tako, da to zmanjšanje ne bo vplivalo na to nalogo, ki je
               zelo pomembna, to se pravi na sprejemanje občinskih, prostorskih načrtov. Tam se bolj
               bojim, da bo nek drug problem nastala, ker bo treba v zelo kratkem času pač jih
               potrditi. Vendar, če bodo dobro pripravljeni in če ne bo preveč pripomb, se mi tudi
               zdi, da bo možno z neko racionalnost.</p>
            </sp>
            <sp xml:id="SDT5-OZOIP-Redna-003-2009-03-18.sp9">

               <speaker>PREDSEDNICA BREDA PEČAN:</speaker>

               <p>Potem gospod Krivec se je prijavil.</p>
            </sp>
            <sp xml:id="SDT5-OZOIP-Redna-003-2009-03-18.sp10">

               <speaker>DANIJEL KRIVEC:</speaker>

               <p>Hvala za besedo. Lep pozdrav vsem prisotnim. Jaz sem pregledal rebalans proračuna in
               sem vesel, da se nekoliko povečuje. Vendar sem vseeno kar malo zaskrbljen, predvsem
               glede nekaterih postavk, ki vemo, da žulijo tako ministrstvo, kot lokalne skupnosti
               in <stage type="mag">(Nadaljevanje)</stage> ko primerjam rebalans s
               prejšnjim proračunom, so nekatere postavke, ki so vezane na prostorske načrte, tako
               občin kot prostorski načrti, ki so vezani na umeščanje infrastrukture, dejansko so te
               postavke celo zmanjšanje. To me dejansko skrbi. Ker vemo, da so tudi s strani
               lokalnih skupnosti kar velike težave pri sprejemanju novih prostorskih načrtov obeh
               krovnih organizacij, ki združujeta občine, sta na tem področju praktično največ
               pripomb imeli. In ko gledam rebalans, vidim da so te postavke dejansko celo nižje kot
               so bile prvotno načrtovane. Zato me zanima kako bo to na ministrstvu reševano, ker
               vemo, da smo tukaj v velikih zaostankih. Tudi samo povečanje je približno za 14
               milijonov evrov, kar je vseeno pozitivno, da se povečuje, in da se povečuje tudi na
               varovanju okolja, ker vemo, da so problematike tudi aktualne, predvsem odlagališča in
               podobne stvari. Mislim, da je minister v uvodu tudi povedal, da bodo k temu črpanju,
               ki je vezan na evropska sredstva namenili določen poudarek in povečanje sredstev. Je
               pa kar veliko zmanjšanje recimo na postavki, učinkovite izrabe energije, kar je tudi
               nekje v teh kriznih časih lahko pomemben inštrument za premagovanje gospodarske
               krize. Tako da, nisem čisto prepričan, da me uravnoteženost tega proračuna
               zadovoljuje. Mogoče bomo pa skozi razpravo slišali še kakšne odgovore s strani
               prisotnih in kasneje še tudi konkretno za kakšno postavko kaj vprašati. Načelno me pa
               najbolj o zanima, kako misli ministrstvo rešiti te prostorske zadrege, ki so vezane
               tako na občinske prostorske načrte kot tudi predvsem na umeščanje infrastrukture,
               govorim o cestah, govorim o razvojnih oseh, govorimo o železnicah, kjer se povečujejo
               sredstva na prometu za izvedbeni del, ne vem pa kje smo oziroma kje je ministrstvo
               pri umeščanju teh državnih prostorskih načrtov in umeščanju teh tras v sam prostor.
               In postavke se znižujejo, tako da to mi nekako ne gre skupaj.</p>
            </sp>
            <sp xml:id="SDT5-OZOIP-Redna-003-2009-03-18.sp11">

               <speaker>KARL VIKTOR ERJAVEC:</speaker>

               <p>Hvala za vprašanje. Kar se tiče umeščanja razne infrastrukture in pa postavk v
               proračunu, gre zlasti za postavke na Ministrstvu za promet, zato tega ne bi rad
               preveč komentiral. Vendar tukaj je opravljena ena ocena, kakšen je realen čas, da
               pridemo do vseh potrebnih dokumentov, da lahko sploh začnemo s črpanjem sredstev za
               začetek izgradnje nekega infrastrukturnega objekta. Moram reči, da sami ste
               seznanjeni s tem problemom umeščanja v prostor, veste da so problemi, nekateri so
               mnenja, da je tukaj kriva zakonodaja. Sam nisem tega mnenja. Gre pač za demokratičen
               odprt postopek, kjer ima javnost pravico, da daje pripombe in seveda vse to tudi
               zavlačuje vse te postopke. Mi smo na podlagi neke realne ocene tudi planirali
               postavke. Vi veste, da se o določenih stvareh pogovarjamo že mnogo let in vemo, da še
               danes niso izdana gradbena dovoljenja, pa niso izdelane trase umestitve v prostor, pa
               naj bo tretja razvojna os ali pa kakšna druga podobna zadeva. Enako gre za, ne vem,
               kakšne druge energetske objekte, recimo kot so daljnovodi itd. Upam, da je ta
               projekcija realna, in da se ne bo zgodilo, da bo nekje neka trasa umeščena, izdana
               gradbena dovoljenja, in da bi potem ugotovili, da ni sredstev v proračunu za črpanje
               in za izgraditev teh objektov. Mislim, da do takšne situacije ne bo prišlo, prej
               obratno, da se bo ugotovilo, da pač še vedno ni prišlo do umestitve.</p>
               <p>Bi pa rad še enkrat jasno povedal, tukaj ni krivda Ministrstva za okolje, če ne pride
               do umestitve neke zadeve v prostor, ker pač je treba vse te postopke korektno
               izpeljati. Treba je <stage type="mag">(Nadaljevanje)</stage> pač
               izpeljati postopke tako, da potem postopki tudi ne padejo. Ker vemo pa, da so vsi ti
               projekti vezani tudi na evropska sredstva in zelo nerodno bi bilo, da bi pričeli s
               črpanjem evropskih sredstev, lastne udeležbe, potem bi se pa v nekih izrednih pravnih
               postopkih ugotovilo, da niso bili korektno izpeljani in bi to lahko zadevo zelo
               zapletlo.</p>
               <p>Kar se tiče učinkovite rabe energije in teh programov, moram reči, da smo povečali
               sredstva za 4 milijone in sicer preko ECO sklada, da bodo tam pač, bomo izvedli
               dodatne razpise. Res pa je, da tukaj ni na voljo kaj veliko projektov. Imamo pač te
               projekte, ki se jih pelje preko ECO sklada, tukaj gre, ne vem, za subvencioniranje,
               za kreditiranje raznih kolektorjev, sončnih, potem za, itn., in tudi za pravne osebe.
               Med tem ko projektov takšnih pa ni, moram pa reči, da vlada pripravlja projekt
               energetske sanacije javnih objektov in da v zvezi s tem so tudi namenjena dodatna
               sredstva in jaz upam, da bo ta projekt tudi zaživel. En del bo za javne objekte s
               katerimi opravljajo ministrstva, en del bo pa tudi namenjen za javne objekte, ki so
               pod opravljanjem občin in ta razpis mislim, da bo pred poletjem objavljen. Ja, v zelo
               kratkem času no. Ja, objavljen. Toliko.</p>
            </sp>
            <sp xml:id="SDT5-OZOIP-Redna-003-2009-03-18.sp12">

               <speaker>PREDSEDNICA BREDA PEČAN:</speaker>

               <p>Hvala lepa. Ja, gospod Brulc. ...<stage>/Medsebojni pogovor./</stage>...<stage type="mag"/>
               </p>
            </sp>
            <sp xml:id="SDT5-OZOIP-Redna-003-2009-03-18.sp13">

               <speaker>MIRAN JERIČ:</speaker>

               <p>Hvala za besedo, spoštovana gospa predsednica. Spoštovani kolegi, člani odbora,
               minister s sodelavci. Lep pozdrav tudi v mojem imenu.</p>
               <p>Najprej, da povem, oba amandmaja bom podprl. Eno problematiko sem tako ali tako
               mislil izpostaviti. Gre za področje okolja, ravnanja z odpadki. Mi smo na eni od
               zadnjih sej obravnavali to problematiko in seveda tudi sprejeli nekatere sklepe. Jaz,
               ko sem videl rebalans državnega proračuna za leto 2009, sem vedel, da regijski center
               za ravnanje z odpadki Zasavje ni zajeto notri. Zdaj vidim, da skozi amandma ne bi
               prišlo notri, saj je postavka tako, da lahko, bom rekel, formalno speljemo vse
               razpise. Jaz vem, da letos ne bo kakšne velike porabe, ampak realno je za
               pričakovati, da bomo do konca meseca marca mi odločbo prejeli, razpisno dokumentacijo
               smo sočasno pripravljali, tako da bi lahko samo oziroma speljali postopke okoli
               razpisa, izbrali izvajalca in izbrani izvajalec bo potem pričel z izdelavo projektov
               in pridobivanjem gradbenih dovoljenj in vem, da velike porabe ne bo in hvala na nek
               način, da je bil ta amandma oziroma da bo vložen in jaz upam sprejet, da bomo te
               postopke odpeljali in da bo ta pomembna investicija znotraj te zasavske regije
               speljana in da bomo dokončali ta regijski center za ravnanje z odpadki. Vse ostalo bi
               pa rad dal bolj kot priporočila. V proračunu oziroma rebalansu za 2009 veliko ni bilo
               mogoče postoriti, zaradi spremenjenih tako gospodarskih, finančnih pogojev, kot
               seveda tudi zaradi sprejetja dodatnih obveznosti, ki so prišle v proračun za leto
               2009. Meni se zdi zelo pomembno, da v proračunu za leto 2010 na nek način
               redefiniramo politiko vodnega sklada. Nemogoče je, da gre tri četrtine sredstev v
               izgradnjo vodno gospodarske infrastrukture na Spodnji Savo. Da ne bo kdo razumel, jaz
               sem za to, da se poplavna varnost Spodnje Save poštima. Ampak naj se za to zagotovi
               vir ali tistega, ki gradi hidroelektrarne na Spodnji Savi ali pa kakšen drug vir in
               da naj bo vodni sklad namenjen za investicije v vodno gospodarsko infrastrukturo na
               območju celotne Slovenije tam, kjer je potrebno.</p>
               <p>Za področje malih plazov, so postavke takšne, kot je bila prejšnja leta. Dobra 2
               milijona evrov, nekaj čez dva milijona. Jaz mislim, da glede na kataster plazov,
               glede na potrebna sredstva za sanacijo teh plazov je teh sredstev občutno premalo in
               bolj predlog za leto 2010, da se ta sredstva res povečajo, tako da bi lahko skupaj z
               lokalnimi skupnostmi začeli sanirati te manjše plazove v naši državi. Tisto, kar pa
               sem vesel, da je končno prišlo notri tudi neurje iz leta 2006. To je nemogoče, saj
               pravim še enkrat <stage type="mag">(nadaljevanje)</stage> tudi neurje
               iz leta 2006, to je nemogoče. Saj pravi še enkrat, z dolgim spoštovanjem do vseh
               prizadetih državljanov in državljank, ki so utrpeli škodo v neurjih 2007, 2008 itn.,
               vsi ti so dobili že denar. Tisti, ki so bili prizadeti 2006, sedaj čaka. Upam, da bo
               sedaj končno ta zgodba dokončana, in da bodo stvari poplačane, in da se bodo uredile.
               Jaz bom oba amandmaja podprl. Hvala lepa.</p>
            </sp>
            <sp xml:id="SDT5-OZOIP-Redna-003-2009-03-18.sp14">

               <speaker>PREDSEDNICA BREDA PEČAN:</speaker>

               <p>Hvala lepa. Gospod Jerič, ste me prehiteli. Oba amandmaja ste tako ali tako že
               predstavili, zlasti tale, ki se nanaša na premestitev sredstev iz področja porabe,
               pridobivanja distribucije energetskih surovin na varovanju okolja, naravne
               dediščine...</p>
               <p>Gospod ..., pardon, izvolite.</p>
            </sp>
            <sp xml:id="SDT5-OZOIP-Redna-003-2009-03-18.sp15">

               <speaker>GOSPOD ______:</speaker>

               <p>Se opravičujem, gospa predsednica, govorimo splošno, diskutiramo.</p>
            </sp>
            <sp xml:id="SDT5-OZOIP-Redna-003-2009-03-18.sp16">

               <speaker>PREDSEDNICA BREDA PEČAN:</speaker>

               <p>Ja, lahko tudi amandmaje...</p>
            </sp>
            <sp xml:id="SDT5-OZOIP-Redna-003-2009-03-18.sp17">

               <speaker>GOSPOD ______:</speaker>

               <p>Poglejte, jaz bi vseeno rad neko zadevo povedal v zvezi z direktivo Sveta evropske
               skupnosti. O tej direktivi smo na prvi seji odbora kar precej govorili, ki govori o
               odlaganju odpadkov na odlagališču. Tukaj seveda, določil tudi obveznosti Republike
               Slovenije v 5. členu, čisto konkretno, da se navezujem. Potem tem je bil sprejet tudi
               sklep Vlade Republike Slovenije, 27. marca lanskega leta. Ker je bil sprejet
               operativni program odstranjevanja odpadkov s ciljem zmanjšanja količin odloženih
               biorazgradljivih odpadkov za obdobje 2009/2013. Zakaj želim to poudariti? Predvsem
               zaradi tega, ker so nekatere lokalne skupnosti dejansko relativno zelo hitro
               pristopile k realizaciji tega sklepa in so nekatera odlagališča odpadkov tudi že
               zaprle oziroma so začele izvajati sanacijo le teh. Vsled tega bi jaz predlagal tudi
               amandma in amandma se glasi takole; pri uporabniku 2511 MOP, se v okviru področja
               porabe 1502 zmanjšanja, kontrola in nadzor na podprogramu 15022501 izboljšanje stanja
               okolja zviša za 200 tisoč evrov. Pri uporabniku 2511 MOP se v okviru glavnega
               programa 1605 v okviru podprograma, spodbujanje stanovanjske gradnje, zmanjša za 200
               tisoč evrov in se to nameni za zgoraj predlagana amandmaja.</p>
            </sp>
            <sp xml:id="SDT5-OZOIP-Redna-003-2009-03-18.sp18">

               <speaker>PREDSEDNICA BREDA PEČAN:</speaker>

               <p>Hvala lepa. Boste kaj komentirali že ali boste najprej počakali, da...</p>
               <p>Javil se je gospod Verlič.</p>
            </sp>
            <sp xml:id="SDT5-OZOIP-Redna-003-2009-03-18.sp19">

               <speaker>DR. PETER VERLIČ:</speaker>

               <p>Hvala lepa. Jaz bi vendarle še enkrat vprašal. Jaz sem pozorno poslušal odgovor
               gospoda ministra v zvezi z umeščanjem tras infrastrukturnih projektov. Sedaj, kolega
               Krivec je vprašal kako je, ali je dovolj sredstev za državne prostorske načrte? Mi
               vemo, da če želimo sedaj, še zlasti, to je tudi minister za promet precej poudarjal,
               da se bo dalo prednost modernizaciji železnic, vemo pa, da brez ustreznih prostorskih
               načrtov ne bo šlo. Zato sedaj glede na to, da je očitno predvideno znižanje teh
               sredstev na pripravi prostorske dokumentacije; sedaj mene čisto konkretno zanima ali
               so ta sredstva zadostna, da se bo umestila ta dopolnitev prostorskega načrta za
               dvotirno železniško progo na poteku Koper - Divača - Trst - Divača, potem za drugi
               tir Ljubljana - Jesenice, za Ljubljana - Zidani Most in Zidani Most - Dobova. To je
               vse tisto kar je pravzaprav bila že prioriteta ministrstva. Namreč po eni strani
               vidimo, da se na področju ministrstva za promet, evropska sredstva znižujejo zaradi
               tega, ker naj bi zamujala dokumentacija. Zato bi pričakoval, da se bo sedaj ravno na
               področju dokumentacije pospešeno delalo. <stage type="mag">(nadaljevanje)</stage> Nisem tudi razumel, rekli ste, da kdo je pravzaprav, jaz mislim, da je
               Ministrstvo za okolje in prostor tisti nosilni resor, ki umešča trase v prostor in
               vodi te postopke. Tako, da je tukaj je... Tako. In zato me zdaj, mislim, da ste vi
               glavni resor. Za to, da ne bo, ker potem je velikokrat tisto, saj to poznamo.
               Ministrstvo za promet gre na, pravi: To je stvar umeščanj. Želim samo to ali so ta
               sredstva, ki so zdaj z rebalansom in očitno so nižja, ali bodo kljub temu zadoščala.
               Jaz sem si predstavljal, da bo zdaj težišče ravno na tem, da bomo čim več postopkov
               dokumentacije umestili za to, da se bo potem pospešeno šlo v izgradnjo. Ker, če
               nimamo tako, kot ste prej povedali, ker če nimamo lokacijskega načrta, pač ne moremo,
               lahko pozabimo tudi na gradnjo.</p>
               <p>Hvala.</p>
            </sp>
            <sp xml:id="SDT5-OZOIP-Redna-003-2009-03-18.sp20">

               <speaker>PREDSEDNICA BREDA PEČAN:</speaker>

               <p>Hvala lepa.</p>
               <p>Ja, gospod minister, prosim.</p>
            </sp>
            <sp xml:id="SDT5-OZOIP-Redna-003-2009-03-18.sp21">

               <speaker>KARL VIKTOR ERJAVEC:</speaker>

               <p>Jaz se nočem izogniti odgovornosti, da Ministrstvo za okolje in prostor tisti, ki je
               nosilec državnega prostorskega načrta, ampak v okviru teh postopkov je veliko pravnih
               sredstev. In ta pravna sredstva lahko povzročajo razne zamike, ker pač stranke imajo
               možnost pritoževanja oziroma uporabo teh pravnih sredstev, kar je v pravni državi
               normalno. In v tem je bila poanta moje diskusije. In naša ocena je da s temi sredstvi
               bomo izpeljali tisto, kar imamo v tem letu za izpeljati. Veste pa, da sem zelo jasno
               povedal, da za leto 2010 bo treba bistveno povečati ta sredstva - tako na tej
               postavki, kot tudi na vseh ostalih postavkah. Če bomo želeli pač ta razvojni ciklus
               ohranjati naprej oziroma ga celo pospešiti. Ker, verjetno v času te finančne in
               gospodarske krize je smiselno, da čim bolj pojačamo vse tiste projekte, ki jih lahko
               tudi sofinanciramo z evropskimi sredstvi. In tukaj bo ta pozornost maksimalna. Res pa
               je, kot sem povedal, da rebalans za leto 2009 temelji na sprejetem proračunu za leto
               2009. Ta proračun pa je bila sprejet še za mandat prejšnje vlade. Tako da neka
               izhodišča za ta rebalans so dana glede na sprejet proračun za leto 2009.</p>
               <p>In povedal sem, kar se tiče Ministrstva za okolje in prostor, glede na to, da pa imam
               nekaj izkušenj. Sem že sodeloval v različnih vladah in sem zagovarjal že veliko
               proračunov, različnih - od pravosodnega, do obrambnega, da ocenjujem, da je proračun
               Ministrstva za okolje in prostor bistveno podhranjen. Zdaj, zakaj je temu tako, zelo
               težko ocenjujem. Morda ministri niso bili zadosti prodorni. Ne vem, nočem te ocene
               deliti. <stage type="mag">(Nadaljevanje)</stage> Na vsak način pa, če
               bomo želeli vse to uresničiti, bo pa potrebno za proračun 2010 in 2011 bistveno
               povečati ta sredstva in takrat računam na podporo tako pozicijskih strank, kot tudi
               opozicijskih strank, ker ti projekti niso vezani na to kdo je pozicija, kdo je
               opozicija, ampak je vezana na razvoj države, na razvoj lokalnih skupnosti, na razvoj
               regij, regionalni razvoj in zato tudi ta močan interes, da je toliko članov v Odboru
               za okolje in prostor. Je največji odbor, kakor sem lahko slišal in tukaj pač računam,
               da ko bo treba pridobiti dodatek na sredstva, ne glede na indekse, da bom imel polno
               podporo. Ker sicer brez denarja pa veste, da ni muzike.</p>
            </sp>
            <sp xml:id="SDT5-OZOIP-Redna-003-2009-03-18.sp22">

               <speaker>PREDSEDNICA BREDA PEČAN:</speaker>

               <p>Hvala lepa. Izvolite gospod Lah.</p>
            </sp>
            <sp xml:id="SDT5-OZOIP-Redna-003-2009-03-18.sp23">

               <speaker>ZVONKO LAH:</speaker>

               <p>Lep pozdrav tudi v mojem imenu. Jaz bi se par stvari dotaknil glede na odbor, ki smo
               jih imeli do sedaj in sklepe teh odborov pa se verjetno tičejo tudi tega proračuna
               delno.</p>
               <p>Prvo, najprej bi okrog državnih lokacijskih načrtov. Jaz se ravno ne bi strinjal s
               tem, da je en kup dejavnikov, ker verjetno zakon določa kateri nosilci urejanja
               prostora imajo kakšne pristojnosti in roke, da verjetno je za prometne infrastrukture
               pobudnik za sprejetje oziroma nekega državnega prostorskega načrta Ministrstvo za
               promet, potem pelje pa Ministrstvo za okolje in prostor in je verjetno soodgovornost
               enega in drugega. Če Ministrstvo za promet ne da, ne vem, projektno nalogo ali pa
               usmeritve, tudi okolje in prostor oziroma to ministrstvo ne more peljati. Da pa to
               potem ni izvedeno v kratkem času, je pa kriv ali zakon ali pa tisti, ki ga izvaja.
               Drugega krivca jaz ne vidim.</p>
               <p>Pri občinskih prostorskih načrtih zdaj vidim nove obraze iz tega področja verjetno.
               Mi smo opozarjali že prej in tukaj imam tudi en kup pripomb združenja občin okrog
               prostorske zakonodaje ...<stage>/Nerazumljivo./</stage>... občin. Verjetno so se v letošnjem letu že
               pojavile kakšne težave, da je kar precej verjetno občinskih oziroma OPN-ju<stage>(?)</stage> že na
               ministrstvu. Občine opozarjajo, da je zelo težko uskladiti med Ministrstvom za
               kmetijsko in med Ministrstvom za okolje in prostor. OPN-ji se vračajo nazaj,
               pridobiva se čas, razlogov je morje in mislim, da bi bilo potrebno, če hočemo, da
               bodo občine lahko realizirale svoje projekte oziroma sprejele te OPN-je. Tukaj zadevo
               pospešiti ali pa uskladiti z Ministrstvom za kmetijstvo določene stvari, da bodo ti
               OPN-ji tudi v doglednem času potrjeni s strani tega ministrstva.</p>
               <p>Vprašal bi še kaj je z zakonom o aktivni zemljiški politiki, ki je bil tako forsiran
               lansko leto. Ali se na tem kaj dela? Vlada v svojem programu ga nima, na
               predstavitvi, na vašem ministrstvu, ko je bil ta odbor je bilo rečeno, da ga
               ministrstvo ima letos v načrtu. Mislim, da je ta nujnega pomena tudi za državne
               projekte, pridobitev recimo zemljišč. Vprašal bi kaj je s tem.</p>
               <p>Drugo pa projekti javne komunalne infrastrukture predvsem za <stage type="mag">(Nadaljevanje)</stage> kohezijske projekte, smo rekli na prejšnji seji
               tega odbora, da ministrstvo naredi prerez tega stanja, preveri pripravljenost
               projektov in da neko povratno informacijo. Verjetno rabimo, da vemo kateri projekti
               so izvedljivi, kateri ne. Ker tam smo videli na tistem zbiru teh projektov, da je
               ogromno projektov v fazi sprejemanja OPN-ja. Da ti verjetno še ne bodo šli v
               realizacijo tako hitro, če so v fazi, da še OPN ni sprejet oziroma ni skladno z
               zemljiščem za tisto območje.</p>
               <p>Takrat smo tudi mislim, da rekli, da se potem ta sredstva prerazporedijo, da ne bi
               ostajala v tiste projekte, kjer je pa realizacija že možna oziroma so toliko
               pripravljeni. Potem smo rekli tudi okrog deponijskih teles oziroma projektov na
               področju ravnanja z odpadki, da bi bilo potrebno nek razsek narediti, da vidimo v
               kakšnem stanju je, glede na to, da se nam čas oziroma zmanjkuje nam časa za ureditev
               te problematike.</p>
               <p>Ker sem pri besedi, bi pa še nekaj poudaril. Na Ministrstvu za promet imajo veliko
               težavo glede dokončanja gradnje avtoceste. Problematike verjetno poznamo, da en občan
               še stanuje v hiši sredi gradbišča in da določene poteze smo se dogovorili pa je kaj
               kilavo, kolikor jaz spremljam zadevo. Zadeve ne potekajo tako kot bi bilo potrebno.
               Tako, da bi prosil, če se tudi na tem področju nekaj naredi, ker problematika bo
               verjetno izbila pa tudi na tem ministrstvu verjetno ne bo čisto nedolžno. Hvala.</p>
            </sp>
            <sp xml:id="SDT5-OZOIP-Redna-003-2009-03-18.sp24">

               <speaker>PREDSEDNICA BREDA PEČAN:</speaker>

               <p>Hvala lepa. Jaz bi najprej predlagala ... Aja, gospod Žerjav. Oprostite. Nisem
               videla. Izvolite.</p>
            </sp>
            <sp xml:id="SDT5-OZOIP-Redna-003-2009-03-18.sp25">

               <speaker>MAG. RADOVAN ŽERJAV:</speaker>

               <p>Hvala lepa gospa predsednica. Spoštovani minister, poslanke in poslanci. Torej
               dejstvo, da gre za 51 milijonsko povečanje proračuna Ministrstva za okolje in prostor
               mora biti vsekakor spodbudno. Tu se bržkone strinjam z ministrom, da je to področje
               bilo podhranjeno in najbrž je tudi v tem trenutku s tem rebalansom še vedno
               podhranjeno. Seveda ob dejstvu kaj bi pravzaprav na tem področju Slovenija vse morala
               storiti. Posledično s tem povečanjem proračuna je seveda veliko postavk, ki so
               doživela velike spremembe za pomembne zneske. Najbrž zato obstaja neka razlaga. Jaz
               bi morda izpostavil dve.</p>
               <p>Celovita zaščita podtalnice ljubljanskega barja. Gre za 151% povečanje in podobno
               celovito varovanje podtalnice Ptujskega polja za 56% povečanje. Moje vprašanje je ali
               je tu morda v preteklosti bilo napačno načrtovano, ali pa gre za kaj drugega pa
               nasploh samo za povečanje sredstev, da bi projekt pač bil prej končan. Ugotavljam
               tudi, da je veliko popolnoma novih postavk s pomembnimi sredstvi, kar je vsekakor
               spodbudno. Če se dotaknem področja iz katerega sam prihajam, imamo dva projekta.
               ...<stage>/Nerazumljivo./</stage> in krajinski park Goričko. Oba imata minimalno znižanje sredstev.
               Jaz ne vem zakaj je to <stage type="mag">(Nadaljevanje)</stage>
               pravzaprav potrebno. Najbrž ni neke potrebe, da gre za to minimalno znižanje. Sicer
               bi pa generalno se dotaknil dveh pomembnih točk, da temu tako rečem, ki sta
               pravzaprav že bila omenjena. Ena tema so vodarji in druga tema so plazovi.</p>
               <p>Verjetno se boste vsi dobro spomnili, da je pravzaprav v prejšnjem mandatu vsak, ki
               je imel 5 minut časa, bivšega ministra nabijal na kol zaradi vodarjev. Sredstva so
               omejena. V tem trenutku sicer nekoliko povečujemo, kar je v skladu pravzaprav že s
               sprejetim programom, ki ga je sprejela še prejšnja Vlada za sanacijo neurij. Neurja,
               tistega iz leta 2007, ampak v prihodnje bo to prav gotovo potrebno še bistveno,
               bistveno povečati. Ker sicer bo spet minister kriv za vsako zgodbo, ki se bo na tem
               področju zgodila in nekaj podobnega so tudi plazovi. Pravzaprav ta sredstva, ki so
               namenjena v višini 2 milijona evrov, so že angažirane s sprejetim programom iz
               prejšnjega leta. Vemo pa, da je že letos nastalo veliko novih plazov, ki jih
               pravzaprav ne bomo imeli iz česa sanirati.</p>
               <p>In da se dotaknem še čisto konkretno, vezano na vodarje. Na našem koncu velika
               problematika visokovodnih nasipov reke Mure. Zadeva v tem trenutku stoji. V tem
               proračunu ne vidim konkretnih sredstev za izgradnjo ali pa dokončanje tega pomembnega
               projekta. Trenutno je še nekje 5 kilometrov kritičnih, tistih, ki bodo v vsakem
               primeru ob naslednji visoki vodi pač popustili in bomo imeli velike, velike težave in
               posledično tudi velike stroške. Jaz mislim, da bi bilo modro, da to zadevo razmislimo
               in da vidimo kaj se na tem področju še da narediti. Hvala lepa.</p>
            </sp>
            <sp xml:id="SDT5-OZOIP-Redna-003-2009-03-18.sp26">

               <speaker>PREDSEDNICA BREDA PEČAN:</speaker>

               <p>Hvala lepa. Gospod minister bo odgovoril.</p>
            </sp>
            <sp xml:id="SDT5-OZOIP-Redna-003-2009-03-18.sp27">

               <speaker>KARL VIKTOR ERJAVEC:</speaker>

               <p>Najprej glede podtalnic. Ta povečanja so na račun prenosa iz obvezne rezerve. Rekel
               sem, da smo 36 milijonov prenesli sredstev iz obvezne rezerve. Zdaj je prišlo v ta
               proračun in zaradi tega to povečanje.</p>
               <p>Kar se tiče krajinskih parkov moram povedati, da ta znižanja so vezana na plače pa
               izobraževanje ... To je pač posledica tega. S tem, da moram reči, da pri nekaterih
               krajinskih parkih nam bodo sredstva primanjkovala. Zlasti za Sečoveljske soline
               zaradi poplav in tako naprej. Ampak tam rešujemo zadevo tudi preko enega projekta,
               preko Evropske unije.</p>
               <p>Potem naslednje vprašanje je bilo v zvezi z vodnim skladom oziroma ne ... V zvezi z
               Muro in nasipi. Tukaj moram reči, da tisti del, ki je ostal odprt, je še stvar
               dogovarjanja s hrvaško stranjo. Tam je bil en poseben dogovor med Janšo in pa
               Sanaderjem in očitno Hrvatje ne izkazujejo kakšnega posebnega interesa, da bi tisto
               opravili. Moram pa reči, da je dogovor glede na to, da se je mešana skupina srečala,
               da če Hrvatje tega ne bodo storili, da bomo pač to mi storili. To pa zato, ker če bi
               prišlo do visokih voda, bi največ posledic občutila slovenska stran in da je
               dogovorjeno na nivoju Vlade, če bi prišlo do takšne odločitve, da bi se to
               sfinanciralo iz obvezne rezerve, ker bi pač šlo za neko izredno odločitev. Sem
               odgovoril na vse?</p>
            </sp>
            <sp xml:id="SDT5-OZOIP-Redna-003-2009-03-18.sp28">

               <speaker>PREDSEDNICA BREDA PEČAN:</speaker>

               <p>Hvala lepa. Ja, izvoli. Gospa Črnugelj.</p>
            </sp>
            <sp xml:id="SDT5-OZOIP-Redna-003-2009-03-18.sp29">

               <speaker>SILVA ČRNUGELJ:</speaker>

               <p>Hvala lepa za besedo. Glede na to, da smo danes že dosti diskutirali pa da je
               relativno pozna ura, ne bi veliko na široko razpravljala pa vendarle mislim, mi je
               iztočnico dal gospod Jerič, ko je s tem, ko je govoril, da se bo vsul plaz. Jaz sem
               rekla, da verjetno, da če ne bomo na tem odboru pa tudi skupaj z Ministrstvom za
               okolje začeli delati na <stage type="mag">(Nadaljevanje)</stage> zelo
               detajlnih akcijskih načrtih za naslednja leta in tudi ne nazadnje podlagah, ki bi
               bile za te detajlne akcijske načrte pa detajlna poročila o delu, se bodo ti plazovi
               kar naprej razsuvali in bo minister iz leta v leto moral dejansko samo gasiti ali pa
               delati prepreke in bariere za različne plazove.</p>
               <p>Amandma, ki je bil tukaj dan na mizo, bom z veseljem podprla z veliko dilemo, ker
               vem, da in Zasavje in nenazadnje vodovod Skaručna, Vodice oziroma Vodice, Skaručna,
               so potrebni, ampak tako kot Drulovka, Orehek in ne vem kaj vse skupaj. Ampak
               verjemite mi, da takih podobnih zadev, kot bomo podprli tukaj s tem amandmajem, je v
               Sloveniji zelo veliko. Lahko, da so nekateri ...<stage>/Nerazumljivo./</stage>... z različnimi
               tožbami in pospešeni z akcijami takih in drugačnih značajev in narav. Ampak dejansko
               mislim, res, to pot bom ta amandma z velikim veseljem podprla, ampak za naslednja
               leta in za naslednje proračune pa podlaga za odločanje o vseh proračunskih postavkah
               naj bodo detajlni akcijski načrti za posamezna področja. Ker tako na ta način, da
               bomo gasili samo nekatere dele ... Vedno se bo kaj odpiralo na novo in z detajlnimi
               poročili tudi stanjem projektov in projektne dokumentacije. Hvala lepa.</p>
            </sp>
            <sp xml:id="SDT5-OZOIP-Redna-003-2009-03-18.sp30">

               <speaker>PREDSEDNICA BREDA PEČAN:</speaker>

               <p>Hvala lepa.</p>
            </sp>
            <sp xml:id="SDT5-OZOIP-Redna-003-2009-03-18.sp31">

               <speaker>KARL VIKTOR ERJAVEC:</speaker>

               <p>Glede plazov mislim, da sem dolžan odgovor, ker je tudi poslanec Žerjav imel razpravo
               o tem. Moram reči, da dejansko tam je sredstev premalo. Za velike plazove imamo nekaj
               več kot 6 milijonov in mi v bistvu s temi sredstvi samo zamikamo končno realizacijo
               sanacij. Medtem, ko glede malih plazov pa moram reči, da tukaj se je dejansko sprožil
               plaz. Plaz malih plazov, ki bo povzročil tudi to, da bo treba to postavko bistveno
               povečati v naslednjih letih, ker sicer dejansko bomo samo gasili ali pa bo breme
               večje na lokalni skupnosti. Tako, da tukaj mislim, da te posledica že čutimo. Moram
               pa reči, da je vedno velik pritisk ravno po teh sredstev. Da bi ta sredstva
               prerazporedili kam drugam. Tukaj so zmeraj močni apetiti. Zlasti, kar se tiče malih
               plazov.</p>
            </sp>
            <sp xml:id="SDT5-OZOIP-Redna-003-2009-03-18.sp32">

               <speaker>PREDSEDNICA BREDA PEČAN:</speaker>

               <p>Hvala lepa. Meni je žal, da je gospod Jurša, ne vem kam je izginili, ko bo prišel
               nazaj, ga moram namreč vprašati ... Problem ... Mora pojasniti. Ker predlaga, da se
               črpa sredstva za sanacijo odlagališča iz stanovanjske gradnje. Jaz mislim, da to je
               malo težko glasovanje o takem amandmaju. Jaz bi zdaj vseeno predstavila ta dva
               amandmaja, ki sta bila, ki sta bila razdeljena na mizo.</p>
               <p>Enega sem pripravila prav sama, drugega pa skupaj s kolegi in predlagam pač odboru,
               da kot zainteresirano delovno telo glasujejo o njiju in se odloči. En je vezan na to
               razpravo, ki smo jo imeli na drugi redni seji. To je v zvezi z investicijskimi
               transferi, ki so potrebni za to, da se vsaj <stage type="mag">(nadaljevanje)</stage> delno, ker tako ali tako ni dovolj denarja, ampak vsaj delno, da se
               usposobi rejce drobnice in rejce velike živine, velikih živali, ki se pasejo na
               prostem, da se jih opremi s šolanimi, usposobljenimi, bom rekla, pastirskimi psi,
               seveda, s takim poudarkom, kot smo mi sprejeli, kolikor se le da, da bi bil to kraški
               ovčar. In pa tudi še za dodatno pomoč pri postavljanju električnih ograj za zaščito
               pred medvedom zlasti, pa tudi pred volkom. Gre samo za 90 tisoč evrov in črpali bi ta
               sredstva iz ohranjanje biotske raznovrstnosti na postavki 9.7.0.7. mednarodni
               projekti life 3, narava. Prenesli bi na agencijo Republike Slovenije za okolje in
               sicer na proračunsko postavko, <stage>(kje smo končali)</stage> na 3.5.4.4. nadomestila in
               odškodnine, konto je pa 4.3.1. investicijski transferi pravnim in fizičnim osebam, ki
               niso proračunski uporabniki. To je ta.</p>
               <p>Drugi amandma je pa zagotavljanje sredstev za nekatere programe, ki so izpadli iz
               neznanih razlogov, tudi celo, ne iz NRP, ampak so bili preneseni v NRP-ju na leto
               2012. Gre pa predvsem za regijski center za ravnanje z odpadki Zasavje in pa center
               za ravnanje z odpadki Dolenjska, druga faza, kjer je v letošnjem letu potrebnih
               sorazmerno malo sredstev, zaradi tega, ker gre za izdelavo projektne dokumentacije,
               kasneje pa v naslednjih letih pa toliko večji zneski, ker gre za, obadva projekta,
               obadva centra zajemata precejšnje število občin in to pa bom prosila gospod
               Podlipnik, da razloži teh 600 tisoč evrov za projekt povezovalni kanal
               Vodice-Skaručna in pa za sekundarni kanalizacijski sistem v naseljih Orehek in
               Drulovka. Tako, da tukaj, če lahko malo pomagate pri tej razlagi. Med tem, ko za teh
               90 tisoč evrov pa sem na razpolago, če bi bilo kakšno vprašanje. Prosim.</p>
            </sp>
            <sp xml:id="SDT5-OZOIP-Redna-003-2009-03-18.sp33">

               <speaker>GOSPA PODLIPNIK:</speaker>

               <p>Hvala za besedo. Kar zadeva regijske centre je že gospa poslanka Breda Pečan
               povedala, obrazložila. Gre za to, da se je dinamika gradnje teh centrov k sreči za te
               dve lokaciji premaknila tako, da bo minimalno črpanje v 2009 in potem v 2010, tako da
               bomo v proračunu 2010 in 2011 tudi vse te dinamike ustrezno uskladili, to sta ta dva
               projekta. Potem imamo pa celo serijo projektov, o katerih je že tudi gospa poslanka
               govorila, tukaj pa gre za zatečeno stanje iz razpisa v letu 2003, ko so nekatere
               občine kandidirale na razpis in potem niso bile ob tej, bom rekla komisijski zgodbi
               izbrane in so s pritožbo na upravno sodišče dobile pravico do te subvencije in v teh
               dveh primerih gre v bistvu za izpolnitev te odločbe upravnega sodišča, ker je občini
               odločilo, da ji pripada ta subvencija. Teh projektov imamo nekaj še premaknjenih v
               leto 2010. V tem primeru gre pa za projekte, ki so dejansko že zgrajeni in bo šlo za
               refundacijo po tej tožbi upravnega sodišča občinam. To sta dva projekta. <stage type="mag"/>
               </p>
            </sp>
            <sp xml:id="SDT5-OZOIP-Redna-003-2009-03-18.sp34">

               <speaker>PREDSEDNICA BREDA PEČAN:</speaker>

               <p>Hvala lepa. Še kakšna razprava? Prosim, gospod Lah.</p>
            </sp>
            <sp xml:id="SDT5-OZOIP-Redna-003-2009-03-18.sp35">

               <speaker>ZVONKO LAH:</speaker>

               <p>Jaz mislim, da ni še tako pozna ura, da bi lahko odgovore dobil na tista vprašanja...
               ....<stage>/Ni vključen./</stage>... glede teh kohezijskih projektov... če je ministrstvo to
               pregledalo, pa mogoče tudi tisto okoli izgradnje avtoceste in...</p>
            </sp>
            <sp xml:id="SDT5-OZOIP-Redna-003-2009-03-18.sp36">

               <speaker>KARL VIKTOR ERJAVEC:</speaker>

               <p>Glede zakona o aktivni zemljiški politiki, jaz ne vem, jaz ga nimam v spominu, da bi
               na Ministrstvu za okolje za okolje in prostor se s tem ukvarjal. Mislim, da se
               Ministrstvo za kmetijstvo se ukvarja z aktivno politiko. Ne vem. Aktivna zemljiška
               politika, ta pojem mi ni znan, se opravičujem, res. Morate mi malo več povedati, kaj
               naj bi ta zakon urejal. To je pa nekaj drugega...</p>
            </sp>
            <sp xml:id="SDT5-OZOIP-Redna-003-2009-03-18.sp37">

               <speaker>PREDSEDNICA BREDA PEČAN:</speaker>

               <p>Zakon o razlastitvi ni stvar Ministrstva za okolje, ampak Ministrstva za
               pravosodje.</p>
            </sp>
            <sp xml:id="SDT5-OZOIP-Redna-003-2009-03-18.sp38">

               <speaker>KARL VIKTOR ERJAVEC:</speaker>

               <p>Ta predpis skupaj pripravljamo. Ampak to ni zakon o aktivni zemljiški politiki. To je
               zakon, ki naj bi razlaščal lastnike zaradi, ne vem, javne infrastrukture oziroma
               državne javne infrastrukture. In moram reči, da ta zakon je v pripravi, vendar je
               izjemno občutljiv, ker gre za poseg v lastninsko pravico in je treba vse te ustavne
               pravne vidike natančno proučiti. Moram reči, da tak zakon na vsak način potrebujemo,
               ker vidimo, kakšne težave imamo, bodisi železnice, bodisi za avtoceste smo nekako
               rešili, ampak recimo energetski objekti - tako, da tukaj skupaj z Ministrstvom za
               promet in pravosodjem je ena delovna skupina, ki to pripravlja. Ampak mora pa res
               biti 100%, da ne bi ustavno sodišče potem ugotovilo, da je zakon neustaven, ker to bi
               imeli pa grozne posledice, če bi po tem zakonu dejansko razlaščali, kasneje bi pa
               ustavno sodišče ugotovilo, da je ton neustavno. Mislim, da bi imeli en zelo velik
               problem.</p>
               <p>Naslednje vprašanje je bilo okoli kohezijskih sredstev. Jaz moram reči, ko sem
               nastopil funkcijo ministra za okolje in prostor smo šli zelo natančno skozi vse
               projekte. Teh projektov je ogromno, lahko si jih ogledate v prilogi proračuna in je v
               bistvu vsak vodovod in vse, mi smo določili tudi prioritete. Prioritete so pa
               določene na podlagi realnega plana, kdaj je možno pripraviti ustrezno investicijsko
               dokumentacijo in pa tudi, da se pridobi pozitivno mnenje s strani komisije. Po tem
               vrstnem redu smo mi določali te prioritete. Ne potem, kaj je bolj potrebno. Jaz
               verjamem, da je recimo, ne vem, v Gorici nujno potrebno, da se uredi center za
               ravnanje z odpadki, vendar <stage type="mag">(Nadaljevanje)</stage>
               dokler niso projekti tako daleč pripravljeni, nima smisla, da damo to v neko visoko
               prioriteto v proračuni, ker kaj se nam zgodi, mi planiramo sredstva, so zagotovljena,
               zato ker ni dokumentacija pripravljena, sredstva pač propadejo. In potem je zopet
               težko še enkrat ponovno to uvrstiti v proračun, ker rečejo, zakaj pa, saj so bila
               sredstva, kaj se je zgodilo, zakaj ta projekt ni uresničen. In zato za nas je glavni
               ključ, koliko je projekt zrel, da bo res prišlo do črpanja. In na ta način tudi
               stimuliramo lokalne skupnosti, da pridejo hitreje do dogovora. Ker tudi to je eden od
               problemov, ker vemo, za črpanje evropskih sredstev mora biti projekt vreden nad tri
               milijone evrov, da ponavadi, če gre za manjše občine, se pač morajo povezati, da se
               tak projekt izpelje.</p>
               <p>Naslednje vprašanje, glede umeščanja v prostor in avtocest; mislim, da sem to že
               neštetokrat odgovoril. Res težko na to odgovarjam, neprestano. Mi se bomo potrudili,
               da bomo skušali te umestitve narediti čim bolj korektno. Moram pa reči, tisti del
               niste želeli razumeti, da je tudi sodno varstvo, ki lahko eno odločitev sprejmemo
               itn., ampak stranka, ki ni zadovoljna z umeščanjem v prostor, ima možnost, da
               uporablja ta pravna sredstva. In dokler postopki niso pravnomočno zaključeni, je
               velika nevarnost zaradi evropskih sredstev. Mi lahko, ko je postopek dokončen, to se
               pravi, ko ministrstvo izda odločbo, pa je vse korektno, ampak ko pa se zahteva sodno
               varstvo in pravnomočno se pa tista, ki onemogoča spremembo takšnih odločb, je pa
               tukaj tveganje veliko. Mi, če bi na podlagi dokončnih odločb šli v projekte in se
               kasneje s sodno odločbo ugotovilo, da je bilo kaj nezakonitega, bi imeli velik
               problem kako vsa ta sredstva povrniti, kako postopek povrniti v prejšnje stanje itd.
               Te stvari niso tako enostavne. In še celo, če je pravnomočno v naši državi, ima
               stranka še možnost sodnega varstva pred evropskim sodiščem in še tam se lahko kdaj
               ugotovi. Zato morajo ti postopki biti res pravno-korektni. To pa zahteva veliko časa.
               Zato je po mojem bolj pametno že prej, predno se gre v umestitev v prostor, da se
               opravi javne razprave z ljudmi, da se takrat da več energije v to in se skuša najti
               en maksimalni konsenz. Recimo zelo dober primer zame so Renče. Ne vem kako je možno,
               da je elektrarna Avče, ki je res velik poseg v prostor, so se lahko zmenili, so našli
               rešitev, recimo v Renčah je pa nemogoče bilo najti rešitev in je tisti poseg sigurno
               manj sporen z okoljskega vidika kakor umestitev neke hidroelektrarne. Gre pa tudi za
               vprašanje ali ima investitor pravi pristop. Očitno je Elektro Primorska imela pravi
               pristop, zato so dobili vso dokumentacijo, se uskladili z okoljem itn., z ljudmi, med
               tem ko očitno Eles ni imel pravega pristopa. In tukaj se začenjajo tudi ti problemi
               umeščanja. Samo zakonodaja, samo predpisi tega ne morejo rešiti. Tukaj bo treba pač
               večjo stopnjo ozaveščenosti, da pač gre za projekte, ki so v javno korist in ki so
               potrebni za skupno dobro.</p>
            </sp>
            <sp xml:id="SDT5-OZOIP-Redna-003-2009-03-18.sp39">

               <speaker>PREDSEDNICA BREDA PEČAN:</speaker>

               <p>Hvala. Prosim, gospod Lah.</p>
            </sp>
            <sp xml:id="SDT5-OZOIP-Redna-003-2009-03-18.sp40">

               <speaker>ZVONKO LAH:</speaker>

               <p>Poglejte, dve konkretni stvari ki se na to veže. Eno je dokončanje avtoceste na
               dolenjskem, kjer ta, ki stanuje, ki noče iti ven, ko je že razlaščen, dokončno
               razlaščen, ga ne morejo izseliti ven, pogojuje s stavbnim zemljiščem na enem svojem
               objektu. Občina je to v svoj OPN dala. Sedaj je na potezi Ministrstvo za okolje in
               prostor in po pravni poti pravijo, da lahko traja tudi eno leto, da se ga izseli.
               Avtocesta ne more stati toliko časa. To je tudi bila pobuda s strani ..., da se to na
               tak način reši in Dars in minister za promet je rekel, da bo stopil na vezo z vami,
               da boste poskušali to rešiti.</p>
               <p>Druga zadeva, o razlastitvah, gre pa za to, ker ravno za kohezijske projekte na
               področju infrastrukture, mora vsak projekt, če hočemo, da je projekt pripravljen,
               moramo pridobiti lastništvo ali služnostne pravice. To za infrastrukturne te projekte
               je po tisoč služnostnih pogodb ali, ne vem, nakupov. Gre za razlastitve v javno
               korist in pravno podlago. Če Darsu ni nihče spodbijal na Ustavnem sodišču tega
               zakona, ki lahko razlasti v dveh, treh mesecih, ne vidim razloga, če se prava pravna
               podlaga pripravi, to so prostorski načrti, da se ne bi tudi za drugo javno-komunalno
               infrastrukturo dalo razlastiti, pa jaz sem sodeloval 25 ur pri usklajevanju tega
               zakona, ki se je pripravljal na MOP-u, pa je zastal lani sredi leta. Govorim zaradi
               tega, ker bodo ti projekti, ki bodo drugače tehnično pripravljeni, ampak ne bodo
               pripravljeni z vidika<stage type="mag">(nadaljevanje)</stage>
               pridobivanja zemljišč. Zato se mi zdi smiselno, da se ta zakon pospešeno pripravi, da
               omogoči lokalnim skupnostim, da pripravijo te projekte.</p>
            </sp>
            <sp xml:id="SDT5-OZOIP-Redna-003-2009-03-18.sp41">

               <speaker>PREDSEDNICA BREDA PEČAN:</speaker>

               <p>Hvala. Gospod Lah, danes razpravljamo o proračunu, o rebalansu, ne pa o spremembi
               zakonodaje. Jaz bi zdaj, še eno vprašanje bi bilo treba postaviti, v zvezi z virom,
               ki ga je gospod Jurša predvidel pri financiranju sanacije odlagališča Ljutomer.
               Namreč zmanjševanje sredstev za spodbujanje stanovanjske gradnje, moram reči, da vsaj
               meni osebno, bom rekla, tukaj ne gre za nobeno strankarsko opredelitev, ampak jaz
               osebno se ne morem strinjati s tem, da se sredstva za stanovanjsko gradnjo manjšajo,
               nižajo. Ker bi lahko kdo od vas razložil, baje, da ste se strinjali s takim
               virom.</p>
            </sp>
            <sp xml:id="SDT5-OZOIP-Redna-003-2009-03-18.sp42">

               <speaker>KARL VIKTOR ERJAVEC:</speaker>

               <p>Mi, če želimo, da bomo to sanacijo tudi izvedli je edina rezerva v tem proračunu, ki
               jo vidimo, pač teh 200 tisoč iz postavke pospešena stanovanjska gradnja. treba je pa
               vedeti, da stanovanjski sklad ima tako in tako svoj program. Mi imamo tam za letošnje
               leto program izdajo gradbenega dovoljenja in pričetek gradnje 400 stanovanj v
               kompleksu Brdo. Iz tega vidika ta sprememba ne bo bistveno vplivala na pospešitev
               gradnje. Mislim pa, da sanacija tega odlagališča, če ne bo izvedena, pomeni večja
               škoda. Bo večja škoda, kot pa to. Razumem, da se slabo sliši, če jemljemo iz postavke
               pospešena stanovanjska gradnja, ampak se tudi slabo sliši, če ostane neko odlagališče
               nesanirano. Drugih postavk pa ne...</p>
            </sp>
            <sp xml:id="SDT5-OZOIP-Redna-003-2009-03-18.sp43">

               <speaker>PREDSEDNICA BREDA PEČAN:</speaker>

               <p>Samo trenutek, gospod Jurša. Vendarle treba je vedeti, da je postavka 2.3.2.8.
               saniranje neurejenih odlagališč je splošna postavka. Zdaj vprašanje, ker imate v
               načrtu razvojnih programov pa sanacije ljutomerskega odlagališča sploh nimate
               predvidenega. Imate pa recimo Globovnik v Ilirski Bistrici, kjer je v načrtu
               razvojnih programov predviden. Mene zanima, kako mislite zdaj spraviti sanacijo v
               načrt razvojnih programov, to sanacijo z 20 tisoč evri dodatnimi? Prosim. <stage type="mag"/>
               </p>
            </sp>
            <sp xml:id="SDT5-OZOIP-Redna-003-2009-03-18.sp44">

               <speaker>GOSPA _______:</speaker>

               <p>Zadrega je pri Globovniku v tem, da se bo v letošnjem letu naredil projekt, dočim
               Ljutomer ga pa že ima in tukaj tako, kot je gospod minister povedal, gre tudi za eno
               nesrečno okoliščino, da je to odlagališče, ima projekt za sanacijo že potrjen in čaka
               in dejansko so te občine, ki so vezane bile včasih na odlagališče Ljutomer, plačevalo
               izgradnjo Ljutomera, potem poleg teh tožb, ki so dobili, dobili še dodatno sanacijo
               in so hkrati tudi sofinancirale odlagališče oziroma center za ravnanje v Puconcih in
               iz tega vidika ga potem uvrščamo v tako imenovani program sanacije starih bremen. To
               je razlika v tem, da imajo oni že projekt, v Globovniku se bo pa projekt v letošnjem
               letu realiziral, ker gre tudi za razrešitev enega izmed zemljišč, ki ga bo občina
               Ilirska Bistrica letos uredila.</p>
            </sp>
            <sp xml:id="SDT5-OZOIP-Redna-003-2009-03-18.sp45">

               <speaker>PREDSEDNICA BREDA PEČAN:</speaker>

               <p>Ja, izvolite gospod Jurša.</p>
            </sp>
            <sp xml:id="SDT5-OZOIP-Redna-003-2009-03-18.sp46">

               <speaker>FRANC JURŠA:</speaker>

               <p>Poglejte, tu je zelo specifična še ena zadeva. Zdaj ne vem, če je še v slovenskem
               prostoru, če je še kakšen tak primer. Do zdaj smo izgubili na sodišču ogromno tožb in
               imamo samo za odškodnine poplačati preko 500.000 evrov. To lokalna skupnost drugače
               tudi ne bo mogla reševati. Je pa dejstvo, da to odlagališče je zaprto, da smo ga
               zaprli 2008 leta, da je celotni postopek v toku, da se izvaja sanacija. Ampak brez
               pomoči države, ki je tudi prevzela nekatere obveznosti iz tega naslova, ne bo šlo in
               predlagam, da probamo to stvar razumeti in da to sanacijo izpeljemo do konca. Ker če
               ne, bomo imeli še večje tožbe, še več tožnikov bo. Ker je sama deponija znotraj
               mesta.</p>
            </sp>
            <sp xml:id="SDT5-OZOIP-Redna-003-2009-03-18.sp47">

               <speaker>PREDSEDNICA BREDA PEČAN:</speaker>

               <p>Saj, če smem pripomniti samo to. Jaz nimam dvomov glede namembnosti sredstev. Jaz
               imam dvome glede vira sredstev in če ne najdete nobene druge postavke, za božjo
               voljo, jaz ne vem kako lahko v državi, ki ima tako pomanjkanje stanovanj, gremo in
               zmanjšujemo že tako ali tako zmanjšano. Kaj? ...<stage>/Oglašanje iz klopi./</stage>... Praznih v
               zasebni lasti, ki jih ...<stage>/Oglašanje iz klopi./</stage>... Zato mora država kupiti. Ne gre za
               spodbujanje stanovanjske gradnje v tem smislu, da je treba še nova prazna stanovanja
               graditi, ampak je treba poskrbeti za to, da bodo ta stanovanja, ki so prazna, se
               napolnila in mislim, da je to resno nemogoča rešitev. Z 200.000 evri sicer ne bomo
               rešili milijon primerov, ampak vsak cent je v takih primerih pomemben. To je pač moje
               mnenje. Zdaj odpiram razpravo o vseh štirih amandmajih, treh amandmajih, ki so bili
               vloženi ... Ja, se opravičujem. Izvoli Janko Veber.</p>
            </sp>
            <sp xml:id="SDT5-OZOIP-Redna-003-2009-03-18.sp48">

               <speaker>JANKO VEBER:</speaker>

               <p>Tudi sam moram izraziti pomislek glede črpanja oziroma zmanjševanja sredstev pri
               stanovanjski gradnji. Gre za proračunsko postavko, ki je namenjena pravzaprav
               subvencioniranju za mlade družine. Zdaj vsi vemo, da je ta proračunska postavka
                  <stage type="mag">(Nadaljevanje)</stage> že vsa leta preskromna.
               Tako, da subvencioniramo relativno zelo majhne površine, ampak to pomeni, da bomo ta
               sredstva tukaj še zmanjšali. Mislim, da se mi zdi to vse skupaj nekako nedorečeno,
               tako da po mojem mnenju bi morali tukaj poskušati vendarle še razmisliti kaj se lahko
               naredi znotraj tega proračuna, da dobimo teh 200.000 evrov na neki drugi proračunski
               postavki. Če ne drugega, bi tudi predlagal pavzo preden se preide na glasovanje o teh
               amandmajih, da pogledamo kje so resnično mogoče še kakšne možnosti glede tega. Enako
               imam pa pomislek tudi o amandmaju, kjer se predlaga za 700.000 evrov zmanjšanje
               sredstev pri učinkoviti rabi energije. Če lahko dokončam.</p>
               <p>Povečanje je predvideno v 547.000 evrov, kar pomeni, da se je razmišljalo verjetno o
               tem, da se spodbudi učinkovito rabo energije. Zdaj smo pa naenkrat ugotovili, da pa
               lahko čez noč iz 1,400.000 evrov, kolikor ta proračunska postavka ima to vse skupaj,
               prepolovimo. ...<stage>/Oglašanje iz klopi./</stage>... Saj zato bi jaz predlagal, ker tu nekaki
               novi podatki prihajajo zdaj v toku razprave ven glede tega proračuna, da pred
               glasovanjem o teh amandmajih si vzamemo mogoče pol ure pavze in pogledamo ali lahko
               poiščemo rešitve, za katere bi vedeli za kaj jih lahko sploh podpremo. Jaz ta hip
               dejansko nimam informacije zakaj bi nekaj podprl, ker se mi zdi, da je učinkovita
               raba energije ena od tistih področij, kjer je potrebno za to skrbeti. Mi smo se
               strinjali, da poskušamo rešiti tako Zasavje, kot tudi Dolenjsko. Ni nek velik poseg.
               Ampak glede ostalih zadev pa mislim, da bi morali okrog tega reči pred glasovanjem še
               kakšno besedo. Hvala. Tako, da bi prosil torej proceduralno, da preden pridemo na
               glasovanje o amandmajih, si vzamemo pol ure odbora in gremo čez vire in oblikovati
               mogoče drugačno vsebino ...<stage>/Nerazumljivo./</stage>...</p>
            </sp>
            <sp xml:id="SDT5-OZOIP-Redna-003-2009-03-18.sp49">

               <speaker>PREDSEDNICA BREDA PEČAN:</speaker>

               <p>Dobro. Še kakšna razprava? Ja, gospod Petan, prosim.</p>
            </sp>
            <sp xml:id="SDT5-OZOIP-Redna-003-2009-03-18.sp50">

               <speaker>RUDOLF PETAN:</speaker>

               <p>Hvala za besedo. Vprašanje kdo je predlagatelj teh amandmajev, ki smo jih dobili na
               mizo, ki niso podpisani. Samo informativno, nič drugega. To je eden tudi teh, ki smo
               zdaj govorili. Hvala.</p>
            </sp>
            <sp xml:id="SDT5-OZOIP-Redna-003-2009-03-18.sp51">

               <speaker>PREDSEDNICA BREDA PEČAN:</speaker>

               <p>Za ta velik amandma 700.000 evrov je pač naša poslanska skupina, lahko rečem s tem
               ... Ja kako, da ne? Brez tistih 600.000. ...<stage>/Oglašanje iz klopi./</stage>... To so nam
               pomagali iz ministrstva. Medtem, ko pa, tam sem pa jaz podpisana pri drugem.
               ...<stage>/Oglašanje iz klopi./</stage>...<stage type="mag">(Nadaljevanje)</stage>
               Dajem 10 minut odmora za posvet.</p>
               <p><stage type="time">(Seja je bila prekinjena ob 14.23 uri.)</stage> <stage type="mag"/>
               </p>
               <stage type="time">(Seja se je nadaljevala ob 14.33 uri.)</stage>
            </sp>
            <sp xml:id="SDT5-OZOIP-Redna-003-2009-03-18.sp52">

               <speaker>PREDSEDNICA BREDA PEČAN:</speaker>

               <p>V času, ko je bil odmor 10 minut, tisto, kar je napisano, ne spada v zapisnik. To je
               sporočilo za gospo, ki bo tipkala. Tukaj imamo zdaj popravke teh dveh amandmajev.
               Tistega, ki sem ga jaz napisala je v redu, tako, da veste. Ni nobenega protesta bilo.
               Torej črta se v amandmaju o izboljšanju stanja okolja se črta oziroma zmanjša znesek
               iz 700.000 na 100.000 evrov tako pri ...<stage>/Oglašanje iz klopi./</stage>... To potem ostane
               enako. ...<stage>/Oglašanje iz klopi./</stage>...</p>
            </sp>
            <sp xml:id="SDT5-OZOIP-Redna-003-2009-03-18.sp53">

               <speaker>GOSPOD _____:</speaker>

               <p>...<stage>/Ni vključen./</stage>... pardon, se opravičujem in bi pustili na tak način, kot je bilo
               predlagano. Smo se vmes dogovorili, da bomo pustili. Se pravi ta amandma ostane
               nespremenjen, ker so ugotovljeni zadostni viri od koder se črpajo sredstva. Pri
               amandmaju kolega Jurše pa je vir spremenjen in sicer se namesto spodbujanja
               stanovanjske gradnje zmanjša postavka pri Agenciji Republike Slovenije za okolje,
               1.506 in sicer proračunska postavka 2.459, kakovost voda, monitoring se zmanjša za
               200.000 evrov in ker se za monitoring kakovosti voda da pridobiti tudi evropska
               sredstva in bo pač nadomeščeno to zmanjšanje iz drugega vira. Se pravi zdaj imamo ena
               popravljen amandma in dva taka, kot sta bila razdeljena. S tem, da ponovno pojasnilo.
               To pač ni Poslanska skupina SD, ampak je sodelovanje Brede Pečan s kolegi iz
               ministrstva. Tako, da se ve kdo je predlagal ta amandma v zvezi z Vodicami in
               Zasavjem, Dolenjsko in tako naprej. Tisto je pa Kranj? Dobro. Pol Slovenije je
               pokrite. Prosim? ...<stage>/Oglašanje iz klopi./</stage>... Dobro. Ampak zdaj je tudi v "familiji"
               usklajeno, tako, da lahko štejete kot sprejemljiv amandma. Zdaj bomo šli kar po
               vrsti.</p>
               <p>Najprej amandma kolega Jurše.</p>
               <p>Kdo je za tak amandma? <stage>(12 članov.)</stage></p>
               <p>To bo zdaj amandma odbora, tako da smo si na jasnem. Je tako prav? To je zdaj amandma
               odbora zdaj po Poslovniku.</p>
               <p>Potem imamo amandma Brede Pečan, ki je v skladu, ki sem ga jaz vložila, ampak ga
               predlagam kot amandma odbora in ker smo ga na prejšnji seji že nekako posredno
               odobrili.</p>
               <p>Kdo je za? ... Ta amandma v zvezi z volkovi pa medvedji.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Saj nas je samo 12. Zdaj pa še samo tretji amandma. To je pa ta, kjer se namenja
               700.000 evrov za povezovalni kanal Vodice, Skaručna, potem za sekundarni
               kanalizacijski sistem ...<stage>/Nerazumljivo./</stage>... Orehek in Drulovka, za center, za projekt
                  <stage type="mag">(Nadaljevanje)</stage> za regijski center za
               ravnanje Zasavje in za regijski center za ravnanje z odpadki Dolenjska in črpa se pa
               iz, spodbujanje za učinkovite rabe in obnovljivih vire energije, v glavnem tako
               700.000 evrov.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>In tudi ta amandma je sprejet. Tako, da drugih amandmajev ni bilo in s tem lahko
               zaključimo to točko dnevnega reda.</p>
               <p>Tako preidemo na problematiko, točko <title>PROBLEMATIKA ČLANSTVA V SVETU ZA VARSTVO OKOLJA REPUBLIKE SLOVENIJE</title>
               </p>
               <p>. Tukaj imamo v gradivu dopis dolenjskega okoljskega centra ...<stage>/Oglašanje iz
               klopi./</stage>... Kje pa piše dolenjskega, sem brala. Pardon. Okoljskega centra, kluba za
               uveljavljanje trajnostnega razvoja in potem pa informacijo, ki jo je pripravila gospa
               sekretarka v zvezi z delovanjem in imenovanjem, ustanovitvijo in imenovanjem pa tudi
               delovanjem sveta za varstvo okolja. Kot vidimo je ta problematika delovanja in obnove
               članstva v svetu za varstvo okolja kar stara zadeva. Leta 2005 je bil zakon o varstvu
               okolja, pardon, 2004 je bil zakon o varstvu okolja, ne, 2005 je bil spremenjen
               oziroma dopolnjen in po tem zakonu oziroma spremembah zakona bi morali opraviti
               imenovanje v Državnem zboru nove sestave sveta, vendar je problem zato, ker je od
               petnajstih članov sveta za varstvo okolja, so trije predstavniki nevladnih
               organizacij iz področja varstva okolja, ki pa morajo imeti status nevladne
               organizacije s področja varstva okolja, ki delujejo v javnem interesu. Jaz sem šla
               kar podrobno brati kaj smo sprejeli v tem zakonu in ugotovila, da je pravzaprav stvar
               problem Ministrstva za okolje in prostor in da je treba na tem področju končno nekaj
               narediti. Izvolite gospod minister.</p>
            </sp>
            <sp xml:id="SDT5-OZOIP-Redna-003-2009-03-18.sp54">

               <speaker>KARL VIKTOR ERJAVEC:</speaker>

               <p>Hvala. Moram reči, da se mi tega problema zavedamo in naključje je, da isti dan smo
               imeli kolegij ministra, kjer smo se že pogovarjali o tem, da je potrebno čim prej
               pripraviti predpis, ki manjka, zato, da lahko podelimo društvu, ki zastopa neke
               okoljske interese, status društva v javnem interesu in moram reči, da so v teku te
               priprave za ta predpis in tudi priprave v zvezi s potekom upravnih postopkov. Ker je
               treba izdati odločbo. Tako, da kar se nas tiče, mi bomo to v kratkem sprejeli, tako
               da ne bo nobene ovir več, da bi tem organizacijam, društvom podelili status društva v
               javnem interesu. Seveda je pa potem potrebno še pripraviti določena pravila kako
               sploh pride do predloga v Državni zbor, ker je tudi to problem in tukaj bomo skupaj
               pač pripravili ta pravila.</p>
               <p>Je pa še en problem. Ker ta organ, svet za varstvo okolja, je organ Državnega zbora.
               Moram pa reči, da ves čas pa financira ta organ Ministrstvo za okolje in prostor.
               Namenjamo 155.000 evrov in tukaj bi treba tudi to urediti, da se pač ta sredstva po
               mojem mnenju prenesejo na Državni zbor. Ker nekako nelogično je, da je to na
               Ministrstvu za okolje. Še nekdo bi lahko mislil, da na tak način lahko vplivamo na
               samostojnost in odvisnost tega sveta. Recimo, če bi bil minister zelo oster, bi lahko
               ta sredstva odtegnil, bi težko se ta svet sestal. Tako, da jaz mislim, da tukaj
               aktivnosti tečejo v pravi smeri in bomo ta problem rešili.</p>
            </sp>
            <sp xml:id="SDT5-OZOIP-Redna-003-2009-03-18.sp55">

               <speaker>PREDSEDNICA BREDA PEČAN:</speaker>

               <p>Tukaj bi jaz samo še eno pripombo dala. Tam v zakonu je dokaj ostro določilo, da eden
               od pogojev zato, da lahko nevladne organizacija pridobi status nevladne organizacije
               po 152. členu, da mora opraviti revizijo. Jaz razumem, da ... Ko boste delali pravila
               kakšne kriterije mora izpolnjevati, bi vendarle predlagala, da posebej poudarite.
               Namreč marsikatera od teh nevladnih organizacij bi se že prijavila za pridobitev
               statusa, vendar se niso upali, ali pa niso hoteli prijaviti zaradi tega, ker bi
               morali revizijo, pač bilance za preteklo ...<stage>/Oglašanje iz klopi./</stage>... V zakonu piše,
               da minister lahko odloči, da ...<stage>/Oglašanje iz klopi./</stage>... Ne. Sploh ni treba, da
               opravijo revizijo, če nimajo take realizacije, da bi bilo potrebno revizijo opraviti.
               Preberite si do konca. Mislim, da od 153 ali 154. členu izrecno piše, da ni potrebno,
               da lahko se črta to. <stage type="mag">(nadaljevanje)</stage> Dajte v
               teh pravilih, ki jih boste določili posebej poudariti to, ker boste verjetno morali
               potem nek poziv dati v javnost, da vabite nevladne organizacije s področja varstva
               okolja, da naj se prijavijo. Samo boste morali sprožiti postopek, da se zbudijo, saj
               ne vedo... Jih imate? Prosim, dajte pojasniti, kakšno je stanje glede teh prijav,
               koliko je prošenj za status in tako naprej.</p>
            </sp>
            <sp xml:id="SDT5-OZOIP-Redna-003-2009-03-18.sp56">

               <speaker>GOSPOD _________:</speaker>

               <p>Hvala lepa, gospa Pečan. Lahko povem. Zelo jasno se zavedamo tega problema. Jaz, ko
               sem decembra začel sem si ponovno obudil vse tiste člene v zakonu o varstvu okolja,
               ki niso doživeli realizacije in en problem je, da moramo novelirati in vzpostaviti
               pravno stanje, glede Sveta za varstvo okolja, ki bi moral biti vzpostavljen iz zakona
               o varstvu okolja iz 2004 do 31. decembra 2005. Torej, od takrat naprej smo na nek
               način v enem vakumu. Nalog je več. Zakon je tako pač napisan, kot ste vi rekli v 155.
               členu, da se mora najprej za te tri člane od 15-ih članov tega sveta za varstvo
               okolja, da so ti trije člani s strani nevladnih organizacij, ki pa morajo pridobiti
               najprej status, da so nevladne organizacije v javnem interesu. Prijave tudi s strani
               nevladnih organizacij niso prihajale. Imamo v lanskem letu, proti koncu ali pa v
               sredi lanskega leta je bila ena in potem še na koncu dve, tako da imamo s strani
               nevladnih organizacij, imamo tri vloge. S strani društev pa imamo 23 vlog. Vlog je
               sicer kar precej. Malo je tudi nerodno, ker imamo ta status za društva in nevladne
               organizacije kar v dveh zakonih to opredeljeno. Ne samo v zakonu o varstvu okolja,
               ampak v zakonu o varstvu narave, tam pa imamo za društva. In za društva nam manjkajo
               pravila, kaj pomeni, da pomembno prispevajo k varovanju narave, po zakonu o varstvu
               narave. In ta pravila, ki jih zdaj pripravljamo in morajo biti končana do konca
               marca, da bomo lahko za društva, da pomembno prispevajo k izboljševanju varstva
               narave, da bomo to vzpostavili, to zdaj delamo. Za nevladne to ni potrebno, za
               nevladne so pa ena pravila, da morajo delovati v interesu na celi Sloveniji, da
               morajo imeti že pet let na nek način to delovanje, če so iz tujine, kar se tudi lahko
               prijavi, morajo delovati v Sloveniji plus še pet držav članic in tako naprej. Problem
               za nevladne organizacije je, da bi morali imeti za ta status tudi narejeno revizijo
               svojih poslovnih knjig. Ta revizija sicer ni draga, ampak nevladne organizacije
               nimajo dosti denarja, to približno pride 1000 evrov. V zakonu je zapisano, da jim mi
               kot ministrstvo vrnemo 50% za to revizijo. Ampak to revizijo morajo opraviti, na
               žalost je tako v zakonu iz 2004 še vedno napisano, ko morajo opraviti, zato tudi
               prijav na nek način ni bilo več kot samo tri. Mi, kot je minister rekel, bomo v
               popravkih zakona o varstvu okolja to določilo, da morajo imeti revidirane knjige,
               bomo vrgli ven, zato, ker nevladne organizacije niso neki zaslužkarji in da bi jim pa
               še mi zahtevali, da morajo imeti revizijo knjig. To bomo vrgli ven, ampak do takrat,
               ko pa to spremenimo... To se je pač zgodilo leta 2004, ko je bilo to sprejemano. Bomo
               morali zdaj na nek način to popraviti, ampak status bomo začeli podeljevati, že
               aprila, najkasneje maja, jih bomo pozvali, tisti, ki še želijo, da bi status
               pridobili in s tem bo vsaj neko zadostno število nevladnih in društev iz teh 23
               prijavljenih iz treh nevladnih, da bodo dobili ta status ali po enem ali po drugem
               zakonu, da bodo lahko potem postali legitimni oziroma, da bodo imeli možnost tudi
               svoje predstavnike dati v Svet za varstvo okolja. <stage type="mag">(nadaljevanje)</stage> Mi bomo potem po členu zakona o varstvu okolja jih v
               časopisu in pa preko spleta pozvali, da dajo te tri predstavnike. Vi pa tudi v skladu
               z zakonom o varstvu okolja morate pozvati k splošni novelaciji tega sveta, tako da bi
               to sočasno dogovorili, kdaj bi to šli, takoj ko bo nekaj organizacij imelo status
               nevladne organizacije. Tako, da to bi bilo to.</p>
            </sp>
            <sp xml:id="SDT5-OZOIP-Redna-003-2009-03-18.sp57">

               <speaker>PREDSEDNICA BREDA PEČAN:</speaker>

               <p>Hvala lepa. Jaz bi predlagala, če ni nobene posebne razprave več, bi predlagala tri
               sklepe. In sicer Odbor za okolje in prostor se je seznanil s problematiko članstva v
               Svetu za varstvo okolja Republike Slovenije. Odbor za okolje in prostor predlaga
               ministru za okolje in prostor, da pospeši izdajo odločb nevladnim organizacijam za
               pridobitev statusa, da na področju varstva okolja deluje v javnem interesu. In
               tretjič, Odbor za okolje in prostor predlaga Ministrstvu za okolje in prostor, da ob
               pripravi sprememb in dopolnitev zakona o varstvu okolja prouči tudi ustreznost določb
               zakona, ki se nanašajo na ustanovitev Sveta za varstvo okolja Republike Slovenije.
               Tisto, da bomo sodelovali, mislim, da nima smisla.</p>
               <p>Kdo je za take sklepe? <stage>(8 članov.)</stage> Je kdo proti? <stage>(Nihče.)</stage></p>
               <p>Sklepi so sprejeti.</p>
               <p>Najlepša hvala za potrpljenje.</p>
               <p>Pod <title>3. IN 4. TOČKO</title> ima kdo kaj zraven? Zaključujem 3. redno sejo in se
               zahvaljujem.</p>
               <stage type="time">(Seja je bila zaključena 18. marca 2009 ob 14.50.)</stage>
            </sp>
         </div>
      </body>
   </text>
</TEI>
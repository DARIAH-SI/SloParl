<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZFIMP-Redna-015-2010-03-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">7110887A25504227C12576D30030113C</idno>
               <idno type="custom" subtype="day">F45B87B9ADB4ECA7C12576E30030A18C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F45B87B9ADB4ECA7C12576E30030A18C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZFIMP-Redna-015-2010-03-10.OZFIMP" n="015">
               <name>Redna</name>
               <date when="2010-03-10"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZFIMP-Redna-015-2010-03-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZFIMP-Redna-015-2010-03-10.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">15. seja</stage>
            <stage type="date">(10. marec 2010)</stage>
            <stage type="chairman">Sejo je vodil mag. Anton Rop, predsednik odbora.</stage>
            <stage type="time">Seja se je pričela ob 9.16.</stage>


            <sp xml:id="SDT5-OZFIMP-Redna-015-2010-03-10.sp1">

               <speaker>PREDSEDNIK MAG. ANTON ROP:</speaker>

               <p>Dobro jutro. Predlagam, da začnemo s sejo. Pričenjam 15. sejo odbora. Obveščam vas,
               da je kar nekaj poslank in poslancev odsotnih, ker istočasno teče seja Odbora za
               gospodarstvo, pričakujemo, da bo relativno kratka, tako da se nam bodo še preostali
               poslanci oziroma poslanke pridružili. Zaenkrat imamo na seji eno nadomestno članico,
               to je gospa Breda Pečan, ki nadomešča gospoda Miroslava Kluna. S sklicem seje ste
               prejeli naslednji dnevni red seje odbora, točka 1. - predlog zakona o spremembah in
               dopolnitvah zakona o javnem zasebnem partnerstvu, skrajšani postopek, točka 2. -
               predlog zakona o spremembah in dopolnitvah zakona o članstvu Republike Slovenije v
               mednarodnem denarnem skladu, skrajšani postopek, predlog zakona o upravljanju
               kapitalskih naložb Republike Slovenije, druga obravnava. Odbor je matično delovno
               telo za obravnavo vseh navedenih točk. Ker v poslovniškem roku nisem prejel predlogov
               v zvezi z dnevnim redom ugotavljam, da je takšen dnevni red kot ste ga prejeli s
               sklicem odbora tudi sprejet.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O JAVNEM ZASEBNEM PARTNERSTVU, SKRAJŠANI POSTOPEK</title>. Predlagatelj
               zakona je skupina poslancev, prvopodpisani Vili Rezman. Kolegij predsednika Državnega
               zbora je na seji 19. 2. 2010 sklenil, da se predlog zakona obravnava po skrajšanem
               postopku. K obravnavi te točke so povabljeni predstavnik predlagateljev zakona, Vili
               Rezman ter predstavnice ter predstavniki Ministrstva za finance in zakonodajno-pravne
               službe. Prejeto dodatno gradivo k predlogu zakona: mnenje Zakonodajno-pravne službe,
               predlog poslanca Vilija Rezmana za amandma odbora, mnenje Komisije Državnega sveta za
               gospodarstvo, ki predlog zakona podpira, mnenje Vlade, ki predlog zakona ne podpira,
               predlog zbornice komunalnega gospodarstva k mnenju Vlade, seznamom občin, ki imajo
               probleme pri izvajanju zakona ter mnenje Sindikata Nigrad d.d.</p>
               <p>V poslovniškem roku za vložitev amandmajev kvalificirani predlagatelji niso
               predlagali amandmajev, razen tega o katerem sem prej govoril. Pričenjam drugo
               obravnavo predloga zakona. Želi predlagatelj zakona podati dopolnilno obrazložitev k
               členom predloženega zakona? Prosim gospod Vili Rezman.</p>
            </sp>
            <sp xml:id="SDT5-OZFIMP-Redna-015-2010-03-10.sp2">

               <speaker>VILI REZMAN:</speaker>

               <p>Hvala lepa gospod predsednik. Lep pozdrav vsem in hvala za možnost, da še enkrat na
               kratko predstavim zakaj pravzaprav je ta predlog zakona nastal, kaj ponuja in kaj se
               obeta eventualno, če ne bi bil sprejet. Predlog sprememb in dopolnitev zakona o
               javnem zasebnem partnerstvu ima pravzaprav samo ambicijo eno dopolnitve in sicer k
               42. členu, ko se dodaja 2. točka v zvezi z navajanjem eksplicitnim, možnosti izjem od
               obveze javnega razpisa za izbor izvajalca in k 143. členu predlagamo spremembo roka,
               ki je bil z zakonom, ki je pričel veljati 7. 3. 2007, sprejet iz treh na pet let.</p>
               <p>Ko je bil zakon sprejet, je bila njegova ambicija predvsem v tem, da bi omogočil čim
               več angažiranja tudi zasebnega kapitala za uresničitev javnih interesov in zato, da
               bi omogočal javnim interesom, da bi se angažirala tam, kjer bi zasebni interes
               zagotavljal tudi javni interes. Pokazalo se je vmes v teku teh treh let, da je vrsta
               lokalnih skupnosti in podjetij uspela urediti in slediti vsem zakonskim obvezam, ki
               so bile zapovedane, nekateri pa ne in ti nekateri niti niso tako zelo redki, je kar
               nekaj podjetij in po neuradnih podatkih, ki smo jih dobili, približno 60 lokalnih
               skupnosti.</p>
               <p>7. 3. 2010 se je iztekel v nedeljo pred nekaj dnevi in problem, ki nastaja, je
               problem pravne osnove za funkcioniranje teh podjetij  in lokalnih skupnosti, ki niso uspele urediti
               koncesionarskih razmerij in mi ne želimo spreminjati temeljnih usmeritev tega zakona,
               ampak želimo omogočiti, da tistim, ki niso bili uspešni, morebiti tudi zavoljo tega,
               ker sami niso bili dovolj aktivni ali pa niso dovolj respektirali teh določil v
               prehodnih in končnih določbah omogočimo, da v tem obdobju, za katerega bi se
               podaljšal rok, vendarle postore to, kar jim v osnovi veleva zakon o javnem zasebnem
               partnerstvu. Zakon o javnem zasebnem partnerstvu v 42. členu navaja obvezo javnega
               razpisa, navaja tudi možnost izjem, v nekaterih drugih zakonih so te izjeme
               eksplicitno tudi napisane, v zakonu o javnem zasebnem partnerstvu pa ne in če bo
               sprejeto to dopolnilo, ki pomeni drugo točko 42. člena, potem bo možnost, da se na
               način, na kakršnega so podjetja opravljala svojo dejavnost do sprejetja zakona,
               opravila še dve leti, torej do skrajnega roka petih let. To je torej temeljna
               sprememba oziroma dopolnitev 42. člena. Temeljna sprememba v 143. členu pa je samo
               podaljšanje tega roka o katerem sem do zdaj že spregovoril.</p>
               <p>Zakonodajno-pravna služba nas ni obveščala o tem, da bi predlog sprememb in
               dopolnitev zakona bil morebiti v neskladju z Ustavo ali, da bi bil v nasprotju z
               vašim pravnim sistemom, nas je pa opozorila na nomotehnično slabost, kar smo mi
               upoštevali, predlagali amandma in sicer amandma, ki naj bi ga sprejel ta odbor kot
               amandma odbora in na ta način mislim, da bo tako tudi predstavnica Zakonodajno-pravne
               službe potrdila, njihova pripomba uresničena.</p>
               <p>Z Vlado oziroma s predstavniki Vlade, vključno z gospodom ministrom sem sam pa tudi
               mnogi drugi najbrž, opravil kar nekaj pogovorov. Ves čas smo bili opozarjani na to,
               da bi eventualno lahko bili deležni opominjanja v zvezi z morebitno neskladnostjo z
               evropsko zakonodajo in ves čas smo vedeli, da predlog zakona ni tak, da bi lahko
               rekli, da je 100% neproblematičen, ampak, da je to predlog zakona, ki ima namen
               omogočiti, da se ta podjetja in lokalne skupnosti, ki niso še uspele skleniti
               koncesijskih pogodb, lotijo tega posla bolj resno in v določenem roku, torej v
               naslednjih dveh letih tudi uredijo. O tem kaj je evropska, kaj govori evropska
               zakonodaja direktive o tem področju, kaj govori praksa evropskih sodišč, je v
               obrazložitvah precej podrobno tudi zapisano, zato tega najbrž ne kaže ponavljati pa
               tudi mi nismo kot politiki strokovnjaki, da bi strokovno to razlagali, ampak smo
               zato, da bomo na osnovi morebitnih strokovnih pojasnil pač sprejeli politično
               odločitev.</p>
               <p>Z nesprejetjem tega zakona, predloga zakona se bojim, da nikomur ne bomo kaj posebej
               pomagali. S sprejetjem tega zakona pa se upravičeno nadejamo, da bodo probleme, ki so
               nastali, razrešile v dveh letih tudi tiste firme in podjetja, ki tega doslej niso
               uspele. Zato vas jaz pač prosim, da bi ta zakon po diskusiji tudi podprli.</p>
            </sp>
            <sp xml:id="SDT5-OZFIMP-Redna-015-2010-03-10.sp3">

               <speaker>PREDSEDNIK MAG. ANTON ROP:</speaker>

               <p>Najlepša hvala. Želi predstavnica Vlade podati dopolnilno mnenje? Državna sekretarka,
               prosim.</p>
            </sp>
            <sp xml:id="SDT5-OZFIMP-Redna-015-2010-03-10.sp4">

               <speaker>MAG. HELENA KAMNAR:</speaker>

               <p>Hvala lepa gospod predsednik za besedo. Torej jaz bi vseeno želela izpostaviti dva
               temeljna razloga zakaj menimo, da sprememba zakona kakršna je predlagana, ni potrebna
               oziroma ...<stage>/Izklop mikrofona./</stage>... najprej dotaknem prve spremembe. To se pravi
               spremembe 42. člena.  Dejstvo
               je, da s spremembo 42. člena skušamo pripeljati v sistem odvezo pri uporabi zakona o
               javnih naročilih, kadar se podeljuje koncesija za izvajanje javne gospodarske službe.
               Po našem mnenju je takšna odveza možna izključno le v tistih primerih, kadar se ta
               koncesija podeljuje subjektu, ki je oseba javnega prava v izključni lasti države
               oziroma občine. V tem primeru je seveda takšno ravnanje dopustno, v vseh drugih
               primerih takšno ravnanje ni dopustno in predpostavlja uporabo zakona o javnih
               naročilih in seveda iskanje najboljšega koncesionarja ali pa najustreznejšega
               koncesionarja na ta način.</p>
               <p>Druga rešitev, ki jo predlagate skozi spremembo 143. člena. Želim opozoriti na eno
               stvar. Mi s 1. 1. 2010 prehajamo na uporabo mednarodnih oziroma slovenskih
               računovodskih standardov, ki so usklajeni z mednarodnimi računovodskimi standardi. Ti
               ukinjajo sredstva v upravljanju. Ukinitev sredstev v upravljanju, ki so do sedaj bile
               kot ena od oblik urejanja odnosov med lastnikom infrastrukture in uporabnikom te
               infrastrukture oziroma osebo, ki je zagotavljala javno službo s to infrastrukturo, se
               morajo urediti na nov način, ker drugače sredstev v upravljanju preprosto ne moremo
               odpraviti. Ali je treba urediti zadevo na tak način, da infrastruktura se lastniško
               prenese na izvajalca javne službe, kar pomeni na novo urediti odnose med obema
               subjektoma ali pa je treba ta sredstva prenesti v celoti na ustanovitelja oziroma
               lastnika infrastrukture, ki je tu država ali občine in dati ta sredstva v najem, kar
               pa zopet predpostavlja na novo urediti odnose med obema subjektoma. V vsakem primeru
               zaradi uporabe mednarodnih računovodskih standardov je potrebno v letošnjem letu te
               odnose na novo urediti in preložitev tega vprašanja še za dve leti ne rešuje
               situacijo, ker jo bo treba vseeno letos urediti zaradi drugih razlogov. Zato ne
               vidimo nobenega smisla zakaj bi se tu rok podaljševal. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp5">

               <speaker>PREDSEDNIK MAG. ANTON ROP:</speaker>

               <p>Hvala. Želi besedo predstavnica Zakonodajno-pravne službe?</p>
            </sp>
            <sp xml:id="SDT5-OZFIMP-Redna-015-2010-03-10.sp6">

               <speaker>MAG. METODA HROVAT PIRNAT:</speaker>

               <p>Hvala lepa za besedo. Zakonodajno-pravna služba je v skladu s svojo pristojnostjo
               podala mnenje k 2. členu. k 2. členu je predlagan amandma in sicer amandma
               nepovezanega poslanca Vilija Rezmana, ki pa v celoti sledi naši pripombi. Hvala lepa
               za besedo.</p>
            </sp>
            <sp xml:id="SDT5-OZFIMP-Redna-015-2010-03-10.sp7">

               <speaker>PREDSEDNIK MAG. ANTON ROP:</speaker>

               <p>Najlepša hvala. Torej ostalim bom dal besedo v okviru razprave o predlogu sklepa. Kot
               je običajno, bomo glede na mnenje Vlade odboru še pred obravnavo posameznih členov,
               obravnavali predlog sklepa in sicer, da v skladu z drugim odstavkom 128. člena
               Poslovnika Državnega zbora, razpravlja in odloča o naslednjem predlogu sklepa.
               Predlog zakona o spremembah in dopolnitvah zakona o javnem-zasebnem partnerstvu,
               skrajšani postopek, ni primeren za nadaljnjo obravnavo. Torej pred nami je predlog
               tega sklepa in sedaj odpiram razpravo o tem predlogu sklepa. Tako, da v okviru  te razprave, ki sem jo sedaj
               odprl, lahko tudi ostali, ki ste tukaj prisotni, zainteresirana širša javnost in
               strokovna javnost, diskutirate. Bi vas pa prosil, da se predstavite, ko boste
               diskutirali zaradi zapisnika. Dobro, torej razprava je odprta. Želite diskutirati?
               Ja, prosim, če se predstavite.</p>
            </sp>
            <sp xml:id="SDT5-OZFIMP-Redna-015-2010-03-10.sp8">

               <speaker>DUŠAN BUTINA:</speaker>

               <p>Butina, Gospodarska zbornica, Zbornica komunalnega gospodarstva. Mi smo neke
               materiale dali že pred sejo, da bi nekje predočili kako pravzaprav je širok ta
               problem. Namreč ni samo problem v tem, da je, da se niso dogovorili okrog statusa v
               teh občinah, nadaljnjega statusa samih podjetij. Problem je pravzaprav malce širši in
               sicer iz enostavnega razloga, ker osnove za dogovor za to spremembo, ni bil zakonsko
               dorečen. Namreč treba je upoštevati tudi to, da so imela vsa ta podjetja, to se pravi
               komunalni izvajalci, to infrastrukturo v upravljanju do sedaj in da so jo upravljali
               dolga leta. Tudi ta podjetja, ki imajo sedaj problem, se pravi z mešano lastnino, so
               bila prej javna podjetja in so se na podlagi zakonodaje pač potem tudi privatizirala.
               Vendar s primopredajo oziroma prenosom te infrastrukture na občine je prisoten
               problem, da so bile nedorečene osnove kako naj se to izvede. Namreč pravilnik o
               metodologiji za cene komunalnih storitev, ki je opredelil pravzaprav način kako naj
               se to izvede, je bil sprejet šele avgusta lansko leto in v tem kratkem času
               pravzaprav niso mogli, pravzaprav podjetja pripravit osnove kako sklepati pogodbe z
               občinam o tem prenosu, predvsem pa o nadaljnjem najemu te infrastrukture. Zato tudi
               tako veliko število, če tako rečem, občin, ki niso mogle urediti ravno iz tega
               razloga tega prenosa. Zato ponovno opozarjamo oziroma želimo to predočiti, da problem
               ni tako enostaven in, da prenos infrastrukture na občine ne bo izveden še nekaj časa
               oziroma tam, kjer je bil že izveden, je bil pravzaprav narejen, če tako rečem, na
               silo, iz enostavnega razloga, ker so se domenili, da bodo pač infrastrukturo
               prenesli, sklenili najemno pogodbo, vendar detajli so pa nedorečeni. Zato bi res
               apelirali na vas, da ta problem spoznate in, da upoštevate to dejstvo, da so bile
               osnove za to, dorek tega prenosa in pa preoblikovanja teh firm, da je bil prekratek
               rok, čeprav je zakon predvidel takrat 3 leta, ampak osnove so bile šele lansko leto
               dorečene sredi leta. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp9">

               <speaker>PREDSEDNIK MAG. ANTON ROP:</speaker>

               <p>Dobro. Najlepša hvala. Zanimive pripombe. Seveda odpiram diskusijo naprej. Predlagam,
               da še eden od gostov diskutira, potem pa poslanke in poslanci na osnovi teh
               argumentov, ki jih tukaj sedaj poslušamo. Ja, prosim.</p>
            </sp>
            <sp xml:id="SDT5-OZFIMP-Redna-015-2010-03-10.sp10">

               <speaker>ALEKSIJ MOŽINA:</speaker>

               <p>Aleksij Možina v imenu Zbornice komunalnega gospodarstva. Torej sam sem tudi en del
               idej prispeval k predlogu tega zakona. Ko poslušam ugovor Vlade in razloge za katere
               Vlada ugovarja, se ti razlogi zdijo smiselni. Pri čemer tisto, kar ne vem je, zakaj
               na podlagi teh razlogov ugovor proti zakonu. Če dovolite, bom na kratko poskušal
               pojasniti.</p>
               <p>Prvič. Tako mnenje Vlade kot, lahko rečem moje, strokovno mnenje ali pa mnenje
               predlagateljev je, da so izjeme, ki so določene v zakonu o javnem naročanju, urejene
               dobro. Torej so urejene. Izjeme zakon o javnem naročanju pozna. Da so dobro urejene,
               kaže tudi to, da je prejšnji teden Državni zbor sprejel novelo zakona o javnem
               naročanju in v tej noveli zakona  teh izjem ni tikal. Drugače povedano, torej novela zakona ima 60
               členov od 100, pri čemer člen, ki ureja izjeme, ostaja nespremenjen. Tudi v zakonu o
               javnem naročanju vodnoenergetskem in transportnem področju velja enako. Izjeme, ki so
               bile sprejete 2007, so ob noveli zakona nespremenjene. Torej dobro so urejene. Zakon
               o javnem naročanju, zakonodaja o javnem naročanju temelji na primarnem evropskem
               pravu ter sekundarnem evropskem pravu evropskih direktivah in je nedvomno, torej
               nesporno je bistveno strožja kot je zakonodaja, evropska zakonodaja, ki ureja ostale
               oblike sodelovanja javnega in zasebnega. Poenostavljeno povedano, za javna naročila
               velja tako primarno evropsko pravo kot evropske direktive, za javna naročila storitev
               evropske direktive sploh ne veljajo, ker ga ne urejajo, ga izključujejo, za koncesije
               gradenj pa velja samo pet členov v evropskih direktivi 2004/18. Torej, če je izjema
               dopustna in dobra in to je odločil Državni zbor, za nekaj, kar je strožje urejeno,
               kar so javna naročila, potem naj bo ta izjema dobra in dopustna tudi za javno-zasebno
               partnerstvo, ki je bila že urejena oblika sodelovanja. Navsezadnje bo rekel, to je
               Državni zbor že sprejel, ko je zapisal, da javni razpis ni potreben tedaj, ko to
               določa zakon. Predlagatelj sedaj torej samo jasno pove kateri zakon je ta, ki določa
               izjemo. Sicer smo pred dilemo, torej vedno pravne predvidljivosti, ali bo nekdo
               čital, da smo nekaj naredili narobe. Torej to je prva stvar.</p>
               <p>Druga stvar. Strinjam se z argumenti glede prehodov, nujnosti prehodov sredstev v
               upravljanju. To drži in to se s tem nič, torej ta novela zakona nič ne podaljšuje
               roke za urejanje sredstev v upravljanju. Pri zasebnih podjetjih, še več, pri zasebnih
               podjetjih velja SRS že od 2002 glede sredstev upravljanju. Pri javnih podjetjih pa
               2006 SRS, slovenski računovodski standard 35, ki je pričel veljati 1. 1. 2010 in to,
               da je potrebno namesto pogodbe o upravljanju, sklenit najemno pogodbo, to velja ne
               glede na to ali se sprejme ta zakon ali se ne sprejme in to velja tudi že za nazaj od
               1. 1. letos. To kar in tukaj bom tudi zaključil, to kar mi danes rešujemo, sta dve
               zadevi. Izjeme kdaj ni potrebno iti v javni razpis, ki ne morejo biti sporne. Če so
               dopustne za javna naročila, so dopustna tudi za koncesije. In drugič, rešujemo
               primere, jaz ne vem točno števila, ampak lahko pa povem, da so čisto na vseh koncih
               Slovenije te lokalne skupnosti, kjer so izvajalci javnih služb 7. 3. 2010 prenehali
               po zakonu biti izvajalci javne službe. Drugače povedano, izvajalec javne službe v
               mnoštvu občin, na zahodu, vzhodu, severu in jugu ne morejo več izstavit položnic, ker
               niso več po zakonu izvajalci javne službe. Torej njih ni več. Nimajo več pravice
               izvajati. Če odštejemo, bom rekel, težave, ki se pojavijo na operativni ravni, kaj se
               bo dogajalo s položnicami, kaj se bo dogajalo, se moramo zavedati tudi težave, ki se
               bodo pojavile z morebitni spori, tožbami, bom kar direktno rekel, tujih ponudnikov,
               ki bodo začeli, bodo ugotovili kateri so ti primeri in sprožali postopke v teh
               primerih in torej se moramo odločiti med dvema slabima rešitvama. Ali podaljšati
               prehodno obdobje še za nekaj časa, če morda 2 leti je preveč, se lahko skrajša, ali
               se podvreči dilemam na strani uporabnikom, ki ne bodo želeli več plačati računov, ker
               pravijo, po zakonu so vsi te prenehali biti izvajalci in sporom s strani konkurenčnih
               ponudnikov, zlasti tujih pred domačimi sodišči in kot vemo tudi iz prakse sodišč
               evropskih skupnosti, torej sodišč evropskih skupnosti. Bi rekel, ti  spori pa so poznani, ampak presegajo
               verjetno argumentacijo v tem postopku. Hvala.</p>
            </sp>
            <sp xml:id="SDT5-OZFIMP-Redna-015-2010-03-10.sp11">

               <speaker>PREDSEDNIK MAG. ANTON ROP:</speaker>

               <p>Najlepša hvala. K besedi se je javil gospod Čepič. Prosim.</p>
            </sp>
            <sp xml:id="SDT5-OZFIMP-Redna-015-2010-03-10.sp12">

               <speaker>BOGDAN ČEPIČ:</speaker>

               <p>Hvala lepa za besedo. Jaz sem sam vedno eden od podpisnikov tega zakona in predloga
               zakona in moram priznati, da sem dosti hitro dal ta podpis, misleč, da je to pač eno
               od rešitev, katerih smo seveda treba razrešiti komunalna podjetja. Ko pa smo seveda
               nekoliko bolj pogledali v to in ugotovili v čem je pravzaprav problem, ugotavljamo,
               da imamo seveda tako kot ste rekli, dve slabi rešitvi, torej niti ena ni dobra, prvič
               to. Drugič seveda se nam sočasno pojavlja znotraj tega tudi slovenski računovodski
               standard, ki seveda s tem pravzaprav nima direktne povezave, tako da seveda je to en
               popolnoma drug del, gre pa seveda za to. In tretjič, ko sem seveda tudi zakon
               pogledal, rok za spremembo tega je bila eno leto, ne tri leta. Eno leto je bil rok. S
               tem, da je bila dana možnost v osnovnem zakonu že, da se to podaljša še eventualno za
               dve leti tam, kjer so seveda določene težave in če seveda grem na primer enega od
               komunalnih podjetij, ki je verjetno eno od večjih, katerega predstavnikov sindikatov
               imamo tudi pismo tukaj, moram seveda opozoriti, da je lastnika tega podjetja v Mestni
               občini Maribor že 12. 11. 2007 eden od mestnih svetnikov opozoril na to. Torej
               opozoril ga je, da seveda pomeni, da je enoletno obdobje zakona že preteklo, zakon je
               bil namreč sprejet s koncem leta 2006 in je zahteval seveda od njega, da pripravi
               predlog izvajanja gospodarskih javnih služb v Mariboru po uveljavitvi tega, da
               pripravi predlog preoblikovanja sedanjih izvajalcev gospodarskih javnih služb, da
               pripravi predlog postopkov prenosa infrastrukture v last občine in, da pripravi
               poročilo o stanju infrastrukture za opravljanje posamezne gospodarske javne službe v
               Mariboru in urejenost le tega. In danes 2010 na niti eno od teh vprašanj ni odgovora.
               Niti na eno vprašanje ni odgovora.</p>
               <p>Ali mi lahko kdo garantira, seveda, da bo 2012 ta odgovor napravljen? Nihče verjetno.
               Nihče. Toliko bolj ne, ker je to seveda sedaj leto pred volitvami županskimi, kjer je
               seveda neprimerno drezati v to področje in, da bo drugo leto seveda tudi to. Ne samo
               to. Kaj se je dogajalo? Bilo bi možno seveda, da bi to javno komunalno podjetje
               postalo last občin več. Tudi lastniške deleže so v tistem času špekulativno občine, v
               katerih se izvaja ta javna gospodarska služba, prodajale. Prodajale zato, da so
               seveda v nekem trenutku dosti dobro zaslužile in seveda izvajale. Seveda, kaj pa
               pomeni pravzaprav javni razpis za podelitev koncesije? Kaj to pomeni? To pomeni
               seveda, da se preveri na trgu cena za opravljeno storitev. To je bistvo javnega
               razpisa za podelitev koncesije. Ni res, da bo seveda s tem prenehale delovanje
               komunalne službe, ki so do sedaj ali pa komunalna podjetja. Razen, če je res, da
               sedaj preveč zaračunavajo. Potem je pa seveda ta velika nevarnost. Ni res, da bo
               seveda, kot mi je eden od direktorjev komunalnega podjetja še danes zjutraj rekel:
               "Bodo pa prišli Romuni pa bodo delali in bo slaba njihova odzivnost." Kaj pa mi zdaj
               delamo v tem notri? Ali imamo optimalno organizirano to javno službo zato, da seveda
               opravljajo za občane izjemno pomembno delo? Ali ni mogoče res, da seveda preveč
               zaračunavajo in to na način, da vsako leto občinski proračuni strošek za javno
               komunalno službo dvignejo pač za določen %. Največkrat je to povečano za inflacijo in
               še nekaj malega za razvoj. Ob tem, da se seveda o tem nikdar, nikoli ne razpravlja
               in, da so seveda tukaj ene sprege, ki nastajajo med župani in komunalnimi podjetji
               zato, da seveda lahko izvajajo nekatere svoje politike. V Mariboru so seveda ti
               primeri izjemno, izjemno transparentni in se vidi kdo kaj, kako in na kakšen način in
               iz tega vidika seveda je zelo težko podpreti takšen zakon in napravit neko stanje in
               prevzeti odgovornost za to, kot je zapisala Vlada v svojem mnenju, da lahko nastanejo
               posledice do Evropske unije.</p>
               <p>Lokalna skupnost ima še vedno možnost, da to prenese oziroma zadolži to isto
               komunalno organizacijo, da opravlja to delo še dva, tri mesece z nekim sklepom z
               nekimi stvarmi. Ni res, da seveda ... Ampak seveda s tem prevzema tveganja, ki so pri
               tem jasna. Ali želimo iz lokalne skupnosti to tveganje prenesti na državo ali pa se,
               in razbremeniti župane, ki seveda teh stvari niso uredili ali pa seveda naj župani,
               ki bi to morali napraviti v obdobju celotnega mandata, to ni bilo nekje na sredini,
               ne vem kje, ampak na začetku mandatov teh županov. 2006 so bile lokalne volitve in
               takrat je bil zakon tudi sprejet in so točno vedeli kaj je potrebno seveda napravit v
               njihovem mandatu in koliko imamo teh podjetij? 5, 6, 7, ki seveda tega niso. Res pa
               je, da po nekih podatkih pokrivajo cirka 60 občin, po nekih podatkih pa mnogo manj,
               zaradi tega, ker so nekatere te občine to že uredile. Zato seveda bom tudi podprl
               predlog sklepa, ki ga je predsedujoči tudi dal. Predvsem zato, da seveda vzpostavimo
               normalno stanje, da seveda zagotovimo transparentnost cen storitev, ki jih ta  komunalna podjetja delajo in, da
               seveda na takšen način zagotovimo občanom, ljudem, ki danes mnogo kje plačujejo
               previsoke stroške za urejanje komunalnih stvari normalno ceno, ki bo tržno
               primerljiva. Tržno primerljiva pa na način, da se seveda opravi javni razpis in dobi
               najugodnejša cena. Odgovornost razpisovalcev koncesij pa je, da bodo zagotovili
               storitev v obsegu in kvaliteti, kot je bila sedaj ali pa še boljša. To pa je
               odgovornost te. Če bodo seveda slabi razpisi, se res zna zgoditi, da bo v marsičem
               tudi ta komunalni sistem, ki je sedaj voden, razpadel, verjamem pa, da bo marsikje to
               tudi mnogo boljše. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp13">

               <speaker>PREDSEDNIK MAG. ANTON ROP:</speaker>

               <p>Hvala. Gospod Trofenik.</p>
            </sp>
            <sp xml:id="SDT5-OZFIMP-Redna-015-2010-03-10.sp14">

               <speaker>VILI TROFENIK:</speaker>

               <p>Hvala. Lep pozdrav vsem prisotnim. V kratkem. Jaz bom sklep, da je zakon neprimeren,
               podprl. Se pa predlagatelju opravičujem, ni namenjeno njemu, ampak bom zelo direktno
               povedal, tak zakon sploh ne bi smel v obravnavo priti, v Državni zbor. Tu je bilo
               marsikaj že povedano, jaz bom od zadaj začel. Tisti, ki so nam poslali ta spisek 60
               občin, se naj zamisli nad tem spiskom. Da bi jih dobili 60, so nekatere dvakrat
               napisali, drugi so pa gor napisani, ki nimajo nobenega problema s koncesijami,
               konkretno govorim o svoji občini, ki ji letos poteče rok desetletnih koncesij in, ki
               so pred desetimi leti bile razpisana tako kot je zdaj zakonska zahteva, ker je takrat
               bila občina manjšinski solastnik podjetja, je pa pozneje izstopila bistveno prej, ko
               je bil zakon, ker smo poznali kako je to v tujini opravljeno. Tisti govorijo, da bo
               problem s položnicami. To sploh ni res. Če so občine opravilno nesposobne, ne glede
               koliko jih je, na žalost mi nimamo zakonske rešitve, da bi prisilno
               ...<stage>/Nerazumljivo./</stage>... uvedli v tistih občinah, kar bi bilo najbolj primerno, ker
               gospodarske javne službe so ena od temeljni nalog lokalnih skupnosti in direktno gre
               za privilegij. Radi bi podelili koncesije, zagotovili nekaterim pravnim subjektom
               privilegij, ne glede na posledice za kvaliteto in ceno izvajanja gospodarskih javnih
               služb za občane. In tak zakon, zdaj se izgovarjati z nekimi roki, te občine si
               zaslužijo nekaj drugega, ne te, ker seznam ni pravi, tiste, ki tega niso hotele
               urediti, ne, da niso znale. Če niso znale, potem je nekaj z njimi narobe. Ali z
               vodstvom, ali z občino kot tako.</p>
               <p>Jaz se bom vrnil 10 let nazaj. Ko je komisija sveta Evrope pregledovala stanje na
               področju lokalne samouprave v Sloveniji, so nas v zaključnem poročilu jasno in glasno
               opozorili ali se zavedamo, da imamo opravilno sposobne in opravilno nesposobne
               občine. Mi v desetih letih se nismo nič naučili, celo s takimi zakoni bi jim dajali
               potuho, da bi bile še nekatere naprej opravilno nesposobne. Kaj pomeni podaljšati?
               Podaljšati pomeni, da bo nekdo podelil tudi za 30 let koncesijo na vprašljiv način in
               bo za 30 let ali pa 20 let ali pa 10 let izključil konkurenco in vse tisto, kar je na
               trgu v pozitivnem smislu treba doseči iz igre. To je praktična posledica. Ne, da bo
               nekdo brez službe. Zelo enostavno, ker sem to 10 let delal. Enotno položnico so
               občani dobivali za vodo, smeti, najemnino za grobove, za parkirišča, čiščenje odplak.
               Kar občina naj začne zaračunavati, ker je po osnovnem zakonu odgovorna za izvajanje
               gospodarske javne službe in te razne firme, ki bi zdaj rade na mala vrata si
               privilegiran položaj ohranile, ne bodo imele nobenega problema. Seveda nima smisla to
               na dolgo in široko razpravljati, čeprav se o tem da govoriti teden dni. Je pa res, da
               imamo invaliden zakon iz drugega vidika. Nimamo kazenskih sankcij in jaz pričakujem,
               da bo Vlada v najkrajšem možnem času prišla z dopolnitvijo zakona vsaj v tistem delu,
               ko gre za kazenske sankcije pa še kaj. Mislim, da je še kaj drugega preveč po domače
               napisano ali pa preveč ohlapno in si upam trditi in dokazati, da je ta zakon o
               javno-privatnem partnerstvu leglo korupcije in drugih negativnih  nekaterih sredinah. Kaj se dogaja pod firmo
               javno-privatnega partnerstva mesto, ki bi odigral pozitivno vlogo opozoril iz tujine
               in zakaj to je, se pač dogajajo druge stvari in s takim podaljšanjem rokov bi samo še
               prilili olja na nedopustno stanje, ki je na tem področju. Tem se ne bo nič zgodilo,
               če bo kdo od prizadetih občanov ali koristnikov uslug začel tožiti, ne bo nič
               drugega, kot bo samo prisila, da bodo uredili v najkrajšem možnem času, če bodo
               hoteli seveda, ne, da ne bi znali. To, da danes ne bi znali, pred 10, 15 leti je na
               področju koncesije res bilo malo znanja v Sloveniji in se je bilo treba učiti,
               večinoma v tujini in s takimi, prosim, seznami, ne žaliti tiste, ki imajo to urejeno,
               ker je ta seznam neresničen in neverodostojen, kot čisto navadno sredstvo za pritisk
               koliko bo ogroženih. Sklep bom seveda podprl in se odpovedal nadaljnji diskusiji.
               Hvala.</p>
            </sp>
            <sp xml:id="SDT5-OZFIMP-Redna-015-2010-03-10.sp15">

               <speaker>PREDSEDNIK MAG. ANTON ROP:</speaker>

               <p>Hvala. Gospod Vizjak, prosim.</p>
            </sp>
            <sp xml:id="SDT5-OZFIMP-Redna-015-2010-03-10.sp16">

               <speaker>MAG. ANDREJ VIZJAK:</speaker>

               <p>Hvala lepa. Torej gotovo ima ta predlog novele zakona o javnem-zasebnem partnerstvu
               svoje nevarnosti in pač tudi svoje prednosti. Nekaj nevarnosti oziroma slabih stvari
               je moj predhodnik nanizal. Z marsikaterimi se strinjam. Vendar imamo v Sloveniji vse
               preveč različnih primerov, da bi kar enoznačno komentirali ustreznost ali
               neustreznost tega zakona.</p>
               <p>Jaz bom navedel en primer iz moje občine, iz katere prihajam, kjer je pred
               petnajstimi leti, ko je občino vodila LDS-ov oblast, bilo komunalno podjetje prodano,
               pravzaprav prodano je bilo več kot 55% tega komunalnega podjetja zasebniku, ki je
               sedaj približno 75% lastnik, 25% ima občina in z odlokom so bile podeljene tudi
               koncesije za upravljanje gospodarskih javnih služb. Vse. Se pravi tako oskrba za
               vodo, oskrba z oziroma odvajanje odpadnih vod, ravnanje z odpadki, ne vem, celo
               pogrebne in vse te stvari, tudi vzdrževanje občinskih cest.</p>
               <p>Seveda je, ker je bilo to z odlokom, so cene teh komunalnih javnih služb je bila v
               domeni občine, je tukaj precej, kako bi rekel, tudi politike bilo pri oblikovanju cen
               teh komunalnih. Tako, da je bilo na nek način pritiskano navzdol kar se da. S tem
               zakonom in s potrebo po preoblikovanju in nenazadnje tudi po razpisu koncesij, ker
               gre v tem primeru za praktično zasebno družbo, kjer je občina samo delni lastnik,
               celo neznaten lastnik, se je pravzaprav zgodil razpis. V želji prav to, kar je moj
               predhodnik povedal, da se najde tržno najbolj primerna ponudba, najbolj primeren
               izvajalec in, da se seveda z njim sklene koncesija in da to ureja v naslednjem
               obdobju. Korektno vse, vendar kaj se je zgodilo? Po znani slovenski pregovorni
               logiki, je prišlo, so prišle štiri ponudbe, na videz od vse povsod, na videz
               neodvisne, vendar, če bi župan izbral najcenejšo, bi bile komunalne storitve v občini
               Brezje za 40% dražje kot so zdaj. Zdaj zakaj? Ali so bili dogovorjeni, ali so pod
               presijo časa vsi skupaj dvignili ceno? Ne vem. Vendar temu je tako. Zato menim, da bi
               neko podaljšanje prehodnega obdobja blagodejno vplivalo na poiskanje optimalne
               rešitve v takih posamičnih izjemnih primerih. Verjetno je takih primerov lahko na
               drugem, kako bi rekel, segmentu še več ali pa so specifični problemi. Zato načeloma podpiram idejo, da
               se prolongira in, da se reši na ta način tiste probleme, ki so ostali, ki se niso
               uredili v Sloveniji.</p>
               <p>Seveda imajo tudi nasprotniki tega zakona po svoje prav, ko pravijo, marsikdo je
               naredil tisto, kar je moral narediti in je zadeve uredil in sedaj se na nek način
               dela potuha tistim, ki to niso naredili. Nekateri niso naredili, ker niso mogli
               narediti, nekateri niso naredili, ker niso želeli narediti. Iz različnih primerov. Če
               bi bil predlagatelj nekoliko bolj selektiven v tem primeru, ne vem, če se da biti,
               verjetno tudi ne bi bilo nasprotovanja koalicije temu predlogu. Koalicija je očitno
               strnila vrste kljub temu, da so nekateri člani koalicije podpisali ta zakon pa so jim
               verjetno stisnili vrat in še kaj drugega, da so si zdaj premislili ali pa jih je
               presvetlila, ne vem, neka logika. Torej mogoče tem poslancem en nasvet. Premislite
               preden kaj podpišete, naredite, da ne boste imeli takšnih težav, ki jih ima danes
               eden izmed poslancev, ki je pred menoj govoril.</p>
               <p>Torej spoštovani, poskušajte razumeti, da zakon pokriva nekatera okolja, kjer ni
               nobenega interesa po, ne vem, nekemu favoriziranju kogarkoli, kjer ni nobenega
               interesa po korupciji, kot je omenil moj predhodnik, kjer ni pravzaprav nobenega
               motiva, da se zaobide, je pa objektive problem. Objektiven problem, da bi bilo
               potrebno komunalne storitve pod presijo časa podražiti po nepotrebnem. To me spominja
               na nek način pa ne mi zamerit, na blok 6 Termoelektrarne Šoštanj. Tudi tam se je
               podpisovala pogodba, po moji oceni predraga, pod presijo časa. Ker je pač bilo treba
               v nekem trenutku nekaj narediti v najvišji konjunkturi, ko so bile cene najvišje, ko
               je bilo povpraševanje po tistem artiklu najvišje pa se nič ni mudilo in se še sedaj
               ne mudi.</p>
               <p>Želim torej povedati, da je včasih blagodejno za optimalno storitev tudi to, da
               imamo, da si vzamemo vsaj nekaj časa, da pride do te odločitve in tudi rešitve in
               zato bom ta predlog zakona podprl.</p>
            </sp>
            <sp xml:id="SDT5-OZFIMP-Redna-015-2010-03-10.sp17">

               <speaker>PREDSEDNIK MAG. ANTON ROP:</speaker>

               <p>Hvala. Gremo naprej. Gospod Sajovic.</p>
            </sp>
            <sp xml:id="SDT5-OZFIMP-Redna-015-2010-03-10.sp18">

               <speaker>MAG. BORUT SAJOVIC:</speaker>

               <p>Hvala lepa predsednik za besedo. Jaz moram reči, da je predlagatelj zagotovo odprl
               pravo problematiko, pravo dilemo. Vsebina je potrebna obravnave, zagotovo rešitev pa
               ni dobra in ni taka, da bi seveda bila deležna naše podpore v Poslanskem klubu
               Liberalne demokracije Slovenije. Kaj so glavne slabosti? Da se navežem na
               predgovornika. Jaz moram reči, da osnovno izhodišče vode, ceste, čiščenje odplak in
               pa še kaj, kar sodi v to dejavnost, seveda nima politične barve. To je problem, ki je
               zaslužil enako, čim bolj ekonomično obravnavo vsi državljani in državljanke te
               Slovenije, nočem polemizirati, navedel je primer občine in pa političnih opcij. Jaz
               pa prihajam iz nekje drugje, kjer je bila pa zadeva ravno obratna. Tako, da bi bilo
               dobro, če se tu odrečemo politizaciji.</p>
               <p>Predvsem me pa boli to, da seveda zdaj bomo spravili občine v dva različna razreda.
               Nekateri bodo privilegirani, nekateri smo pa morali z velikim trudom, z velikimi
               sredstvi zadeve urediti. Treba je bilo odkupit deleže od delavcev, treba je bilo
               odkupit deleže od zunanjih lastnikov, treba je bilo razdeliti delo potem, recimo
               domačemu komunalnemu podjetju, sklenit kopico, kopico pravnih aktov in nekje smo se s
               tem ukvarjali 6, 7 mesecev intenzivno pa še nismo končali. Ali pa smo tik na koncu in
               kakšno bo zdaj sporočilo v teh težkih kriznih časih? Da bomo seveda tepli tistega, ki
               je bil priden in pa podpirali lenuhe. Ta logika mi ni blizu. Če pa so seveda  objektivne okoliščine zakaj kdo
               tega ni mogel storiti, je pa potrebno za tega, če je res izkazal trud, iskati neke
               rešitve, ne pa kar tako po čez in pa povprek.</p>
               <p>Potem tudi razmislek. Seveda komunalna dejavnost je pozitivna in pa dobra takrat, ko
               je najcenejša in taka podjetja delujejo s tako imenovano pozitivno ničlo in jaz sem
               prepričan, da moramo iskati sredstva in pa cilje kljub evropskemu trgu, ta možnost
               obstaja, da bodo seveda s temi dejavnostmi opravljali domači izvajalci. Komunala ni
               nekaj, kar dela od šestih do dveh ali od sedmih do treh, ampak te storitve rabiš
               praktično v izjemnih primerih in izjemnih dogodkih, ki jih je vse več, vseh 24 ur na
               dan in treba se je opreti na domače sile, na domače ljudi, ki so poznvalci kako je
               bil sistem v preteklih desetletjih zgrajen, kako je bil vzdrževan in, ki so tudi
               poznavalci terena. Zato je zagotovo za Slovenijo najboljša opcija, da se seveda
               komunalna podjetja spravijo pod okrilje občine, v 100% last, se jim podeli koncesijo.
               Nenazadnje tudi prav je, da imajo domači ljudje v domači občini delo pa ne samo
               izključno zato, da imajo delo, predvsem pa zato, ker so tisti, ki delajo v domačem
               okolju, do svojega dela lahko bolj odgovorni in pa bolj konkurenčni. Je pa cel kup
               primerov iz regije kjer prihajam, kjer so pa seveda storitve na področju predvsem
               čiščenja odplak, najdražje tam, kjer so bile koncesije podeljene tujim izvajalcem in
               zdaj seveda za to čudno odločitev nekaterih županov plačujejo občanke in občani v teh
               občinah. Enostavno treba se je opreti na domače sile, brezposelnih je dovolj in te
               zadeve pravno urediti tako kot je treba. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp19">

               <speaker>PREDSEDNIK MAG. ANTON ROP:</speaker>

               <p>Najlepša hvala. Gospod Likar.</p>
            </sp>
            <sp xml:id="SDT5-OZFIMP-Redna-015-2010-03-10.sp20">

               <speaker>RADO LIKAR:</speaker>

               <p>Hvala lepa. Lep pozdrav vsem. Mnogim argumentom, ki so govorili v prid temu, da se
               podpre sklep, je mogoče pritrditi, vendar sam menim, da je ta zakon dobro podpreti.
               Tako delo, kot se nanaša na usklajevanje zakona o javnih naročilih, kot tudi v delu,
               ki urejuje pogoje za podelitev koncesije gospodarskim družbam, ki so bile
               preoblikovane iz javnih podjetij.</p>
               <p>Jaz mislim, da če ne sprejmemo tega zakona, v bistvu ne rešimo nič. Če pa ta zakon
               podpremo, se pravi, da se podaljša ta rok, je mogoče samo pridobiti, in sicer na
               času, da se v tem času nekateri problemi, ki so, mogoče v tem času tudi rešijo. Tako,
               da sam podpiram ta zakon. Hvala.</p>
            </sp>
            <sp xml:id="SDT5-OZFIMP-Redna-015-2010-03-10.sp21">

               <speaker>PREDSEDNIK MAG. ANTON ROP:</speaker>

               <p>Hvala. Gospod Bezjak.</p>
            </sp>
            <sp xml:id="SDT5-OZFIMP-Redna-015-2010-03-10.sp22">

               <speaker>MARJAN BEZJAK:</speaker>

               <p>Hvala za besedo. Lepo pozdravljeni. Tudi jaz sem tega mnenja, da je zakon absolutno
               potrebno podpreti, dati možnost podaljšanja ravno iz tega vidika, da se dobro
               pripravi, da se dobro pripravi zakon, da se ne bodo izvajale korupcije, kot so nekako
               že moji predhodniki dejansko danes povedali. Kajti vemo, da tukaj imajo določeni
               župani velik vpliv na ta podjetja, da dejansko lahko potem ta komunalna podjetja
               dejansko izvajajo za njih na domačem dvorišču infrastrukturo, izdajajo časopise in
               takšne in drugačne stvari. Tega poznam jaz kar veliko in preko tega, verjemite, da
               določeni župani perejo denar ali pa spravljajo denar na račun drugih  občanov ali občank ali
               državljank, državljanov. Zato je moj predlog takšen, da dejansko ta zakon tako
               dopolnimo in ga temeljito pripravimo, da bodo tudi notri v tem zakonu navedene
               sankcije, kakšne sankcije, da se potem ravno iz tega vidika ne bodo pri teh javnih
               naročanjih upali več iti župani določene korupcije, ki prihaja, ki ne bom spet
               našteval stvari, ki so, tudi sam prihajam iz takšnega okolja, kjer, verjemite, se
               dogajajo takšne stvari. Zato še enkrat pravim, tak zakon je potrebno podpreti, ga
               podaljšati in ga pripraviti tako kot je potrebo za dobrobit države.</p>
            </sp>
            <sp xml:id="SDT5-OZFIMP-Redna-015-2010-03-10.sp23">

               <speaker>PREDSEDNIK MAG. ANTON ROP:</speaker>

               <p>Hvala. Še gospod Rezman je želel govoriti. Prosim.</p>
            </sp>
            <sp xml:id="SDT5-OZFIMP-Redna-015-2010-03-10.sp24">

               <speaker>VILI REZMAN:</speaker>

               <p>Hvala lepa, gospod predsednik. Jaz bom skušal še malo razširiti obzorja zato, ker so
               se pojavile misli, ki so zelo suspektne, češ, kdo in kaj ima s tem v mislih in naj
               povem prvič. Jaz sem prvopodpisani in, dasiravno sem prvopodpisani, jaz nisem seveda
               ne strokovnjak iz tega področja, nisem ne pripravljal tega, sem pa kot nekdo, ki v
               stvarnosti s tem tudi dela in živi, bil prepričan, da lahko na osnovi pogovorov, ki
               sem jih imel tudi z vrhunskimi strokovnjaki, to podprem, ker skušamo reševati nek
               življenjski problem, ki je v našem vsakdanu tudi v resnici nastal. To je prvo.</p>
               <p>Drugič. Strokovna posvetovanja, ki smo jih imeli, so bila kar številna in jaz moram
               povedati, da smo imeli ves čas, vsaj po mojem vedenju, zelo korektne odnose,
               sestanke, pogovore s predstavniki Ministrstva za finance, ki so ves čas tudi
               opozarjali na slabosti in, ki so ves čas priznali tudi, da sta obe rešitvi, ki jih
               imamo pred seboj, pomanjkljivi, da imata kakšne hibe in oni jasno ne bodo prevzeli
               odgovornosti za nikakršno hibo, saj bi bilo nespametno. Na nas, na politiki pa je ali
               se odločimo, da podpremo spremembe predloga zakona v takšni obliki, ki bodo reševale
               ali pa vsaj omilile problem, ki ga zdaj v stvarnosti, v resnici torej tudi imamo.
               Zato sem se jaz podpisal, sem bil voljan podpisati kot nekdo, ki ni strokovnjak iz
               tega področja, zato, ker sem tudi pri tistih s katerimi sem se posvetoval, ugotovil,
               da zaznajo problem, da ga bo sicer težko rešiti, ampak ob dovolj politične volje bi
               bil rešljiv problem tudi na način kakršnega predlagamo. Zdaj zaenkrat pač kaže, da te
               politične volje tako zelo veliko ni. Lahko vam pa povem, da sem se podpisal pod to po
               tem, ko sem kot človek, ki se ne spozna strokovno, ponavljam, na to tematiko zelo
               globoko, povprašal pri svojih kolegih v različnih poslanskih skupinah, tudi pri vsaj
               treh šefih poslanskih skupin, ali so pripravljeni takšno rešitev prediskutirati in
               tudi podpreti in zmeraj navajal dva problema. Torej en problem je problem, da
               omogočimo izjeme kakor jih imamo v drugem zakonu, zakonu o javnih naročilih in drug
               problem je, da torej prolongiramo iz treh na pet let. Torej to je bilo tisto, s čimer
               sem bil jaz v kontaktih, torej vsebina s katero sem bil jaz v kontaktih pri različnih
               poslankah in poslancih in, ki so načeloma dajali temu tudi podporo in mi je jasno, da
               so kasneje, ko so prebirali gradiva, morebiti dobivali tudi kakšne druge sugestije
               ali so se sami česa drugega domislili in jim nič ne oporekam tega recimo, da
               zastavljajo upravičena vprašanja ali pa celo take direktne pomisleke.</p>
               <p>Slabo bi bilo po moji sodbi, če iz te množice problemov, ne vem koliko je teh občin,
               ki so naštete, 60 jih je zapisanih in tudi jaz vem, da so nekatere dvakrat zapisane,
               ampak to zdaj ni bistveno, jih je pa precej, takšnih občin, ki imajo težave, torej
               več 10 je takšnih in zato mislim, da je prav, da prisluhnemo njihovi potrebi, da se stvari morebiti izpeljejo v
               nekoliko drugače kot je bilo predvideno in da pri tem tudi pošteno povemo, da se
               marsikje niso dovolj angažirali. Ampak mi sedaj ne dajemo, bi rekel, potuhe, tistim,
               ki niso pravočasno in dobro delali, mi se sedaj ukvarjamo s problemom, ki je ta
               trenutek pred nami, ne oziraje se, kdo je kaj zakrivil oziroma kdo ni opravil česa,
               kar bi moral opraviti. Ker niso tisti, ki bodo najbolj boleče prizadeti, ki so bili
               navajeni direktorji in župani, jaz mislim, da je bistveno več tisti, ki so koristniki
               teh storitev, ki so zaposleni v teh podjetjih in ki se seveda znotraj tega problema
               najdejo, nič po svoji krivdi. Oni so tukaj in jih ta problem, o katerem danes
               govorimo na vsak način prizadene. Mi iščemo rešitev. Eno ali drugo. Sami pač menimo
               oziroma jaz pač menim, da je rešitev, ki je predlagana sprejemljiva. Od začetka je
               bilo opozarjano predvsem na to, da bi utegnila prileteti kakšna evropska zaušnica v
               obliki opomina in da to zagotovo ne bi imelo nekih finančnih in materialnih sankcij,
               ki bi doletele, potem državo ali pač državo, če bi takšen zakon sprejela. Preveriti
               bi morali, ali torej to je v taki diskrepanci z evropskim pravnim redom ali ne, da bi
               lahko rekli, ne, na nobeden način ne moremo iti po tej poti. Stroka je, vsaj jaz sem
               takšen občutek dobil, tista stroka, s katero sem jaz komuniciral je rekla, da je to
               možna pot. To niso bili samo neodvisni strokovnjaki, to so bili, ne bom našteval z
               imeni, bi bilo napak. To so bili strokovnjaki, ki prihajajo iz naših državnih
               institucij, ki so se jasno zavedali tega problema, me opozarjali na ta problem in
               tudi sami menili, da je morebiti manj slabo, če sprejmemo predlog zakona kot pa, če
               ga ne sprejmemo.</p>
               <p>Ko je bilo opozorjeno na računovodske standarde, ki morajo letos biti pač na vsak
               način uveljavljeni jaz sprašujem predstavnico vlade, ali bi morebiti torej, če
               skrajšamo ta dvoletno podaljšanje na eno leto, ker do konca leta mora biti tudi kar
               se računovodskih standardov tiče vsaj implementirano, ali to vaš pomislek kaj omili?
               Jaz sem pripravljen to kot predlog amandmaja predlagati.</p>
            </sp>
            <sp xml:id="SDT5-OZFIMP-Redna-015-2010-03-10.sp25">

               <speaker>PREDSEDNIK MAG. ANTON ROP:</speaker>

               <p>V redu. Želi predstavnica Vlade odgovoriti na to vprašanje? Želi? Prosim, državna
               sekretarka.</p>
            </sp>
            <sp xml:id="SDT5-OZFIMP-Redna-015-2010-03-10.sp26">

               <speaker>MAG. HELENA KAMNAR:</speaker>

               <p>Hvala lepa.</p>
               <p>Odlok je pravzaprav odlok. Tri leta je bilo časa, da se zadeve uredijo, v treh letih
               jih nismo uredili. Ali se sedaj podaljša na dve leti ali na eno leto je praktično
               vseeno? Ocenite, če boste podprli tako rešitev, kaj je bolje.</p>
            </sp>
            <sp xml:id="SDT5-OZFIMP-Redna-015-2010-03-10.sp27">

               <speaker>PREDSEDNIK MAG. ANTON ROP:</speaker>

               <p>V redu. Najlepša hvala. S tem smo izčrpali našo razpravo kot vidim. Torej, jo
               zaključujem. Prehajamo na odločanje o predlogu sklepa, ki se glasi: "Predlog Zakona o
               spremembah in dopolnitvah Zakona o javno zasebnem partnerstvu - skrajšani postopek,
               ni primeren za nadaljnjo obravnavo." Prehajamo na glasovanje. Glasujemo.  Kot vidite so sedaj rezultati
               tukaj, ampak če želite ponovimo? V redu, ne želite. Dobro, potem bomo še enkrat. V
               redu. Prehajamo na glasovanje. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(6 članov.)</stage></p>
               <p>Sklep je sprejet.</p>
               <p>Določiti moramo še poročevalca na seji Državnega zbora in sicer predlagam, da je to
               Renata Brunskole. Hvala.</p>
               <p>Gremo naprej, če ni nobene pripombe.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O ČLANSTVU REPUBLIKE SLOVENIJE V MEDNARODNEM DENARNEM SKLADU - SKRAJŠANI
                  POSTOPEK.</title> Prosim, samo malo! Zelo težko je delati. Predlagatelj zakona je
               Vlada. Kolegij Predsednika Državnega zbora je na seji 19. 2. 2010 sklenil, da se
               predlog zakona obravnava po skrajšanem postopku. O tej odločitvi Kolegija na zahtevo
               skupine poslank in poslancev s prvopodpisanim Jožetom Tankom odloča Državni zbor in
               sicer na 14. seji 3. 3. 2010, ko je sklenil, da se predlog zakona obravnava po
               skrajšanem postopku. Prejeto dodatno gradivo k predlog zakona je mnenje
               Zakonodajno-pravne službe. V poslovniškem roku za vložitev amandmajev so koalicijske
               poslanske skupine vložile amandma k 1. členu. K tej točki so vabljeni predstavnice in
               predstavniki Ministrstva za finance in predstavnik Zakonodajno-pravne službe.
               Pričenjam drugo obravnavo predlog zakona. Želi predstavnica Vlade podati dopolnilno
               obrazložitev k členom predloženega zakona? Želi. Prosim, gospa državna
               sekretarka.</p>
            </sp>
            <sp xml:id="SDT5-OZFIMP-Redna-015-2010-03-10.sp28">

               <speaker>MAG. HELENA KAMNAR:</speaker>

               <p>Hvala za besedo. Bom čisto kratka.</p>
               <p>Rada bi povedala, da pravzaprav zakon prinaša štiri bistvene novosti in sicer je prva
               tista, ki se nanaša na jasno razmejitev obveznosti med Banko Slovenije in državnim
               proračunom v odnosu do mednarodnega denarnega sklada. Gre namreč za to, da je
               obveznost, finančna obveznost do mednarodnega denarnega sklada že sedaj v veljavnem
               zakonu bila razdeljena med obe instituciji, vendar po mnenju Banke Slovenije je ta
               razdelitev ni bila dovolj jasna in zato smo poskušali v noveli zakona to zapisati
               tako, da je povsem nedvoumno, katere obveznosti pritečejo proračuna in katere
               obveznosti pa Banki Slovenije.</p>
               <p>Druga zadeva, ki jo prinaša zakon je, da poleg že utečenih oblik sodelovanja med
               državo Slovenijo in mednarodnim denarnim skladom odpiramo možnost, da država
               Slovenije sklene tudi bilateralne sporazume oziroma bilateralni sporazum z
               mednarodnim denarnim skladom. Ta oblika sodelovanja se je začela uveljavljati v
               lanskem letu. V tem trenutku je že podpisanih 11 bilateralnih sporazumov s članicami
               Evropske skupnosti, tik na tem, da pride do podpisa pa je še nadaljnjih 11 članic.
               Tako da je predvideno, da bo v letošnjem letu pravzaprav sklenjenih 22 takih
               sporazumov z državami evropske skupnosti, ena od teh držav naj bi bila tudi
               Slovenija.  Naslednja novost,
               ki jo zakon prinaša, je sprememba ureditve glede določanja namestnika guvernerja
               Republike Slovenije v mednarodnem denarnem skladu. Do sedaj je funkcija namestništva
               v skladu avtomatsko pritikala viceguvernerju Banke Slovenije. Od sedaj pa je to po
               predlogu zakona je lahko to katerakoli oseba, ki jo pooblasti za to funkcijo guverner
               Banke Slovenije.</p>
               <p>Druge spremembe, ki jih zakon prinaša se nanašajo zgolj na uskladitev z veljavnimi
               pravnimi akti, predvsem na področju Evropskih skupnosti, ker je zakon že nekoliko
               star, te novosti niso bile vnešene in ta ...<stage>/Nerazumljivo./</stage> zakonodaje ni bila
               opravljena.</p>
               <p>Glede na to, da se je že pri razpravi o tem, ali zakon obravnavati po skrajšanem, ali
               po rednem postopku izpostavilo vprašanje finančnih obveznosti tega zakona mislim, da
               je prav, da že na začetku povem, da pravzaprav spremembe zakona ne prinašajo nobenih
               novih finančnih obveznosti Republike Slovenije do mednarodnega denarnega sklada. Tudi
               opcija za sklenitev bilateralnega sporazuma in na njem temelječe finančne obveznosti
               so bolj neka potencialna obveznost, do katere, glede na stanje stvari in na kvoto
               izčrpanega kapitala, ki ga ima Slovenija v mednarodnem denarnem fondu skorajda ni
               verjetno, da bi prišlo. Gre bolj za potezo, ki jo bo Slovenija naredila tako, kot vse
               druge evropske države. Tudi kar se tiče bremen delitve obveznosti med Banko Slovenije
               in državnim proračunom je ta obveznost, ki bo pritikala državnemu proračunu in se
               nanaša predvsem na pokrivanje obresti, valutnih tveganj in sprememb v valutah
               pravzaprav relativno nizka. Ocenjujemo jo na ravni približno milijona in pol
               maksimalno in bo to moč zagotavljati v tekočih proračunih za prihodnja leta. S tem bi
               končala. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp29">

               <speaker>PREDSEDNIK MAG. ANTON ROP:</speaker>

               <p>Hvala. Želi besedo predstavnik Zakonodajno-pravne službe? Gospod Rogelj.</p>
            </sp>
            <sp xml:id="SDT5-OZFIMP-Redna-015-2010-03-10.sp30">

               <speaker>ANTON ROGELJ:</speaker>

               <p>Hvala za besedo, gospod predsednik. Povsem na kratko. Na podlagi mnenja
               Zakonodajno-pravne službe je predložen amandma koalicijskih poslanskih skupin k 1.
               členu, ki pripombo Zakonodajno-pravne službe upošteva ustrezno. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp31">

               <speaker>PREDSEDNIK MAG. ANTON ROP:</speaker>

               <p>Najlepša hvala. Torej, prehajamo na razpravo in odločanje o členih in o vloženem
               amandmaju.</p>
               <p>V razpravo dajem 1. člen in amandma koalicijskih poslanskih skupin k temu členu. Želi
               kdo razpravljati? Ne, ne želi nihče razpravljati. Zaključujem razpravo o členu in
               amandmaju.</p>
               <p>Prehajamo na odločanje o amandmaju. Glasujemo.</p>
               <p>Kdo je za? <stage>(5 članov.)</stage> Je kdo proti? <stage>(2 člana.)</stage></p>
               <p>Amandma je sprejet.</p>
               <p>Prehajamo na odločanje o členu. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(4 člani.)</stage></p>
               <p>Člen je sprejet.</p>
               <p>Želi kdo razpravljati o 2. členu? Ne želi. zaključujem razpravo in prehajamo na
               glasovanje. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(3 člani.)</stage></p>
               <p>Člen je sprejet.</p>
               <p>Želi kdo razpravljati o 3. členu? Ne. Prehajamo na odločanje o 3. členu.
               Glasujemo.</p>
               <p>Kdo je za? <stage>(4 člani.)</stage> Je kdo proti? <stage>(2 člana.)</stage></p>
               <p>3. člen je sprejet.  Želi kdo
               razpravljati o 4. členu? Ne. Prehajamo na odločanje. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(2 člana.)</stage></p>
               <p>Člen je sprejet.</p>
               <p>Želi kdo razpravljati o 5. členu? Ne želi. Prehajamo na odločanje. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(1 član.)</stage></p>
               <p>Člen je sprejet.</p>
               <p>Želi kdo razpravljati? Ja, prosim....</p>
            </sp>
            <sp xml:id="SDT5-OZFIMP-Redna-015-2010-03-10.sp32">

               <speaker>GOSPOD ____:</speaker>

               <p><stage>/Ni vključen./</stage></p>
            </sp>
            <sp xml:id="SDT5-OZFIMP-Redna-015-2010-03-10.sp33">

               <speaker>PREDSEDNIK MAG. ANTON ROP:</speaker>

               <p>Mogoče ste avtomatično... Je kaj narobe z glasovalno napravo? ...<stage>/Medsebojni
               pogovor./</stage></p>
               <p>Želi kdo razpravljati o 6. členu? Prehajamo na odločanje. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(2 člana.)</stage></p>
               <p>Člen je sprejet.</p>
               <p>Zaključujem razpravo in odločanje o členih in amandmaju. S tem smo zaključili drugo
               obravnavo predloga zakona na matičnem delovnem telesu. Sprejeti amandma se vključi v
               dopolnjen predlog zakona, ki bo sestavni del poročila odbora. Predlagam, da je
               poročevalec za sejo dr. Luka Juri.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O UPRAVLJANJU KAPITALSKIH
                  NALOŽB REPUBLIKE SLOVENIJE, DRUGA OBRAVNAVA.</title> Predlagatelj zakona je Vlada.
               Prejeto dodatno gradivo k predlogu zakona je mnenje Zakonodajno-pravne službe, mnenje
               Državnega sveta, mnenje Komisije Državnega sveta za gospodarstvo. Kot dodatno gradivo
               ste včeraj prejeli še predlog poslanske, mimogrede prej sem pozabil povedal, da
               Komisija Državnega sveta za gospodarstvo predlog zakona ne podpira, tudi Državni svet
               ga ne podpira. Kot dodatno gradivo ste včeraj prejeli še predlog Poslanske skupine
               Slovenske demokratske stranke za javno predstavitev mnenj k predloženemu zakonu. V
               poslovniškem roku za vložitev amandmajev so koalicije poslanske skupine in Poslanska
               skupina Slovenske demokratske stranke vložile amandmaje k večjemu številu členov, ki
               jih ne bom posebej našteval. Razvidni pa so tudi iz pregleda amandmajev, ki ste ga
               prejeli kot dodatno gradivo. K tej točki so vabljeni predstavnica in predstavniki
               Ministrstva za finance, državna svetnika Branko Majes in mag. Stojan Binder, ki jih
               ne vidim, in predstavnik Zakonodajno-pravne službe. Še pred pričetkom druge obravnave
               predloga zakona prehajamo na razpravo o predlogu Poslanske skupine SDS, da odbor o
               predlogu zakona opravi javno predstavitev mnenj. Če bo predlog sprejet bomo obravnavo
               predloga zakona prekinil in jo bomo nadaljevali po opravljeni javni predstavitvi
               mnenj, o tem pa bomo obvestil predsednika Državnega zbora, njegov kolegij, ker to
               pomeni, da predlog zakona ne obravnavan na marčevski seji Državnega zbora. Želi
               predstavnik predlagateljev predloga dodatno obrazložiti predlog Poslanske skupine
               SDS. Gospod Černač.</p>
            </sp>
            <sp xml:id="SDT5-OZFIMP-Redna-015-2010-03-10.sp34">

               <speaker>ZVONKO ČERNAČ:</speaker>

               <p>Hvala lepa. Kot veste smo o tem zakonu v Državnem zboru enkrat že razpravljali. V
               razpravi se je pokazalo, da gre za veliko število pripomb na vsebino zakona, ki so v
               veliki meri tudi konceptualne narave. Bistvena konceptualna pripomba pri tem zakonu
               je, ali je ta oblika, ki se predvideva z ustanovitvijo posebne agencije, ki ima sicer
               naziv za "upravljanje s kapitalskimi naložbami", njena primarna funkcija bo pa ravno
                   razpolaganje s
               kapitalskimi naložbami po določbah tega zakona, pa razpolaganje pomeni prodajo,
               nakup, menjavo in kakršnokoli drugačne razpolaganje. Torej ali je agencija na tak
               način kot jo predvideva zakon, primerna oblika ali ne. Kot vidite, iz primerjalno
               pravnega pregleda, so prakse v državah Evropske unije različne in ker se na nekem
               področju Slovenija zelo dosti zgleduje recimo po Finski in uveljavlja neke dobre
               prakse iz te države, bi bilo mogoče dobro, da bi se tudi na tem področju zgledovala
               po tej državi, ki ima upravljanje in razpolaganje s kapitalskimi naložbami
               koncentrirano v uradu predsednika vlade. Mi menimo, da je to mogoče opraviti tudi v
               okviru Ministrstva za finance. Imamo poseben direktorat za upravljanje javnega
               premoženja. Verjetno je pa še kakšna druga oblika, ki bi se izkristalizirala skozi
               javno predstavitev mnenj, ko bi lahko tudi stroka javno predstavila svoja stališča in
               mnenja o tako pomembnem zakonu, ki prenaša v zelo ozek krog upravljanja z vsem kar ta
               država ima in s čimer ta država razpolaga. Veste, da se v okvir te agencije prenaša
               tako nova LD kot v celoti KAD in SOD, vsa Elektro podjetja, Dars, tisti delež o
               katerem so ljudje odločali na referendumu, da mora biti pri pokojninski blagajni, se
               pravi delež Zavarovalnice Triglav o katerem so se ljudje leta 2007 izrekali na
               referendumu in je na podlagi te odločitve bila sprejeta odločite, da s tem deležem
               Zavarovalnice Triglav upravlja pokojninska blagajna. Tudi ta se prenaša v ta okvir.
               Skratka, gre za dejansko koncentracijo vseh teh kapitalskih naložb in opravičenj
               državi, ki so sedaj, se sedaj opravljajo na različnih nivojih in menimo, da gre za
               bistveno bistveno odločitev o tem ali je ta koncept, ki ga predlaga vlada, pravilen
               ali ne. Tudi odzivi v strokovni javnosti, negativni odziv Državnega sveta, negativni
               odziv enega dela stroke v zvezi s tem vprašanjem in tudi z načini, ki jih ta zakon
               uvaja, kažejo na to, da je veliko vprašanje ali je predlagana ustanovitev agencije,
               se pravi neke nove institucije, ki bo v enem določenem delu dodatno zarezala v
               proračunsko uporabo ali je ta ustanovitev res najbolj učinkovita in gospodarna
               rešitev in ali ne bi bilo mogoče ciljev, ki jih zasleduje ta zakon, doseči tudi na
               druge načine. Poleg tega gre pri teh kapitalskih naložbah države za zelo velike
               zneske. Prej sem povedal, KAD, SOD, Dars, veste da gre za premoženja, ki so enormna,
               in ki presegajo ne samo enoletni, ampak večletni proračun te države in ti zneski bodo
               pomembno vplivali tudi na finančno stanje ne samo državne, tudi pokojninske blagajne.
               Na tej predstavitvi, na tej javni predstavitvi mnenj, ki se jo po naši oceni da
               izpeljati zelo hitro, jaz mislim, da izkušnje kažejo, da v preteklosti so bile
               predstavitve izpeljale v roku desetih dni, dveh tednov, kar pomeni, da ne bi bistveno
               vplivali na to dinamiko sprejemanja zakona. Na te bi dobili strokovna mnenja in
               poglede, na kakšen način upravljanja kapitalskih naložb bi bil za Slovenijo najbolj
               učinkovit in gospodaren tako s finančnega vidika kot tudi z vidika strukture in
               lastništva slovenskega gospodarstva na katerega bodo odločitve predvidene o
               ustanovitvah agencije tudi vplivale. Zaradi tega predlagamo, da se ta javna
               predstavitev mnenj tudi opravi. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp35">

               <speaker>PREDSEDNIK MAG. ANTON ROP:</speaker>

               <p>Najlepša hvala gospod Černač. Odboru predlagam, da razpravlja in odloča o naslednjem
               sklepu. Odbor za finance in monetarno politiko bo na podlagi 46. člena Poslovnika
               Državnega zbora o predlogu zakona o upravljanju kapitalskih naložb Republike
               Slovenije opravil  javno
               predstavitev mnenj. In sedaj seveda odpiram razpravo o tem predlogu. Najprej bom sam
               nekaj stvari povedal. Jaz moram reči, da bi podprl ta predlog, v kolikor ne bi bilo
               nekaterih argumentov, ki gredo proti takšnemu predlogu. Predvsem me prepričuje,
               vendar se bom pustil še prepričati oziroma se bom odločil tudi na osnovi diskusije,
               ki bo sledila. Argument, da je potrebno to področje urediti v skladu z načeli OECD,
               tista štiri načela, ki govorijo o transparentnosti, skratka preglednosti,
               gospodarnosti itn., me prepričujejo, da velja takšen zakon ali pa podoben zakon čim
               prej sprejeti. Tisto kar me moti ali pa se mi zdi, da ta zakon v nezadostni meri
               razrešuje, pa je neko načelo odgovornosti. Načelo odgovornosti aktualne vlade,
               aktualne koalicije zato, da premoženje, ki je dano v upravljanje, lastniške deleže,
               podjetja in če hočete, upravlja čim bolj učinkovito in seveda tudi z vso
               odgovornostjo. Moram reči, da se bojim, da tako kot je zakon sedaj pripravljen, tako
               kot ga imamo sedaj pred seboj, se ta neposredna povezava odgovornosti tistih, ki
               aktualno vodijo vlado, na nek način prekinja. Na eni strani imamo načelo neodvisnosti
               tistih, ki vodijo agencijo, kar je seveda v redu in načeloma bi nam bilo to lahko
               vsem všeč, po drugi strani imamo člen, ki govori o tem, da vlada neposredno imenuje
               tiste, ki s tem opravljajo, torej so nedvomno pod vplivom vlade, na eni strani, na
               drugi strani so pa popolnoma neodvisni. To pač v življenju ni tako. Tisti, ki
               takšnega imenuje, se ne more izgovarjati na to, da je tisti, ki potem opravlja s
               takšni premoženjem, neodvisen. Predvsem pa je jasno, da mora vlada, to se z zakona
               tudi vidi, vplivati na strategijo upravljanja, vplivati na politiko upravljanja, ker
               je odgovorna in mora to politiko in strategijo v sodelovanju z Državnim zborom
               oblikovati in kasneje tudi vplivati na vodenje na ta način, da se to vodi učinkovito
               in v dobro vseh državljank in državljanov. Če se spomnite diskusije v Ameriškem
               kongresu, bo začetku ekonomske in finančne krize, so tam kongresniki poklicali
               direktorje največjih bank, ki so zašle v krizo in ki jim je država pomagala, z
               različnimi subvencijami, vrednostnimi papirji in podobno. In tam so kongresniki jasno
               povedali, da oni vizavi teh direktorjev predstavljajo državljanke in državljane in
               branijo njihove interese. In v tem kontekstu seveda moramo ravnati tudi mi. In se
               moramo vprašati, ali na takšen način in tako kot je ta zakon predlagan, se res v
               največji možni meri branijo interesi državljank in državljanov ali preprosto spet
               oblikujemo samo eno kasto, ki bo mimo in paralelno z vlado vodila to državo v enemu
               delu upravljanja s premoženjem. Ali pa bomo naredili neko vzporedno vlado za
               premoženje, ali bomo naredili neko vzporedno vlado za vodenje kapitalskih naložb. Jaz
               si tega ne želim. Na volitvah se izvoli samo eno vlado in samo ena vlada je lahko
               odgovorna za to opravljanje. Seveda dobi tudi pooblastila. In na naslednjih volitvah
               državljanke in državljani odločajo ali so tisti, ki so vodili državo, vlado in
               podobno, to naredili na najboljši možni učinkoviti način z najmanj napakami. Vedno se
               napake počno. Torej moram reči, da tako kot je sedaj zakon predlagan, pa tudi vizavi
               drugim izkušnjam, se mi zdi, da morda to ni najboljša rešitev, da lahko vsa načela
               OECD dosežemo tudi na kakšen drug način.  Ne nazadnje tudi če pogledamo ta vpis Finske, vendar imamo tukaj notri
               samo Finsko, Francijo, Nemčijo, imamo še veliko drugih primerov po Evropi po katerih
               bi se lahko zgledovali, vendar moramo predvsem zase najti pravo pot. Mi imamo kar
               precej izkušenj z vodenjem privatizacije, upravljanje državnega premoženja, veliko
               napak smo storili in tudi veliko tistega je iz česar se lahko kaj naučimo, tudi iz
               napak, ki smo jih počeli in se mi zdi, da v tem zakonu ni kaj dosti tiste vsebine, ki
               bi jo lahko pobrali. Zato se jaz resnično sprašujem o pravih namenih tega zakona.
               torej, jaz bom tistim rešitvam, ki bodo šle v to smer, da se vzpostavi neke paralelne
               mehanizme odločanja, odločanja mimo Vlade ali pa netransparentnega odločanja Vlade,
               prikritega in skrivanja za tako imenovano neodvisnostjo nekih strokovnjakov, da se
               tistemu izognemo, da se ve kdo je odgovoren v tej državi. Jaz se sam spomnim, sem bil
               pred leti povabljen v Združene države Amerike in sem obiskal agencijo za trg
               vrednostnih papirjev "stock exchange" v New Yorku in komisijo, ki jo kontrolira, so
               mi točno povedali, da se točno ve koga v svet in bord imenuje predsednik in je pod
               vplivom ene ali druge stranke, ne zato, ker bi hoteli strankarske ljudi notri dati,
               ampak zato, da se ve kdo je odgovoren za te ljudi, ki so tam notri. Zato se te ljudi
               da in zato nasprotujem skrivanju Vlade ali kogarkoli za kvazi strokovnjaki in bom
               tudi v naprej temu nasprotoval, vendar bom o tem diskutiral potem pri posameznih
               členih. Jaz sam predlagam, da opravimo diskusijo o tem zakonu tukaj in da eventualno
               tudi posežemo v nekatere člene, če bomo to zmogli in bomo lahko to storili in v tem
               kontekstu žal tega predloga o splošni razpravi ne morem podpreti, bom pa potem pri
               posameznih členih o tem diskutiral, vendar res pozivam na odprto diskusijo in na
               razmislek o tem ali so to res najboljše rešitve in ali peljejo v tisto kar vsi
               želimo, v izpolnjevanje in izpolnitev načel OECD-ja za upravljanje državnega
               premoženja. Ta načela niso sporna in verjamem, da jih bomo vsi podprli z velikim
               veseljem. Torej, toliko v zvezi s tem kar sem jaz želel. zdaj pa Luka Juri in potem
               naprej gospod Čepič.</p>
            </sp>
            <sp xml:id="SDT5-OZFIMP-Redna-015-2010-03-10.sp36">

               <speaker>DR. LUKA JURI:</speaker>

               <p>Predsedujoči, v kolikor je poslovniško možno bi predlagal petminutno prekinitev
               zdaj.</p>
            </sp>
            <sp xml:id="SDT5-OZFIMP-Redna-015-2010-03-10.sp37">

               <speaker>PREDSEDNIK MAG. ANTON ROP:</speaker>

               <p>Petminutno pavzo? V redu, potem pa pet minut pavze. Bomo dali 15 minut. V redu.
               Pavza.</p>
               <p><stage type="time">(Seja je bila prekinjena ob 10.38 in se je nadaljevala ob 10.56.)</stage>
               </p>
            </sp>
            <sp xml:id="SDT5-OZFIMP-Redna-015-2010-03-10.sp38">

               <speaker>PREDSEDNIK MAG. ANTON ROP:</speaker>

               <p>Predlagam, da nadaljujemo sejo, kar nekaj posvetovanj je bilo, imamo zanimivo točko s
               katero smo spodbudili kar nekaj razprave in mislim, da smo prišli do točke, kjer vsi
               ocenjujemo, da bi bilo dobro, da v tako pomembni stvari opravimo še kakšno diskusijo,
               razpravo, da izmenjamo mnenja, da tudi še kaj bolj natančno preučimo kaj se dogaja v
               drugih državah in na kakšen način izpolnjujejo kriterije in načela OECD-ja, ki za nas
               niso sporne. Torej, če dovolite bi še enkrat, da ne bo kakšne pomote, prebral predlog
               sklepa: Odbor za finance in monetarno politiko bo na podlagi 46. člena Poslovnika
               Državnega zbora o Predlogu zakona o upravljanju kapitalskih naložb Republike
               Slovenije opravil javno razpravo. Je potrebna še kakšna razprava? Je potrebna še
               razprava. Prosim, gospod Vizjak.</p>
            </sp>
            <sp xml:id="SDT5-OZFIMP-Redna-015-2010-03-10.sp39">

               <speaker>MAG. ANDREJ VIZJAK:</speaker>

               <p>Hvala lepa. Je potrebna razprava predvsem zaradi tega, da izluščimo tista konkretna
               vprašanja na katera bi ta javna razprava dala odgovor. Jaz mislim, da smo jih nekaj
               navedli v pobudi in bi morebiti tudi razprava danes preden to sprejmemo, da gremo v
               javno predstavitev mnenj oziroma javno razpravo, da bi mogoče odkrili še kašno stvar.
               Jaz se lahko samo podpišem pod tisto, predsednik, kar ste povedali pred to
               prekinitvijo o tem zakonu. Zakon, po moje, krši načela OECD-ja, ne da jih želi
               uveljaviti, temveč je v njihovo nasprotje. Najbolj sta kršena načelo transparentnosti
               in načelo odgovornosti. Poglejte, da se gre Vlada kot upravljavec premoženja države v
               določenem trenutku skrivati za neko agencijo, ki naj bi pot nekim kvazi
               neodvisnostjo, seveda odločila o ključnih stvareh, to je o postopku in o vseh ostalih
               detajlih same izvedbe od prodaje določenih kapitalskih deležev, to je daleč od načela
               transparentnosti. Jaz se spomnim iz prejšnjega mandata nekaj primerov, ko ni bilo
               vprašanje ali nekaj prodati ali ne prodati, temveč je bilo ključno vprašanje kako se
               je nekaj zgodilo in komu je bilo kaj prodano. Torej, stvar izvedbe. Jaz ne bom
               ponavljal in pogreval vseh očitkov, ki so leteli od takratne opozicije glede
               odprodaje deleža države v slovenski industriji jekla, ne bom omenjal primera Mercator
               in še in še drugih primerov. In poglejte, v takšnih primerih bi aktualna Vlada po
               novem, recimo, če bi šla odprodajati del Energetike, če bi šla odprodajati del Nove
               ljubljanske banke bi rekla: "glejte, saj mi nimamo nič s tem, tam je ena agencija,
               oni so to na nek način uredili v dobri veri, v spoštovanju z zakonom", ki je
               razmeroma nejasen, o tem verjetno ne bo tekla danes razprava, ker ne bomo prišli pri
               določenih členih ali pa bom nekaj tudi tega navedel. Torej, gre za skrivanje in s tem
               tudi poskus prenosa odgovornosti na nekoga, nekje, čeprav se bo po moji oceni ključne
               odločitve le sprejemalo na Vladi pri najodgovornejših. Zato je to nasprotje načelu
               tako transparentnosti kot tudi potem odgovornosti za sprejeto in narejeno. V sled
               tega predlagam, da je eno izmed zelo konkretnih vprašanj na tej predstavitvi stališč
               tudi to ali naj upravlja in razpolaga s premoženjem države neka posredna inštitucija,
               v tem primeru agencija ali kakšni inštitut ali ne vem kaj vse se še boste izmislili,
               sklad, ali naj to počne direktno del Vlade ali Vlada, kajti imamo tudi takšne prakse,
               navedena je Finska, kjer je to v okviru predsednika vlade.  Imamo primer Nemčije, kjer je to del Ministrstva
               za finance. Ima neke eksterme, konzultante in inštitute, vendar je to, se točno ve
               del izvršne veje oblasti. Se pa strinjam, da je potrebno, da je potrebno stvar
               centralizirati, kajti sedaj je tako, to upravljanje pod posameznimi resorji in
               nadgradnja tega le je potrebna. To se pravi, da se to na nek način prenese na nekoga.
               Čeprav je sedaj tudi v sedanjih razmerah vse skupaj šlo preko Vlade in na koncu se na
               Vladi na nek način centralizirajo vsa ta stališča. To je eno, za mene ena ključna
               dilema. Jaz konkretno podpiram tukaj v skladu z načelom transparentnosti OECD-ja, da
               se ve, kdo je odgovoren za upravljanje, da je to Vlada in naj bo to bodisi v okviru
               Ministrstva za finance, naj bo to bodisi v okviru same Vlade, ena posebna ekipa, ki
               se s tem ukvarja in predsednik Vlade je odgovoren za to, konec, pika. To je prva
               stvar, predsednik, ne me preganjati, saj imamo še čas.</p>
               <p>Druga zadeva je ta del portfeljske in strateške naložbe. Ga ni heroja, da bi po tem
               tukaj notri, kar je napisano vedel, kaj so ene in kaj so druge, tudi se ne ve, kaj je
               portfeljska naložba. Tukaj je sicer v definiciji napisano nekaj, v javnosti so
               krožili tudi določeni procenti, do 5%. Tega v zakonu ni napisanega. Piše, da je
               portfeljska naložba, naložba, s katerimi Republika Slovenija skuša doseči izključno
               gospodarske cilje. To pomeni verjetno nek donos na kapital, oziroma na to lastnino in
               da je strateška naložba, s katerimi republika, poleg gospodarskih ciljev doseči tudi
               infrastrukturne in druge cilje, katere druge cilje? Verjetno NLB ali pa ena
               zavarovalnica ali pa verjetno tudi igralnice niso neka infrastruktura. So verjetno
               tudi v nekem smislu, ko imajo neko mrežo poslovalnic, ampak ima neke druge cilje.
               Katere druge cilje? Toliko nejasnosti je, da nihče ne ve, ali bo zdaj NLB strateška
               naložba ali ne bo strateška naložba. Tudi se ne ve ali je Holding slovenske
               elektrarne, strateška naložba ali ne, kajti Holding sam po sebi nima nobene
               infrastrukture, ker jo imajo odvisne družbe in tako dalje. Tukaj sploh se postavlja
               vprašanje ali je ta zakon dovolj jasen, dovolj določen, da se ve in sploh kaj.
               Najbolj pa bodejo za mane osebno v oči te metode razpolaganja. Jaz ne vem, zakaj se
               vam je zapisalo ali kaj je v ozadju, to je opredeljeno v 32. členu, sicer se ta na
               nek način spreminja, vendar tudi spremenjen z amandmajem, s predlogom amandmaja
               spremenjen, piše, da se lahko prodaja kapitalske naložbe po eni izmed metod in ena
               izmed metod je tudi javna ponudba, ki se izvede za nedoločen ali določljiv krog oseb.
               Kaj to pomeni? To pomeni, če se bo nekdo odločil prodati 3% ene firme, to lahko
               pozove tri povezane ali nepovezane izbrane interesente. Te dajo neko ponudbo in potem
               se odloči za eno izmed teh treh. Če prav razumem bo spoštovana črka zakona, če bo
               tako narejeno. Se pravi, sploh ne bo testiran trg, sploh ne bo videno ali je neka
               ponudba dejansko optimalna, tudi v širšem prostoru, ne le v slovenskem.  Zato menim, da bi te metode
               prodaje morale skrbeti za to, da se izvede posel transparentno, učinkovito,
               gospodarno, ne pa, da dopušča možnost, da se izvede tudi za posvečene oziroma v nekem
               zaprtem krogu ljudi, ki so blizu in ki so zainteresirani.</p>
               <p>Spoštovani predsednik, vrsta predlogov je oziroma vrsta dilem, zelo konkretnih je v
               zvezi s tem. Nekaj vidim, da je koalicija popravila ali pa želi popravljati z
               amandmaji, ker ta določba elementarnega 31. člena je pa res, torej, da ni treba
               cenitve, če se prodaja manj kot 25%. To se pravi, če bi se prodajalo, ne vem, 24%
               NLB, ni potrebno cenitve. 25% ene male firme, morebiti res ni treba. 25% ene velike
               vredne, pa je verjetno še kako treba. Tako, da so to res malo smešne stvari. Pa tudi
               recimo tam se navezujete nekje samo na knjigovodsko vrednost. Meni je velikokrat bolj
               pomembna tržna vrednost, kot knjigovodska vrednost, ker nekatera knjigovodske
               vrednosti so napihnjene, nekatere so pa daleč spodaj. Odvisno, kakšen je trenutni
               namen uprav in tistih, ki so načelu določene družbe.</p>
               <p>Predsednik, jaz bi, preden bi zavrnili takšen zakon ali pa mu bomo v opoziciji
               nasprotovali tudi zelo podprl to javno diskusijo, kajti več ljudi tukaj več ve, malo
               povabiti tudi kakšne strokovne kroge, predvsem v luči, da naredimo dejansko zakon po
               meri teh načel OECD-ja. Če bomo kakšen mesec dni reskirali in tudi morebiti zaradi
               tega zakona, kakšen mesec kasneje stopili v OECD, pa naredili dober zakon, se to
               splača in je to dobra cena. Kajti najslabše je imeti zakon, ki določa razpolaganje z
               desetinami milijard evrov v Sloveniji. Ker ta zakon bo razpolagal z desetinami
               milijard. Še posebej, ko bosta na to agencijo, upam, da ne bo tega prišlo, prinesla
               deleže tudi Kad in Sod, bo to ena firma, ki bo paravlada. Verjemite mi. Paravlada.
               Šef te agencije bo parapredsednik Vlade, ker bo razpolagal z vsemi kapitalskimi
               naložbami države. Tako bi rekel, lahko pa kar fleksibilno, kot je sedaj zapisano. In
               to bo potem skoncentrirano v rokah štirih oseb, če prav razumem. Trije, tam v bordu
               in eden na vrh.</p>
               <p>Tisto je pa smešno, mimogrede smo se tudi malo o tem pogovarjali. Gre se za to, da je
               ta agencija, ki je tukaj narejena proračunski uporabnik, to se pravi, zlinkana je z
               državo, ker drugače biti ne more, ker Vlada priznava kompetenco na to. Hkrati se pa
               želi narediti neodvisna s tem, da funkcionarjem ni dovoljen vstop vanjo. Tudi ne vem,
               štiri ali pet let po mandatih. To je evidentno, kako se želi samo na videz skriti in
               ločiti politiko, dejansko bo pa politika tukaj notri kraljevala.</p>
            </sp>
            <sp xml:id="SDT5-OZFIMP-Redna-015-2010-03-10.sp40">

               <speaker>PREDSEDNIK MAG. ANTON ROP:</speaker>

               <p>Hvala. Bom dal besedo. Jaz bi vas prosil, gospod Vizjak, vašo poslansko skupino, kot
               predlagatelja s tega sklepa, na osnovi tega vašega predloga bomo potem mi
               predlagatelj te javne predstavitve, da morda pisno daste še te vaše predloge v zvezi
               z vprašanji, ki jih bomo naslovili na Vlado in o katerih bi diskutirali potem v
               okviru javne predstavitve mnenj.  To bo zelo koristno, in tudi ostale bi prosil, če je možno dati tudi
               pisno tovrstna vprašanja, ker je potem to okvir na osnovi katerega bomo takšno javno
               predstavitev tudi izvedli. Moram reči, da se v tem delu očitno precej strinjamo, in
               včasih dobim občutek da ne gre samo za to, da bi se nekdo želel skriti oziroma
               prekriti ali prikriti svojo odgovornost pri tem zakonu. Ob branju tega zakona sem se
               spomnil na tisto angleško nadaljevanko: Da, gospod minister, da gospod predsednik
               vlade. Iz tiste nadaljevanke se je na nek komičen način videlo kdo pravzaprav vodi
               državo - ne tisti, ki je bil minister ali tisti, ki je bil predsednik vlade, ampak
               neke druge strukture. Iz tega kar ste nazadnje povedali, se to vidi. Pravzaprav se
               vsem, ki so kadarkoli bili "Da, gospod minister" ali "Da, gospod predsednik vlade",
               ali česarkoli, prepove da bi sploh sodelovali pri tem, ker ne spadajo v ta krog.
               Torej, z državo upravljajo neke druge strukture, ne tiste, ki jih določijo volivci za
               to, da smo si na jasnem, da jih predstavljajo in vodijo državo, ampak očitno nekdo
               drug. No, ampak o takšnih stvareh bomo lahko, jaz gospod minister, bomo diskutirali
               ob tej javni predstavitvi mnenj in tudi pogledali kateri so tisti, ki so avtorji teh
               idej, ki so pred nami. Upam, da bodo tam prišli na plan, da vidimo kdo so to. ker,
               običajno je tako, da tisti vodijo in vlado in ministrstva, ko pa je treba odgovornost
               pogledati, pa se najde kakšnega ministra, ki se ga potem križa. Kar nekaj teh
               primerov imamo, tudi v zadnjem času ste lahko spremljali. Na primer, predlog
               Računskega sodišča, da se določene stvari popravijo na nekem ministrstvu, in se niso,
               in seveda da je kriv minister. Ampak, vedno je problem, da dva ministra, za enega
               ministra se je zahtevalo, da se odstavi, drugega ministra se je res odstavilo, zdaj
               se bo mogoče še tretjega, ampak tisti, ki pa bi tudi morali odgovarjati na tistem
               drugem nivoju, pa so še vedno tam zaposleni in bodo verjetno še 10 let. Pa bodo
               naprej delali probleme, da smo si na jasnem, pri upravljanju te družbe in posameznih
               področij.</p>
               <p>Dobro. Gremo naprej. Gospod Čepič se je javil k besedi, potem pa gospod Žerjav.</p>
            </sp>
            <sp xml:id="SDT5-OZFIMP-Redna-015-2010-03-10.sp41">

               <speaker>BOGDAN ČEPIČ:</speaker>

               <p>Hvala lepa za besedo.</p>
               <p>Res je dobro, da ne bi pogrevali primerov slabega upravljanja s kapitalskimi deleži
               države, zaradi tega, ker bi lahko povedali kako in na kakšen način so se prodajale
               stvari v prejšnjem mandatu prejšnje vlade, ko so se kupčije delale v nekem kabinetu,
               brez da bi kdorkoli vedel karkoli okrog tega in danes prihajajo stvari na dan. Pa ne
               bomo o tem, ampak samo toliko, ker je gospod Vizjak to omenil, pa da ne bomo
               komurkoli delali reklame.</p>
               <p>Jaz bom podprl to, da naredimo to javno razpravo in to da jo izpeljemo v čim krajšem
               času. Tudi mesec ali dva, dalj časa ne bo, zaradi tega, ker smo mi imeli ta zakon,
               mislim, da na januarski seji, pa se do danes kaj bistvenega ni zgodilo ali pa ni bilo
               nekih dodatnih, razen tega, da smo tako koalicijske stranke, kot opozicija vložili
               nekatere amandmaje, ki jih pa opozicija po mojem mnenju sploh ni prebrala. Ker, če bi
               jih prebrala, bi ugotovila, da ni več predlog štirih ljudi, ki upravljajo s tem, eden
               plus tri, ampak je to nekoliko drugače. Verjetno bi tudi prebrala, da te ljudi
               imenuje Državni zbor z absolutno večino, ne vlada ali še kdo drugače, kot je bilo
               prvotno zapisano. Ampak, pustimo to javni razpravi. Predlog za javno razpravo je bil
               slab, ker zdaj komaj ugotavljamo, da bi odprli in katera vprašanja bi odprli.  So pomembna vprašanja, govorimo
               o pomembni - ali agenciji ali kakorkoli se bo imenovala kasneje, ampak o nekom, ki bo
               vodil upravljanje s premoženjem te države na enem mestu. Na enem mestu in da bo tudi
               Državni zbor imel možnost, da bo strategijo tega upravljanja obravnaval in tudi
               sprejemal. In to bo vodilo, ne bo vodilo, da bo nekomu padlo na pamet, da bi zjutraj
               dobil dobro ponudbo in podal delež Mercatorja ali kogarkoli, ampak zaradi tega, da
               bomo imeli v strategiji o strateških naložbah zapisano kdo, na kakšen način in kdaj
               se bo ta stvar prodajala. In iz tega jaz vidim en velik doprinos. Se pa seveda lahko
               strinjam, da je to vprašanje ali je to agencija ali je to znotraj direktorata ali je
               to znotraj ne vem koga. Ampak, gre preprosto za to, da mora biti neodvisna od vlade,
               v smislu takrat, ko se je treba odločati okrog tega o upravljanju, ne pa da imamo 17
               sektorskih politik, kolikor je ministrstev. Vsak želi svoj vrtiček in nimamo vsega
               tega, razen skozi neko prodajo premoženja, ki ga sprejmemo ob sprejemu proračuna, pa
               pravzaprav nobene strategije o upravljanju.</p>
               <p>Kar pa se tiče vlade, jaz mislim, da vlado imamo, imamo na legitimen način izvoljeno
               in z mandatom, dela dovolj dobro. Seveda pa išče še dodatne spodbude za to, da bi
               bilo razpolaganje z našim, državnim premoženjem bolj transparentno, kot je kdajkoli
               do zdaj to bilo. In sam vidim v ustanavljanju tega, takšne agencije, neke družbe, ki
               bo s tem celovito in pregledno delovala, veliko dodano vrednost.</p>
               <p>Podpiram pa tudi in bom podprl, ampak tako, da bi lahko do aprilske seje pa le prišli
               na sejo Državni zbor s predlogom zakona v drugem branju in kasneje tudi eventualnim
               sprejemom in dopolnitvijo. Če pogledamo spremembe, ki so od januarja do zdaj - gre za
               kar veliko sprememb, in v veliki meri, če se prav spomnim, so upoštevane razprave,
               tako o vodenju tako o preglednosti tega tako o sprejemanju sektorske politike tako o
               mnogih stvareh, ki smo zapisali noter, vključno s tem, da smo povečali upravo, ker
               nismo želeli da je to znotraj enega človeka, in svet, ki je zdaj, ne tri, ampak
               petčlanski. Dopuščam pa, in soglašam s tistimi, ki pravijo ali smo res poslanci
               tisti, ki pet let ali ne vem koliko časa po mandatu ne smemo biti izpostavljeni v
               nobeni javni funkciji. Mislim, da imajo poslanke in poslanci ogromno znanja, ki ga
               pridobijo znotraj enega mandata in da bi to znanje in izkušnje, ki ga imajo zelo
               dobro uporabljali tudi v raznih takšnih svetih, agencijah, če ne samo na samih
               vodilnih položajih.</p>
               <p>Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp42">

               <speaker>PREDSEDNIK MAG. ANTON ROP:</speaker>

               <p>Dobro. Hvala.</p>
               <p>Replika.</p>
            </sp>
            <sp xml:id="SDT5-OZFIMP-Redna-015-2010-03-10.sp43">

               <speaker>MAG. ANDREJ VIZJAK:</speaker>

               <p>Hvala lepa. </p>
               <p>Verjetno je učinkovito takoj popraviti napačne navedbe, kot potem čakati nekaj 10
               minut. Kaj je gospod Čepič pravzaprav povedal narobe in netočno, kar se da preveriti
               in dokazati. Namreč, ni res, da, to lahko govorim za mandat prejšnje vlade, ni bilo
               jasnih strategij razpolaganja z določenimi ključnimi strateškimi naložbami države.
               Prejšnja vlada je sprejela tri oziroma štiri, pet dokumentov. Prvi dokument je bil
               "Strateške usmeritve pri privatizaciji slovenske energetike", ki je zajemal
               pravzaprav cel energetski sektor. To je sprejela vlada, sprejela je strateške
               usmeritve pri privatizaciji Nove Ljubljanske banke. Sprejela je strateške usmeritve
               pri privatizaciji Nove Kreditne banke Maribor, na podlagi katerega je tudi bila
               izvedena javna ponudba delnic in enako je bilo izvedeno za Zavarovalnico Triglav.
               Plus tega, pa je sprejela tudi odločitve kako razpolagati z naložbami Kada in Soda.
               To je bil tudi dokument vlade, ki je opredelil seveda naložbe Kada in Soda v tri
               skupine, tržne, netržne in strateške naložbe, in tudi opredelil način razpolaganja s
               tem in tudi ostale podrobnosti, celo v katerem roku gre kaj v prodajo in tako naprej.
                   Torej ni res, da ni bilo
               teh strategij in neke jasne slike Vlade v preteklosti. Je bila, in tu so dokumenti,
               ki jih je Vlada sprejela, so pravzaprav celo čisto javne narave, imate dostop do njih
               vsi v vladajoči koaliciji verjetno na čisto enostaven način; tako da to se da
               preveriti. Res pa je, od takrat do danes, v letu dni in štirih ali petih mesecih
               nihče ne ve, kakšna je usoda teh strategij. Ali to še kaj velja ali to ne velja, ali
               je zdaj kaj drugače in kaj je drugače. Zato jaz vidim dodano vrednost te
               zakonodaje.</p>
            </sp>
            <sp xml:id="SDT5-OZFIMP-Redna-015-2010-03-10.sp44">

               <speaker>PREDSEDNIK MAG. ANTON ROP:</speaker>

               <p>Hvala. Gospod Žerjav se je javil.</p>
            </sp>
            <sp xml:id="SDT5-OZFIMP-Redna-015-2010-03-10.sp45">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Kolegice in kolegi!</p>
               <p>Tudi sam ocenjujem, da je v tem zakonu predvsem problem odgovornosti. In se popolnoma
               strinjam s stališči, ki ste jih navedli tudi vi, predsednik, in nekateri moji
               predhodniki. Namreč, kakorkoli se sprašujemo in opazujemo delovanje agencij, ki jih v
               tem trenutku v državi že imamo, ugotavljamo, da nimamo najboljših izkušenj s temi
               agencijami, pa lahko pogledamo katerokoli že, kar nekaj jih je, tudi morebiti kakšni
               organi v sestavi ministrstva in tako naprej.</p>
               <p>Torej, gre očitno za to, da s tem politično odgovornost zagotovo - torej, naredimo
               neko prekinitev, odgovornost se prekine med izvoljeno oblastjo na eni strani in
               nosilci upravljanja te agencije. Vsekakor bomo na ta način ustanovili neko
               institucijo, kot je že bilo rečeno, z izredno močjo, trdim, z največjo močjo v tej
               državi. Ustanavljamo grozljiv center moči, center, kamor bodo odhajali in kjer se
               bodo vršila različna lobiranja, kamor bodo hodili gospodarstveniki, špekulanti,
               lobisti, ne nazadnje tudi politiki, seveda navidezno zelo daleč od oči katerekoli že
               izvoljene oblasti. Tudi sam menim, da je finski model, glede na to, da se tudi
               občasno ob različnih primerih na Finsko zelo radi sklicujemo, da je finski model
               veliko boljši, skozi katerega se kaže jasna odgovornost, tako politično izvoljene
               oblasti kot tudi kakšna druga odgovornost. V primeru agencije bo odgovoren nek
               direktor, ki se ga bo v primeru lumparije tako ali drugače zamenjalo. Lumparija bo
               seveda ostala, ta direktor bo odgovarjal, politika si bo pa ponovno oprala roke.
               Lahko v zadevi tudi na nek način potegnemo paralele s Kadom in Sodom. V Kadu in Sodu
               so se v vsej tej zgodovini izmenjali različni ljudje, različno sposobni, različno
               primerni za ta mesta, ampak lahko pa potegnemo skupni imenovalec: katerakoli že
               politika se je pa odlično znala skrivati za temi direktorji oziroma za skupščino, za
               nadzornim svetom in tako naprej, češ, nimamo pojma, tam je nadzorni svet, tam je
               direktor, oni že vejo, kaj delajo, in tako naprej. Pogovarjamo se pa o premoženju
               države, mimogrede. Skratka, ta agencija bi naj upravljala praktično z vsem
               premoženjem te države, na takšen način seveda, ker drugače ne more biti. Najbrž to
               delamo zato, da bomo odmaknili upravljanje  s tem premoženjem od politike.</p>
               <p>Torej, praksa, ki jo imamo, in izkušnje, ki jih imamo, kažejo na to, da najbrž ne gre
               točno za to. Gre predvsem za to, da bomo prekinili odgovornost oziroma da ta
               odgovornost ne bo jasna in da je oblast, ki je na volitvah izvoljena, na ta način ne
               bo direktno prevzela.</p>
               <p>Kot vemo, ko imamo primer reševanja kakšnega problema ali pa če ne želimo prevzeti
               odgovornosti, ustanovimo strokovno komisijo, ali v tem primeru strokovno agencijo, ki
               bo reševala probleme namesto nas oziroma predvsem, da bo prevzemala odgovornost
               namesto nas. Zagotovo to delamo v tem primeru. In sprašujem se, ali res želimo, da bo
               z državnim premoženjem, praktično vsem, razpolagala tam neka agencija in tam nek
               direktorček in da Vlada, ki je na volitvah dobila odgovornost, da se do tega
               premoženja obnaša kar se da odgovorno, kar se da racionalno, da jo navidezno
               praktično sploh ne zanima.</p>
               <p>Mislim, da to ni prav in da je treba res še enkrat temeljito razmisliti, ali je ta
               predlog zakona, ki je pripravljen, dovolj dober ali pa lahko vsi skupaj najdemo tudi
               kakšno boljšo rešitev za ta primer. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp46">

               <speaker>PREDSEDNIK MAG. ANTON ROP:</speaker>

               <p>Najlepša hvala. Luka Juri.</p>
            </sp>
            <sp xml:id="SDT5-OZFIMP-Redna-015-2010-03-10.sp47">

               <speaker>DR. LUKA JURI:</speaker>

               <p>Hvala lepa. No, predprejšnji sogovornik je omenil aktivnosti prejšnje Vlade na
               področju upravljanja s premoženjem. In tu bi, brez želje, da bi šel v neposredno
               polemiko, na splošno, torej, ne nanaša se samo na prejšnjo Vlado, poudaril dejstvo,
               ki ga poznamo vsi: razlike med tistim, kar je strateško načrtovanje, izvajanje
               določenih politik, in potem realno izvajanje določenih politik. Vsaka vlada je
               izpostavljena številnim pritiskom, kakšna se uspe bolje teh pritiskov ubraniti,
               kakšni je to v preteklosti uspelo malo manj, ampak vendar, dinamike so podobne, so
               vedno podobne. Zato menim, da je vendarle treba spremeniti dosedanji sistem, kjer se
               ne ve točno, kdo pije in kdo plača. Torej, imamo celo serijo ljudi, od posameznih
               resornih ministrov navzdol, ki obvladujejo določeno premoženje, z njim upravljajo, ga
               tudi odprodajajo oziroma vodijo postopke za odprodajo, ni pa točno jasno, kdo za vse
               to odgovarja. Tako da je po mojem mnenju namen tega zakona v osnovi zelo, zelo
               pozitiven in ga zelo pozdravljam.</p>
               <p>Tu je treba izpostaviti dve načeli: eno je transparentnost in drugo je odgovornost.
               Jasno vemo, kdo je odgovoren za upravljanje z naložbami države. To so pač ljudje, ki
               so za to izvoljeni neposredno na volitvah, torej Državni zbor, in posredno  preko Državnega zbora Vlada. Če
               nimamo ustanove, ki je jasno podvržena nadzoru Vlade in Državnega zbora, in
               posledično sta Vlada in Državni zbor tista, ki na koncu nosita končno odgovornost za
               odločitve te ustanove, je ta rešitev dobra. Če pridemo pa do rešitve, kjer se pod
               krinko strokovnosti to odgovornost Državnemu zboru in Vladi jemlje, ta rešitev ni
               najboljša.</p>
               <p>Sedanji predlog z amandmaji, kot so tudi sogovorniki že ugotovili, izboljšuje stanje,
               zato ker vrača neko odgovornost, ne samo Vladi, ampak tudi Državnemu zboru. Strinjam
               se, zato tudi podpiram in sem podpiral predlog ob javni obravnavi, ob javni
               predstavitvi stališč, strinjam se, da je treba preveriti, ali je trenutna rešitev
               najboljša, morda se najde boljšo. In mislim, da tudi med sugestijami, ki prihajajo iz
               opozicije, je nekaj dobrih elementov, ki jih je treba uporabiti.</p>
               <p>Tudi vprašanje, kaj je portfeljska naložba in kaj je strateška naložba, je še vedno
               smiselno obravnavati, tudi zato, ker bo posledica te odločitve morebitni val
               odprodaje državnega premoženja. In ta val moramo dobro načrtovati, da se nam ne bo
               zgodil nek plaz nekontrolirane hitre odprodaje, pod krinko potrebe zmanjšanja naložb
               na nivo portfeljskih naložb, in bi potem kasneje ugotovili, da so te odprodaje bile
               vodene napačno.</p>
               <p>Torej strnjeno, "da" javni obravnavi in poskusimo dejansko z odprtostjo tudi do
               predlogov opozicije to zadevo izboljšati. Opoziciji pa poziv, da poskusi čim bolj
               konstruktivno in v celi fazi, torej, ne samo v končni fazi, sicer je popolnoma
               legitimno amandmiranje v Državnem zboru, ampak tudi v deli fazi oblikovanja teh
               amandmajev sodelovati, zato ker vsaj z moje strani je tu iskrena želja, da spravimo
               skozi nek zakon, ki bo dober. Danes ta Vlada vodi državo, jutri jo bo vodila druga,
               in moja želja je samo, da ta Vlada in naslednja bosta lahko s temi naložbami, ki so
               konec koncev naša skupna lastnina, čim bolje upravljali. Hvala.</p>
            </sp>
            <sp xml:id="SDT5-OZFIMP-Redna-015-2010-03-10.sp48">

               <speaker>PREDSEDNIK MAG. ANTON ROP:</speaker>

               <p>Hvala. Še Renata Brunskole se je javila, potem pa gremo na glasovanje.</p>
            </sp>
            <sp xml:id="SDT5-OZFIMP-Redna-015-2010-03-10.sp49">

               <speaker>RENATA BRUNSKOLE:</speaker>

               <p>Hvala lepa. Lepo pozdravljeni!</p>
               <p>Glede na pestro razpravo tako poslancev koalicije kot opozicije bom tudi sama podprla
               predlog oziroma sprejetje sklepa, da se opravi splošna razprava. Seveda, ko je bila
               tudi sedaj razprava o razno raznih naložbah, o razno raznih strateških odločitvah še
               ne tako davne preteklosti in tako naprej, vemo, kakšne so bile ugotovitve Računskega
               sodišča, kakšne so bile ugotovitve ostalih nadzornih organov in institucij. Možno je,
               da se tudi še katera zadeva mogoče kasneje ugotovi, vendar sedaj gledamo v
               prihodnost. Torej, podpiram to splošno razpravo. Zagotovo pa sem prepričana, da bo
               tako s strani pristojnega ministrstva in Vlade, tudi na osnovi konkretnih predlogov,
               ki jih bomo tako člani odbora kot tudi ostali imeli priložnost podati, da bo ta
               razprava resnično produktivna. Vlada in Ministrstvo za finance pa, sem prepričana,
               bosta tu s pomembno skrbnostjo pripravila dopolnitve tega zakona, da tu ne bo
               določenih dvomov že sedaj med nami v razpravi, pa tudi v zvezi s tem, od vodenja do
               vseh ostalih dilem in naložb
               ter ciljev in opredelitev. Zato mislim, da smo na tej točki enotni in je prav, da
               sprejmemo ta sklep in da ne bomo časovno v neki težavi, ki bi nas kakorkoli...
               Mislim, da imamo zdaj še dovolj časa, torej, da to opravimo in potem sprejmemo takšen
               Zakon o upravljanju kapitalskih naložb Republike Slovenije, ki ne bo za nikogar od
               nas sporen, niti ne, kot je bilo že nekajkrat povedano, za državljanke in državljane
               Republike Slovenije, da ta Vlada ali morebiti tudi Državni zbor ne sprejemata
               odločitev, ki bi bile v korist in po načelu dobrega gospodarja. Hvala.</p>
            </sp>
            <sp xml:id="SDT5-OZFIMP-Redna-015-2010-03-10.sp50">

               <speaker>PREDSEDNIK MAG. ANTON ROP:</speaker>

               <p>Hvala lepa. Gospod Žerjav se je še javil.</p>
            </sp>
            <sp xml:id="SDT5-OZFIMP-Redna-015-2010-03-10.sp51">

               <speaker>MAG. RADOVAN ŽERJAV:</speaker>

               <p>Hvala lepa, predsednik. Na kratko.</p>
               <p>Kolega Juri je dejal, ne ve se, kdo pije in kdo plača. Menim, in tu se popolnoma
               strinjam z njim, da glede na to, da želimo to zadevo urediti, urediti v smislu, da bo
               to predvsem to upravljanje boljše, predvsem menim, da želimo narediti to, da bomo
               vedeli, kdo bo pil, glede na to, da vemo, da bomo plačali davkoplačevalci. In to
               želimo storiti, vsaj po moji oceni. Torej, da bomo vedeli, kdo bo pil v tej državi,
               glede na to, da to, kar bo nekdo pil, vsi skupaj plačujemo.</p>
               <p>Argument, da bomo imeli nadzor, mene preprosto ne prepriča. Imeli smo ga tudi v
               primeru Kada, imeli smo ga tudi v primeru Soda, pa vendar vsi skupaj dvomimo, ne
               sicer vedno in ne pri slehernem primeru, ampak da je pa vendar pri kakšnih primerih v
               vsej tej zgodovini šlo kaj narobe. In dajmo te izkušnje, ki smo jih na teh dveh
               agencijah, če ju tako imenujem, pa tudi na kateri drugi, da te izkušnje, predvsem
               negativne, vključimo v ta novi sistem upravljanja z državnim premoženjem. Hvala
               lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp52">

               <speaker>PREDSEDNIK MAG. ANTON ROP:</speaker>

               <p>Hvala. Gospod Trofenik Vili, potem pa glasovanje.</p>
            </sp>
            <sp xml:id="SDT5-OZFIMP-Redna-015-2010-03-10.sp53">

               <speaker>MAG. ANDREJ VIZJAK:</speaker>

               <p>Ne vem, če bo potem glasovanje. <stage>/Smeh./</stage></p>
            </sp>
            <sp xml:id="SDT5-OZFIMP-Redna-015-2010-03-10.sp54">

               <speaker>PREDSEDNIK MAG. ANTON ROP:</speaker>

               <p><stage>/Smeh./</stage> Saj se malo hecam.</p>
            </sp>
            <sp xml:id="SDT5-OZFIMP-Redna-015-2010-03-10.sp55">

               <speaker>VILI TROFENIK:</speaker>

               <p>Jaz se bom na koncu hecal, na začetku bom čisto resno poskušal razpravljati.</p>
               <p>Načelno bi morali javno razpravo o neki zakonski materiji vsi podpirati. Vendar je
               dejstvo, da tudi opozicija iz svojega zornega kota poskuša nagajati Vladi, da pride
               pravočasno do zakonskih rešitev. To je njihova pravica in s tega vidika nimam
               pripomb. Ampak, ali bo - mi smo pa tam, da je problem, ki ga obravnava ta zakon,
               poenostavljeno, me boste popravili, pogoj za vstop v OECD in da ima sprejetje tega
               zakona časovno komponento. To ni možno v času "X", ampak v času "T-0" plus - točno je
               znano, koliko, približno.</p>
               <p>Moje opredeljevanje ali pa menjanje stališč ni odvisno od vremenskih prilik. Bom zelo
               direkten. V koaliciji smo mi to odpirali. Zakon ni idealen, koncept je jasen, znotraj
               tega koncepta pa se ga da izboljšati, tako da bi bil ustrezen. Zdaj poudarjanje te
               odgovornosti, mislim, kolegi, strinjam se, da je to pomembno, ampak da pretiravate
               ali pa mogoče vsega niste preštudirali, ne teksta ne ostalega. Bojim se, da s
               prilagajanjem stališč vremenskim prilikam bomo prišli v časovno stisko, na koncu pa ne bo bistvenega
               napredka na kvaliteti. Ker, če bo čisto drugi koncept, dvomim, da bo, potem odkrito
               povedano bi že lahko bil, ali pa se bo zgodilo kaj čudnega. Jaz sem prepričan
               globoko, da se z odgovornim delom in ustreznimi amandmaji da priti do solidne
               rešitve, ne bom rekel, do odlično, da ne bi bil delež česa.</p>
               <p>Nekatere stvari o skrivanju, mogoče možni jih tako interpretirati, in mogoče je
               vprašljivo tudi tisto v 15. in 16. členu nekaterih omejitvah, ampak mislim pa, da
               trditve o skrivanju tako poudarjene kot so nekateri to uporabljali, enostavno ne
               vzdržijo kritike in potem lahko diskutirali. Povem, da bom glasoval za tisti prvi
               predlog, proti javni predstavitvi. Januarja bi glasoval drugače. Februarja še tudi
               mogoče drugače. Danes pa ne bom drugače glasoval. V koaliciji prevzemamo odgovornost
               direktno povem za tako prilagajanje stališč glede na vremenske prilike, ker smo imeli
               vso možnost in odgovornost priti s kvalitetnejšim zakonom v proceduro. Zanimivo pa
               je, sedaj bom malo na šalo obrnil, malo pa zares, soseda sem že prosil, naj mi ne
               replicira, zanimivo pa je bilo soozvočje bivših treh ministrov v razpravi. Velika
               mera soozvočja bivših treh ministrov ne glede v kateri vladi je kateri bil, in je za
               mene z nekega vidika sila zanimivo, ampak to imate pravico in jaz vam nič ne zamerim,
               bivši ministri. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp56">

               <speaker>PREDSEDNIK MAG. ANTON ROP:</speaker>

               <p>Hvala. Bo kakšna replika? Kateri so že tisti?</p>
            </sp>
            <sp xml:id="SDT5-OZFIMP-Redna-015-2010-03-10.sp57">

               <speaker>MAG. ANDREJ VIZJAK:</speaker>

               <p>Od konca proti začetku.</p>
               <p>Res je, zakaj smo bivši ministri na neki način enotni, zaradi tega, ker v primeru
               takega posrednega razpolaganja z državnim premoženjem, torej, ko to dela neka "kao"
               neodvisna zadeva, neka agencija, sklad pravzaprav je vprašljivo koliko ima dejansko
               neki minister moči pri samem odločanju, odgovoren pa je, se pravi, vsa gnojnica je
               zlita na njega, medtem, ko je veliko vprašanje, ali niso neke rešitve dosegli prav
               tisti lobiji, politični in gospodarski, ki so se seveda trudili okoli pač vpliva na
               posamezne odločitve znotraj tako imenovane odvisne agencije, gnojnica pa pade na
               politično osebo, na ministra in to smo verjetno trije tukaj razumeli, ki smo bili
               tega deležni, ker smo bili krivi za vsako stvar, neposredno. Spraševali so se celo o
               korupciji in o tem, kaj smo dobili. Če ne nekdo nekaj naredil "kao" v neodvisni
               agenciji. Temu je potrebno narediti konec. Če je nekdo odgovoren mora vedeti, za kaj
               je odgovoren. Za dejanja svoja, ne pa za tuja. To, kar vi delate je skrivanje. Zopet
               bo nekdo pod vplivom takih in drugačnih lobijih neodvisno sprejel odločitev in
               odgovornost hočeš nočeš bo "pala" po aktualni oblasti. Če ne bo neposredno pa
               posredno in jo bodo mediji že našli, ker mediji so po navadi tisti, ki naprej človeka
               obglavijo in šele potem rabel<stage>(?)</stage>, rabel pravzaprav v Sloveniji še ni skoraj nobenega
               ob glavo, mediji pa še nešteto ljudi. To je, spoštovani predhodnik, tisto  kar nas verjetno enoti v tem in
               za kar želimo nadgraditi s to zakonodajo kar lahko nadgradimo. Tisti, ki odloča tisti
               naj bo tudi odgovoren. To je pri razpolaganju z državnim premoženjem dobi, Vlada
               ..<stage>/Nerazumljivo./</stage>.. to premoženje in nihče drugi, Vlada in nihče drugi in Vlada naj
               bo odgovorna, ne se pa skrivati za agencijo. Toliko o skrivalnicah.</p>
               <p>Tukaj se, potem navezujem tudi na drugo, kako bi rekel, opazko predhodnika, češ, da
               opozicija poskuša nagajati in zavlačevati s sprejemom teh rešitev, nasprotno. Mi
               želimo dobre rešitve in mislimo, da je za slabe vedno prezgodaj in tudi jih ne želimo
               imeti prepozno, zato predlagamo neki razmislek in neki posvet tudi širše, ne samo v
               vaših strinjanjih, bi rekel, političnih vrstah, ko vreme vpliva na vaše pravzaprav
               razpoloženje in rešitev. Zato želimo, da se malo širše vidi, ker bomo vsi skupaj
               plačevali to. Še nekaj, spoštovani predhodnik, kakor vi sedaj opravljate z državo, ni
               videti, da boste to še kaj prav dolgo počeli. Pravzaprav bi opoziciji sedanji bilo v
               interesu taka rešitev, ker bi to v vsakokratni vladi na neki način paše, da se skrije
               za nekom. Ne govoriti, da je to pravzaprav nekomu v interesu. Taka rešitev ne smela
               biti nobenemu v interesu ne vladajočim, ne tistim, ki lahko kdaj še vladajoči
               postanejo, ker je slaba, preprosto za to. V opoziciji vas poskušamo prepričati v neke
               rešitve. Vložili smo tudi amandmaje, ki pravzaprav ilustrirajo kako mi vidimo rešitev
               tega, to se pravi, v prenosu vseh teh upravljavskih nalog konkretno na Sektor za
               javno premoženje na Ministrstvo za finance. Lahko se tudi pogovarjamo o tem kot imajo
               na Finskem, da bi to lahko bilo pod podpredsednikom vlade neka strokovna skupina,
               ampak ve se, kdo na koncu podpiše in ve se, da je politično odgovoren za to
               predsednik Vlade, konec pika, to je pregledno in to je tudi v skladu z načelom
               odgovornosti.</p>
               <p>Želim pač povedati, da v opoziciji še zdaleč ni v interesu, da se neodgovorno in
               netransparentno razpolaga s premoženjem. Če bi špekuliral pravzaprav ste predlagali,
               je olje v mehanizem takšnega bi rekel čudnega ali pa bi rekel netransparentnega
               opravljanja z državnim premoženjem in bi v vsakokratni oblasti, če ima neke zle
               namene to koristila. Hvala bogu se je sedaj nekajkrat zgodilo, da se je v Sloveniji
               menjala oblast in bi verjetno rekel težko rekel, kateri, da ne bo kdaj tudi on, če
               ima neke zle namene, tisti, ki bo lahko s pridom uporabil take slabe rešitve, zato ta
               stvar ni nikomur v interesu še najmanj v opoziciji, da bi zavlačevala z enim ciljem
               Slovenije kot je članstvo OECD-ju.</p>
            </sp>
            <sp xml:id="SDT5-OZFIMP-Redna-015-2010-03-10.sp58">

               <speaker>PREDSEDNIK MAG. ANTON ROP:</speaker>

               <p>Replika? Prosim.</p>
            </sp>
            <sp xml:id="SDT5-OZFIMP-Redna-015-2010-03-10.sp59">

               <speaker>VILI TROFENIK:</speaker>

               <p>Imava pa vsak svoj priimek in ime. Nehajmo govoriti o netransparentnosti. Strategijo
               sprejema Državni zbor, letni načrt pa Vlada po tem zakonu ali pa kot predlogu teh
               zakonov. Lepo ste povedali. Tisti, ki imate željo ponovno biti na oblasti in želite
               imeti enaka pooblastila kot ste jih imeli v preteklosti. Bog ne daj, da bi to
               premoženje ..<stage>/Nerazumljivo./</stage>.. oblasti željnimi in takimi, ki so v preteklosti eden
               in drugi tako ali drugače odločali. Hvala, da ste priznali. Hvala lepa.</p>
            </sp>
            <sp xml:id="SDT5-OZFIMP-Redna-015-2010-03-10.sp60">

               <speaker>PREDSEDNIK MAG. ANTON ROP:</speaker>

               <p>Hvala. Replike na repliko ni. Je v redu, sedaj sem jaz na vrsti. Jaz mislim, da
               diskusija v tem trenutku na takšen način nas ne bo pripeljala daleč, nenazadnje tudi
               v kolikor bo javna predstavitev mnenj izglasovana bo možno tudi v okviru tej javne
               predstavitve mnenj kaj povedati in v prid temu zakonu in v prid dobrim praksam v
               preteklosti in proti slabim praksam iz preteklosti. Jaz verjamem izključno in samo v interesu dobrim praksam v
               prihodnosti in da se o tem tukaj pogovarjamo. Jaz moram povedati, da sem sam v tem
               zakonu videl nekatere slabosti, želel sem na to opozoriti in jaz ne govorim, da je
               zakon sam po sebi v vseh točkah slab, jaz mislim, da ima nekatere dobre elemente, da
               je popolnoma jasno, da so načela tista, ki jih moramo izpolniti, želimo vstopiti v
               OECD-e. Želimo vstopiti v pravem času in brez odloka in zato bom, v kolikor bo ta
               sklep izglasovan, sklical to javno predstavitev mnenj, 22. marca 2010, dopoldne, tako
               da bomo lahko tekom dneva opravili javno predstavitev mnenj in da bomo lahko, potem
               na odboru pripravili ta zakona za to aprilsko sejo in bo lahko zakon, potem
               pravočasno sprejet in nas ne bo oviral na poti v OECD-e. To se mi je zdelo pomembno.
               O tem sem vprašal tudi strokovne službe Ministrstva za finance, upam, da je temu tako
               kot govorim, da dam torej ta plan in načrt omogoča, da na aprilskem zasedanju
               sprejmemo in potem nimamo problemov. To je pomembna informacija za nas, za to sem jo
               še enkrat izpostavil. V kolikor bo prišlo do te javne predstavitve mnenj prosim, tudi
               vsa vse in zlasti poslansko skupino, ki je predlagala javno predstavitev mnenj, da
               pripravi še pisna vprašanja, da bomo naprej dali to na Ministrstvo za finance, da
               bomo opravili tudi ostale govornike na tej javni predstavitvi, najpomembnejša
               vprašanja na katera želimo odgovor. Jaz bi posebej želel odgovor od Ministrstva za
               finance kot predlagatelja, da nam pove, razloži, da nam utemelji na javni
               predstavitvi mnenj, zakaj delovanje take institucije ali pa sektorja ni možno v
               okviru Ministrstva za finance, v okviru Kabineta predsednika Vlade, zakaj je to možno
               na Finskem, zakaj to ni možno pri nas, zakaj so določene rešitve možne v Nemčiji ali
               pa kjerkoli drugje, pri nas pa ne, pri nas pa potrebujemo točno tako rešitev kot ste
               jo tukaj predlagali. To se mi zdi seveda zelo pomembno.</p>
               <p>Jaz menim, da nam ta javna predstavitev mnenje ne bo povzročila take težave, ki bi
               bile katastrofalne in tako negativne, da bi morali na vsaki način biti proti tej
               javni predstavitvi mnenj. Če pa je temu tako pa prosim za stališče. 22. marca 2010 v
               mali dvorani bomo imeli to javno predstavitev mnenj. Je še kakšno stališče? Verjetno
               želi še vlada to pojasniti, potem pa boste, gospod Vizjak, vi, dobil besedo. Prosim,
               državna sekretarka.</p>
            </sp>
            <sp xml:id="SDT5-OZFIMP-Redna-015-2010-03-10.sp61">

               <speaker>MAG. HELENA KAMNAR:</speaker>

               <p>Hvala lepa za besedo. Jaz ne nasprotujem javni predstavitvi mnenj, čeprav mi je žal,
               da nismo v prvem branju, ki po navadi je temu omenjen tega opravili in da pravzaprav
               v razpravi ob prvem branju to ključno vprašanje, ki se je danes izkristaliziralo
               odgovornost Vlada ali neodvisna agencija ni bilo izpostavljeno. Tega vprašanja na tak
               način kot se je danes izkristaliziralo ni bilo izpostavljenega. Ampak, ne glede na
               to, mi seveda ne nasprotujemo javni obravnavi in predstavitvi mnenj bi pa vendarle
               prosili, če bi se dalo to napraviti malček prej, zaradi tega, ker je 23. 3. 2010, jaz
               sem sedaj pridobila roke, 23. marca 2010 je zasedanje  OECD, kjer bi morala Slovenija prikazati napredek pri
               urejanju tega vprašanja in naša obljuba, ki je bila dana tej organizaciji je, da bo
               zakon sprejet do 23. aprila. Tako da, vsled tega bi jaz mogoče malce prestavila, če
               bi se dalo.</p>
            </sp>
            <sp xml:id="SDT5-OZFIMP-Redna-015-2010-03-10.sp62">

               <speaker>PREDSEDNIK MAG. ANTON ROP:</speaker>

               <p>Dobro. Hvala. Se zahvaljujem za to pripombo. Torej, na osnovi posvetovanja s
               strokovnimi službami, bomo sklical to 19., ampak bomo še preverili terminsko, če je
               tehnično in logistično možno. To pomeni, da imamo še devet dni časa do te javne
               predstavitve, bomo organizirali in bomo vsi pohiteli s svojimi vprašanji in tudi z
               vabljenji strokovnjakov, ki jih želimo na tej javni predstavitvi.</p>
               <p>Sedaj pa, gospod Vizjak, prosim.</p>
            </sp>
            <sp xml:id="SDT5-OZFIMP-Redna-015-2010-03-10.sp63">

               <speaker>MAG. ANDREJ VIZJAK:</speaker>

               <p>Poglejte, mene malo moti to sprenevedanje mojega poslanskega kolega Vilija Trofenika
               in ne nazadnje tudi kazanja sedaj na opozicijo. Ker je pa v globini svoje duše jezen
               pravzaprav na koalicijo, ker si pridomišlja in ravna glede na vreme. To je samo
               povedal, ampak potem je pa pustil, usmeril v opozicijo in vame. Spreneveda se vsakdo,
               ki sedi tukaj od poslancev in pravi, da ni šel pravzaprav profesionalno v politiko
               zato, da bi aktivno kreiral življenje v tej državi oziroma bil na oblasti. Tisti, ki
               je tukaj notri zato, da bo apriorij v opoziciji, oprostite, ne vem, se milo rečeno
               spreneveda ali pa nima razčiščenih pojmov o tem zakaj se v politiki sploh gre. V
               politiki se gre zato, ker smo tukaj ljudje, ki želimo aktivno sooblikovati prihodnost
               in sedanjost naše države. To pa lahko v največji možni meri naredimo tako, če smo na
               oblasti in na oblasti si pa takrat, kadar imaš tudi izvršno vejo oblasti, predlagaš
               zakone in jih ne nazadnje z večino v parlamentu tudi sprejema. Vsakdo, ki pravi, da
               mu ne gre od politikov za oblast, pravzaprav ali želi samo vrteti in spreobračati
               besede in mu ni za dejanje. Tako da, res je, ja, v opoziciji nam gre za to, da
               pridemo na oblast, da bomo bolje opravljali s to državo. Med opravljanje te države
               sodi pa seveda tudi upravljanje premoženja te države in nam gre za to, da se to
               opravlja v skladu z načeli, transparentnosti, odgovornosti. In zato sem v svoji
               razpravi povzel in povedal, da zakon kot je, z amandmaji vred, ne sledi tem načelom.
               Po moji oceni, sem tudi navedel konkretno zakaj. Torej ni res, da bi nam šlo za
               kakršnokoli delitev plena, v prvi meri. Ampak nam gre za to, da se tisti, ki sprejema
               določene odločitve, za njih tudi odgovarja. In spoštovani poslanec, ni problem v
               odločitvah, kot še enkrat ponavljal, žal vidim, da moram, v tem ali gre določena
               naložba v prodajo ali ne. To se, tukaj se razmeroma hitro najde večina, ne vem.
               Problem je v sami izvedbi in v detajlih, na koncu komu in po kakem postopku in ali je
               bil postopek dovolj transparenten. Tukaj pa ni več vlade, v tem primeru, ni več
               Državnega zbora v tem primeru zakona, temveč je agencija s par mandeljci, ki bodo
               pravzaprav na koncu imeli vse v rokah in proti tem smo. Naj bo odgovoren tisti, ki je
               dejansko odgovoren, to pa je aktualna oblast z vsem. Torej tudi na koncu z glavo.</p>
            </sp>
            <sp xml:id="SDT5-OZFIMP-Redna-015-2010-03-10.sp64">

               <speaker>PREDSEDNIK MAG. ANTON ROP:</speaker>

               <p>Dobro. Najlepša hvala. Vidim, da ni več nikogar, ki bi se javil ali javljal k besedi.
               Neka roka se je dvignila. Prosim, gospod Vizjak, omogočite gospodu Trofeniku, da se
               je javil k besedi. Prosim. Gospod Trofenik.</p>
            </sp>
            <sp xml:id="SDT5-OZFIMP-Redna-015-2010-03-10.sp65">

               <speaker>VILI TROFENIK:</speaker>

               <p>S sosedom bi lahko diskutirala v nedogled, se strinjam. Jaz se bom v tem trenutku
               tega zdržal, ker je brez koristi. Ampak nekaj. Jaz nisem se proti sedanji opoziciji,
               bivši koaliciji usmeril, ampak sem govoril o vseh treh ministrih, v istem razmerju
               dva proti ena v ocenah. Zato mi tega ne podtikati in najmanj toliko kot sem bil oster
               do opozicije, sem bil tudi do koalicije, katere član sem. Še enkrat poudarjam, za to
               neodgovorno ravnanje. In napovem kaj bo naslednja vaša diskusija. Naslednja vaša
               diskusija oziroma  argument
               bo, če se bo zgodilo to kar opozarja, da ne bo zakon pravočasno sprejet, bomo
               zamujali v OECD, potem boste se hvalili kako je vlada nesposobna oziroma koalicija
               pravočasno pripeljati se tja. Če ne bo tako, hvala bogu.</p>
            </sp>
            <sp xml:id="SDT5-OZFIMP-Redna-015-2010-03-10.sp66">

               <speaker>PREDSEDNIK MAG. ANTON ROP:</speaker>

               <p>Dobro, najlepša hvala še za to zadnjo pripombo. Torej smo izčrpali vse razpravljavce
               in našo razpravo, ki jo sedaj zaključujem. Torej, prešli bomo na glasovanje v zvezi z
               javno predstavitvijo mnenj. Prehajamo na odločanje. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(2 člana.)</stage></p>
               <p>Ugotavljam, da je sklep sprejet.</p>
               <p>Določiti moramo okvirni termin. Kot smo prej povedali, je okvirni termin 19. marec,
               torej v petek dopoldne, bomo sklicali to javno predstavitev. Predlagam, da
               predlagatelji v roku pet dni posredujejo vprašanja o katerih si želijo pridobiti
               dodatne informacije. Gospod Vizjak, v roku petih dni. Če ste to slišal, potem je to v
               redu.</p>
               <p>S tem zaključujem to sejo. Najlepša hvala, na svidenje, se vidimo na javni
               predstavitvi mnenj.</p>
               <p>Zaključujem sejo.</p>
               <stage type="time">(Seja je bila končana 10. marca 2010 ob 11.56.)</stage>
            </sp>
         </div>
      </body>
   </text>
</TEI>
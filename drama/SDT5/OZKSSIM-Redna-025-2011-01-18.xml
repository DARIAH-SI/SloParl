<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZKSSIM-Redna-025-2011-01-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">3B626BDBDB3EEC36C1257807002D3AD3</idno>
               <idno type="custom" subtype="day">D42A202ED0ED4EC5C1257823003E5108</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=D42A202ED0ED4EC5C1257823003E5108</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZKSSIM-Redna-025-2011-01-18.OZKSSIM" n="025">
               <name>Redna</name>
               <date when="2011-01-18"/>
            </setting>
         </settingDesc>
         <particDesc>
            <listOrg>
               <org xml:id="OZKSSIM-Redna-025-2011-01-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZKSSIM-Redna-025-2011-01-18.OZKSSIM">
                        <orgName key="OZKSSIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">25. seja</stage>
            <stage type="date">(18. januar 2011)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 14.00.</stage>


            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Lepo pozdravljeni na 25. redni seji Odbora za kulturo, šolstvo, šport in mladino.
               Pričakujem, da bomo to sejo uspešno opravili. Obveščam vas, da so zadržani in se seje
               ne morejo udeležiti po zbranih podatkih, me je o tem obvestil samo en član odbora, to
               je Roberto Battelli. Nekateri pa so napovedali, da se nam bodo priključili glede na
               to, kako bo teklo delo na odboru za lokalno samoupravo. Imam tudi dve pooblastili in
               sicer Tomaža Toma Mencingerja nadomešča poslanec Miran Potrč. Poslanca in člana
               našega odbora Ljuba Germiča pa so mi napovedali, da bo s pooblastilom nadomeščal
               poslanec Anton Anderlič. Za trenutek sem ga videla, zdaj pa ga ne vidim več. Obveščam
               vas, da so na sejo povabljeni prvo podpisani predlagatelj deklaracije poslanec Miran
               Potrč, Zakonodajno-pravna služba, Državni svet. Vlada Republike Slovenije,
               Ministrstvo za kulturo, državni sekretar v uradu predsednika Vlade RS Jožef Školč,
               Urad Republike Slovenije za Slovence v zamejstvu in po svetu, predsednik Zveze zvez
               kulturnih društev konstitutivnih narodov in narodnosti razpadle SFRJ in predsednica
               Komisije za peticije ter za človekove pravice in enake možnosti gospa Eva Irgl pa se
               je za to sejo opravičila.</p>
               <p>S sklicem seje ste prejeli naslednji dnevni red. In sicer:</p>
               <p>1. Predlog deklaracije o politiki Republike Slovenije do novih narodnih skupnosti,
               EPA 1414-IV.</p>
               <p>2. Predlog za sprejem avtentične razlage prvega odstavka 39. člena Zakona o varstvu
               kulturne dediščine, EPA 1443-IV.</p>
               <p>3. Razno.</p>
               <p>Do poslovniško določenega časa, to je včeraj do 12. ure nisem dobila nobenega
               predloga ne za širitev ne za umik katere od predlaganih točk dnevnega reda.
               Ugotavljam, da je torej dnevni red kot ste ga dobili s sklicem, tak in veljaven.</p>
               <p>Smo pri <title>1. TOČKO DNEVNEGA REDA - PREDLOG DEKLARACIJE O POLITIKI REPUBLIKE
                  SLOVENIJE DO NOVIH NARODNIH SKUPNOSTI, EPA 1414-IV.</title> S sklicem ste prejeli
               predlog deklaracije, objavljen je na spletnih straneh Državnega zbora in poročevalcu
               z datumom 22. november 2010. Mnenje Zakonodajno-pravne službe z dne 4. januar 2011,
               dodatno pa ste prejeli še mnenje Komisije Državnega sveta za kulturo, znanost,
               šolstvo in šport z dne 13. januarja 2011, mnenje Vlade RS z istim datumom in poročilo
               Komisije za peticije ter za človekove pravice in enake možnosti. Pričenjamo obravnavo
               predloga deklaracije, za katero se na seji delovnega telesa na podlagi prvega
               odstavka 171. člena poslovnika smiselno uporabljajo določbe poslovnika, ki urejajo
               postopek druge obravnave predloga zakona v okviru rednega zakonodajnega postopka na
               seji matičnega delovnega telesa. Torej, je 126. člen poslovnika osnova za obravnavo
               na našem delovnem telesu, ki je matično delovno telo za predlog deklaracije. Rok za
               vlaganje amandmajev se je iztekel 12. januarja 2011 in v poslovniškem roku so
               amandmaje vložile poslanske skupine Socialnih demokratov, Zares, Demokratične stranke
               upokojencev Slovenije, Liberalne demokracije Slovenije k naslovu četrtemu odstavku
               uvodnega dela, podnaslovu prvi, tretji, četrti, peti in šesti točki predloga
               deklaracije.</p>
               <p>Pripravljen je bil pregled amandmajev, ki sta ga prejeli na klop in odboru predlagam,
               da po končanem glasovanju o amandmajih  v skladu s tretjo alinejo 128. člena Poslovnika glasuje o vseh
               delih predloga deklaracije skupaj. Ali kdo temu predlogu nasprotuje? Ne vidim
               nasprotovanja, torej bomo po tem členu to opravili, ker ugotavljam, da je predlog
               sprejet.</p>
               <p>Pričenjam torej obravnavo predloga deklaracije. Sprašujem predstavnika predlagatelja,
               prvopodpisanega poslanca Mirana Potrča, če želi dopolnilno obrazložiti predlog
               deklaracije? Izvolite, beseda je vaša.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Hvala lepa, gospa predsednica. Spoštovane članice in člani odbora. Vabljeni, posebej
               predstavniki Narodnih skupnosti bivše Jugoslavije v Sloveniji.</p>
               <p>18. novembra lani je 47 poslank in poslancev vložilo v parlamentarno proceduro
               predlog deklaracije, ki ga danes obravnavate. Dokument je nastajal več mesecev.
               Pripravljen je v soglasju s pogledi vlade, v tesnem sodelovanju med podpisniki in
               posebej tudi med predstavniki narodnih skupnosti, ki jih deklaracija obravnava.
               Vložitev in vsebino deklaracije smo obravnavali tudi s poslancema narodnih skupnosti
               in skupno ugotovili, da predlagana vsebina v ničemer ne posega v njihov posebni
               položaj in pravice. Podpisniki menimo, da je Slovenija dovolj politično in
               narodnostno zrela in samozavestna, da več etičnost oziroma več kulturnost razume kot
               bogatenje lastne identitete. Medkulturni dialog, ki je bil nenazadnje tudi ena izmed
               prioritet slovenskega predsedovanja Svetu EU v letu 2008 pomeni dialog odprtosti in
               vzajemnega spoštovanja, hkrati pa prinaša tudi prednosti pri razvoju družbe kot
               celote.</p>
               <p>Ustava RS sicer ne vsebuje določil, ki bi se neposredno nanašala na posebno varstvo
               kolektivnih pravic pripadnikov narodov nekdanje Jugoslavije v Sloveniji. Njihove
               individualne pravice pa v ustrezni meri zagotavljajo 14., 61., in 62. člen Ustave.
               Kljub vsemu pa se mora RS kot demokratična država zavedati potrebe po boljši
               normativni ureditvi položaja narodnih skupnosti, ki v Ustavi niso posebej
               opredeljene. To sledi njihovi vlogi in položaju po osamosvojitvi Slovenije posebej ob
               glasovanju na plebiscitu, njihovemu spremenjenemu položaju po osamosvojitvi pa tudi
               dejstvu, da večina držav nekdanje SFRJ v svoji ustavi ali zakonih posebej ureja
               pravice narodov nekdanje skupne države. Predlagana deklaracija, zato pomeni dodatno
               izboljšanje položaja slovenskih državljanov, ki so po narodnosti pripadnikov narodov
               nekdanje SFRJ. Ključni razlogi za vložitev deklaracije so bili trije.</p>
               <p>Prvič. Dobro organiziranost pripadnikov teh narodnih skupnosti v številnih društvih
               in krovni organizaciji zveze zvez kulturnih družb konstitutivnih narodov in
               narodnosti razpadle SFRJ v Sloveniji, to je njihov uradni naziv preko katerih že več
               let jasno izražajo željo in potrebo po boljši ureditvi njihovega položaja, predvsem
               pa si prizadevajo za določitev organa, v katerem bi lahko imeli organiziranega
               sogovornika s strani države.</p>
               <p>Drugič. Varuh človekovih pravic že vrsto let opozarja na ta problem in priporoča
               Državnemu zboru in Vladi oblikovanje in sprejem strategije urejanja kolektivnih
               pravic manjšin, ki v ustavi niso posebej opredeljene predvsem na področjih
               ohranjenosti narodnostne in kulturne identitete pripadnikov teh skupnosti ter
               opredelitev institucije, ki jo bodo predstavniki teh skupnosti imeli za sogovornika
               na ravni države.</p>
               <p>Tretjič. Deklaracija upošteva priporočila in opozorila mednarodnih nadzornih teles za
               varstvo človekovih pravic in pravic manjšin, ki so v preteklosti Slovenijo že večkrat
               opozorila na neustrezno urejeno področje.</p>
               <p>Menimo, da predlog deklaracije predstavlja primerni in ustrezen korak k temu, da bodo
               pripadniki narodov nekdanje Jugoslavije svoje kolektivne pravice lahko izražali,
                   usklajevali in
               uveljavljali preko posebnega delovnega telesa pri Vladi. Oblikovanje posvetovalnega
               telesa pri Vladi pomeni predlog, ki ga ta deklaracija prinaša. Z njegovo
               uresničitvijo bodo predstavniki države in narodnih skupnosti prvič dobili prostor za
               organizirano dogovarjanje in uresničevanje skupnih interesov. Naj na koncu poudarim,
               da so naša prizadevanja podprli Komisija za peticije in človekove pravice ter enake
               možnosti, da jo je podprla tudi Komisija Državnega sveta za kulturo, znanost, šolstvo
               in šport. Pozitivno sta se na deklaracijo v medijih odzvala predsednik republike in
               Varuhinja človekovih pravic. Zakonodajno-pravna služba Državnega zbora je k
               deklaraciji dala nekatere sugestije in pripombe. Z našimi amandmaji sodimo, da smo na
               temeljna vprašanja, ki so bila sporočena s strani Zakonodajno-pravne službe na
               ustrezen način odgovorili. Končno menimo, da smo na ustrezen način odgovorili tudi na
               nekatera vprašanja in stališča, ki jih je v svojem mnenju oblikovala vlada, ki je
               obravnavala to deklaracijo predno smo vložili amandmaje. Eni in drugi pa so bili
               mnenja, da deklaracija kot politični dokument ne more ustvarjati posebnih pravnih
               obveznosti in da naj bodo zato formulacije, ki bi se dale na ta način razumeti,
               spremenjene in omiljene. To smo tudi storili in menimo, da na ta način sugestija, da
               se v okviru uresničevanja te deklaracije oblikuje sosvet pri Vladi Republike
               Slovenije na podlagi njene avtonomne odločitve, ne more biti več nikakor vprašljiv v
               ustreznem besedilu deklaracije.</p>
               <p>Hvala za posluh in pričakovanje, da mi boste dali možnost, da stvari pojasnim, če
               bodo nejasne, sicer pa pričakujem, da boste deklaracijo podprli.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Miranu Potrču za dopolnilno obrazložitev predloga deklaracije.</p>
               <p>In zdaj vprašujem gospoda državnega sekretarja Jožefa Školča, če želi besedo za
               uvodno pojasnitev. Izvolite.</p>
            </sp>
            <sp who="SDT5:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa za besedo. Tudi moj pozdrav predstavnikom narodov in narodnosti bivše
               Jugoslavije, hkrati poslankam, poslancem. V tem uvodu bi bil rad kratek. Lahko pa, če
               je potrebno, kasneje povem več in veliko o diskusijah, ki spremljajo to iniciativo že
               dalj časa. V vladi menimo, da je deklaracija primeren akt, ki odgovarja na večletne
               pobude predstavnikov teh narodov in narodnosti, da se na ustrezen način poimenujejo,
               da dobijo tudi neko simbolno priznanje in da dobijo tudi mesto, kjer lahko
               razpravljajo o svojem položaju in dajejo predloge za izboljšanje tega položaja.</p>
               <p>Sprejem te deklaracije bo zagotovo zaprl več vprašanj kot jih je bilo v javnosti
               odprtih. Deklaracija namreč pomeni predvsem priznanje kulturnih in izobraževalnih
               pravic posamičnih in morebiti tudi kolektivnih. S tem se zapira to stalno vprašanje
               političnega reprezentiranja in to je v diskusijah s predstavniki oziroma s pobudniki
               tudi bilo večkrat izrečeno. Deklaracija pomeni tudi lažje delo za  naše predstavnike v tujini, ki se v različnih
               situacijah znajdejo tudi pred vprašanji, kako je urejen položaj ljudi teh narodov in
               narodnosti, uporabim stari termin, in njihovih jezikov in kultur. Ta vprašanja se
               velikokrat pojavljajo tudi iz neznanja zaradi tega, ker bi bile kakšne posebej velike
               težave. Zato so jo posebej veseli na Ministrstvu za zunanje zadeve in pa tudi v Uradu
               varuha človekovih pravic. Deklaracija je nastala na pravem mestu in dala možnost, da
               sodelujejo poslanke in poslanci vseh političnih prepričanj pri tem in nastala je na
               soroden način, kot je svoj čas nastala resolucija, ki je trasilrala položaj Slovencev
               v zamejstvu in po svetu. In tudi rešitve so, da ne bo nesporazumov, zelo sorodne,
               ampak bistveno bolj omejene kot v tistem dokumentu. Jaz lahko samo izrečem zahvalo za
               pripravljenost, da se to vprašanje zapira v Državnem zboru in da ni predmet polemike
               med zainteresiranimi oziroma med Vlado in opozicijo. Hvala lepa.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa državnemu sekretarju v Uradu predsednika Vlade. Sprašujem še državnega
               sekretarja na Ministrstvu za kulturo, če želi besedo. Izvolite.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Najlepša hvala, predsedujoča. Gospe poslanke, gospodje poslanci. V treh stavkih bi
               rad argumentiral zakaj je Ministrstvo za kulturo pri oblikovanju mnenja Vlade do te
               deklaracije aktivno sodelovalo. Predvsem iz dveh razlogov. Ker deklaracija ponuja
               dober okvir za siceršnje delo ne le našega sektorja za kulturne pravice manjšin,
               ampak tudi številnih prečnih pobud znotraj ministrstva, od medijskih, do umetniških
               praks. In drugič, ker tudi sami, tako kot smo zasledili v mnenju Zakonodajno-pravne
               službe sodimo, da je morda nekoliko preveč konkretno bila artikulirana vloga sveta,
               ki je neposredno zadevala ministrstvo in si s sedanjimi predlogi amandmajskimi je ta
               zadeva razrešena. Zato smo znotraj oblikovanja mnenja Vlade vztrajali pri hvale
               vrednosti te pobude in pripravljenosti, da na ravni individualnih kulturnih pravic
               natančneje operacionaliziramo nadaljnji postopek.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu državnemu sekretarju. Sedaj vprašujem gospo Miro Palhartinger,
               predstavnico Zakonodajno-pravne službe ali želi dodatno obrazložiti mnenje
               Zakonodajno-pravne službe? Izvolite.</p>
            </sp>
            <sp who="SDT5:PalhartingerMiroslava">

               <speaker>MIROSLAVA PALHARTINGER:</speaker>

               <p>Hvala lepa. Bolj na kratko. Če povzamem naše mnenje lahko najprej povem, da je
               Zakonodajno-pravna služba z vidika svojih nalog uvodoma opozorila na vsebino in
               pravno naravo deklaracije kot akta, ki ga sprejema Državni zbor na podlagi 110. člena
               Poslovnika, kjer v tej določbi je seveda tudi vsebovan vsebinski okvir, ki naj ga tak
               akt zasleduje in se ga drži. To pa so splošna stališča do vprašanj notranje in
               zunanje politike ter do posameznih vprašanj, ki imajo pomen za vso državo. Iz take
               opredelitve izhaja, da je po svoji naravi in vsebini deklaracija predvsem akt
               političnih stališč, izraz političnih stališč, ki sam po sebi pravnih učinkov ne more
               ustvarjati, zato je v pravnem smislu neobvezujoča, seveda, pa v političnem smislu
               zelo pomembna, saj temelji na avtoriteti in pomenu, ki ga ima Državni zbor v sistemu
               državne ureditve.</p>
               <p>V svojem mnenju smo povzeli tudi ureditev stanja pravne ureditve in ugotovili, da se
               Ustava v bistvu izrecno ukvarja samo z vprašanji posebnih pravic in varstva
               avtohtonih, italijanske in madžarske narodne skupnosti. Med tem ko problematike
               položaja drugih  narodnih
               skupnosti, seveda na kolektivni ravni, posebej ne ureja. Ugotovili pa smo, da je v
               osamosvojitvenih aktih, tukaj kaže posebej izpostaviti izjavo o dobrih namenih in
               ustavni zakon za izvedbo temeljne ustavne listine o samostojnosti in neodvisnosti
               Republike Slovenije, pač, bil dejansko izpostavljen poseben položaj in specifike
               narodov in narodnosti in v tem kontekstu tudi zagotovljena pravica, urejeno vprašanje
               njihovega položaja v povezavi s specifiko in zgodovinskim trenutkom v katerem so ti
               akti nastajali.</p>
               <p>Zakonodajno-pravna služba je glede na navedeno bila dolžna tudi ugotoviti, da je, če
               se z vsebino predlagane deklaracije pač napoveduje vzpostavitev sistemske ureditve
               pripadnikov navedenih narodnih skupnosti, narodov in narodnosti bivše Jugoslavije na
               kolektivni ravni. Glede na pravno naravo in vsebino, ki jo deklaracija lahko ima, ta
               pa je seveda politična, najverjetneje smiselno, če se želi pač vzpostaviti pravni
               okvir, tukaj zasledovati ustrezne spremembe, predvsem na ustavni in tudi na
               zakonodajni ravni. Posebej pa smo opozorili v svojem mnenju tudi na ugotovljeno
               dvojnost pristopa, ki je bila v bistvu s spremembo naslova nekoliko odpravljena, saj
               je v bistvu naslov najavljal nek splošen pristop, ki ni omejen zgolj na problematiko
               le nekaterih od narodnih skupnosti. Med tem ko je bila pač vsebina taka, da je
               najavljala v bistvu samo problematiko položaja pripadnikov narodov bivše SFRJ. Ob
               takem pristopu se nam je zastavilo tudi vprašanje pravic in zaščite vseh drugih
               narodnih skupnosti, ki so prisotne na prostoru Republike Slovenije in prav tako niso
               deležne ustavnopravnega varstva, ker se pač predlog akta s temi vprašanji posebej ne
               ukvarja. Tukaj moram povedati, da je s predlaganim amandmajem ta dvojna obravnava
               nekako odpravljena in se jasneje opredeli že v naslovu v kolikšnem obsegu se pač
               vsebina deklaracije ukvarja s temi vprašanji.</p>
               <p>Kar se tiče konkretnih pripomb so se nanašale v bistvu na način oblikovanja besedila,
               ki so bili strukturirani in oblikovani na način, ki je nakazoval tudi vsebine, ki so
               sicer značilni za nekatere druge akte, in sicer resolucijo in priporočila. Zato smo v
               svojih konkretnih pripombah tudi priporočili, da se predlagano besedilo v tem smislu
               prilagodi naravi in vsebini, ki jo ima lahko deklaracija. In tudi tukaj lahko
               pritrdim že povedanemu, da se v predlaganih amandmajih na ustrezen način besedilo v
               tej smeri izboljšuje.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospa Mira Palhartinger. Vprašujem predstavnika Državnega sveta, gospoda
               Toneta Peršaka, če želi uvodoma pojasniti mnenje Državnega sveta? Izvolite.</p>
            </sp>
            <sp who="SDT5:PeršakAnton">

               <speaker>ANTON PERŠAK:</speaker>

               <p>Hvala, gospa predsednica. Tako kot ste že sami povedali, je Komisija Državnega sveta,
               ki je za to pristojna, podprla predlog deklaracije. Jaz bi rad povedal samo to, da so
               si svetniki v razpravi postavljali določena vprašanja, ki so bila danes tudi že
               omenjena. Ampak na koncu je komisija, ki je nekako prepoznala ta tekst kot nek akt,
               ki naj omogoči lažje uresničevanje pravic državljanov Republike Slovenije, ki se
               čutijo po svoji kulturni identiteti in nacionalni pripadnosti oziroma so pripadniki
               narodov nekdanje Jugoslavije, da imajo to pravico  in da je ta pravica nesporna in je komisija soglasno
               podprla ta tekst.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospodu Tonetu Peršaku. Sedaj vprašujem gospoda Fahirja Gutića,
               podpredsednika Zveze zvez kulturnih društev konstitutivnih narodov in narodnosti
               razpadle SFRJ v Sloveniji ter predstavnika Bošnjaške kulturne zveze ali želi besedo?
               Izvolite.</p>
            </sp>
            <sp who="SDT5:GutićFahir">

               <speaker>FAHIR GUTIĆ:</speaker>

               <p>Hvala lepa. Če dovolite, napisano imam besedilo, pa bi ga prebral.</p>
               <p>Spoštovana gospa mag. Majda Potrata, predsednica Odbora za kulturo, šolstvo, šport in
               mladino Državnega zbora Republike Slovenije. Spoštovani članice in člani tega odbora,
               spoštovani gospod predlagatelj Miran Potrč, spoštovani vsi drugi udeleženci današnje
               seje. Sem Fahir Butić, predsednik Bošnjaške kulturne zveze v Republiki Sloveniji in
               podpredsednik Zveze zvez kulturnih društev konstitutivnih narodov in narodnosti
               nekdanje SFRJ v Sloveniji.</p>
               <p>Na današnji seji tega odbora prisostvujeta še dva člana predsedstva Zveze zvez, in
               sicer dr. Ilija Dimitrovski, predsednik zveze Makedonskih kulturnih društev v
               Sloveniji in mag. Drago Vojvodić, predsednik Zveze srbskih društev v Sloveniji. Naj
               dodam, da je bila izražena velika želja še preostalih treh članov predsedstva Zveze
               zvez za neposredno prisostvovanje na današnji seji za nas tako pomembnem dogodku, a
               smo se složno odločili za sestavo naše delegacije, kot sem jo navedel.</p>
               <p>Pripadla nam je čast, da vas vse v imenu Zveze zvez lepo in iskreno pozdravim. Zveza
               zvez želi izraziti veliko zadovoljstvo in hvaležnost za naklonjeno nam obravnavo tako
               na današnji seji, upam, kot za vse konstruktivne in plodne stike, kot jih je imela
               Zveza zvez poslankam in poslancem Državnega zbora v zadnjem letu. Zelo si želimo, da
               bi na tej današnji seji potrjeni predlog deklaracije doživel enako podporo tudi na
               sami seji Državnega zbora, ko naj bi, upamo, ta naša skupna deklaracija postala
               polnovredni politični akt. Prepričani smo, da bo imela deklaracija večstransko
               pozitiven pomen. Naj ob tej priložnosti poudarim le dva vidika, in to je za skupnost,
               ki jo predstavljamo najvažnejše. Z najvišjega družbenopolitičnega mesta v Sloveniji,
               torej iz Državnega zbora Republike Slovenije bo z deklaracijo poslano jasno sporočilo
               vsem državljanom te države, da smo Albanci, Bošnjaki, Črnogorci, Hrvati, Makedonci in
               Srbi, ki živimo v Republiki Sloveniji v dostojanstvu svoje lastne narodnostne
               pripadnosti, enakovredni sodržavljani znotraj celotne slovenske nacije. In drugo, z
               deklaracijo bodo v skladu s sodobnimi evropskimi merili vzpostavljena splošna
               družbenopolitična izhodiščna podlaga za celovito urejanje narodno manjšinske tematike
               v naši državi.</p>
               <p>Na koncu tega svojega kratkega nagovora naj se vam, spoštovana gospa mag. Majda
               Potrata, predsednica, spoštovani članice in člani Odbora za kulturo, šolstvo, šport
               in mladino, spoštovani poslanke in poslanci, vsi tukaj prisotni predstavniki Zveze
               zvez lepo zahvalimo za podporo in sprejem predloga deklaracije Republike Slovenije o
               položaju narodnih skupnosti pripadnikov narodov nekdanje SFRJ v Republiki Sloveniji.
               Hvala lepa.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Fahirju Gutiću. S tem smo končali uvodne predstavitve. Prehajamo
               na razpravo o deklaraciji in vloženih amandmajih. Po opravljeni razpravi bomo o
               vloženih amandmajih tudi glasovali. Vprašujem kdo želi besedo? Izvolite, gospod
               Aleksander Zorn.</p>
            </sp>
            <sp who="SDT5:ZornAleksander">

               <speaker>ALEKSANDER ZORN:</speaker>

               <p>Hvala lepa. Lepo vsi pozdravljeni. Nekaj dni nazaj smo se s predstavniki narodnosti v
               naši poslanski skupini na obojestransko željo dobili, se nekoliko več in bolj
               natančno pogovorili o njihovih željah in  pojasnili nekatera naša stališča. To je imelo za rezultat, da
               deklaracijo podpiramo. Podpiramo jo zato, ker ima tako dikcijo in je take narave, ki
               seveda lastna, bodisi idej Evropske unije, bodisi splošni humanistični del narodnosti
               in tudi naši posebni zgodovini. Tako, da ne vidimo nobene prave, kako bi temu rekel,
               nič takega kar bi to deklaracijo lahko zavračalo. Hkrati se mi zdi pomembno in
               potrebno povedati, da je vendarle deklaracija tako pomembna in take narave, da je
               pav, da jo v Državnem zboru sklenemo in podpremo številni, tudi opozicija. Sicer bi
               imela mnogo manjšo težo, in tega enostavno nismo želeli ne sprejeti niti se s tem ne
               bi strinjali. Tako da, še enkrat povem, deklaracijo podpiramo z vseh teh razlogov. Če
               bo potrebno, bomo pojasnili še kaj. Dostaviti pa moram še nekaj. Ker so se v javnosti
               pojavile tudi drugačne informacije in nekatere neprimerne pripombe, naj povem, da smo
               tudi predstavnikom te narodne skupnosti povedali, da smo pomladna osamosvojitvena
               stran, in da za nas osamosvojitev ni pomenila osamosvojitev od vseh drugih narodov
               Jugoslavije, pač pa od režima, ki je bil za nas totalitaren in nesprejemljiv. To pa
               je bistvena razlika in bistveno drugače ureja razmerje do narodnosti na tukajšnjem
               teritoriju in v bivši Jugoslaviji. Toliko.</p>
               <p>Imam pa še eno vprašanje; vendarle v prvem odstavku in to za gospoda Potrča, ki je
               predlagatelj tega in je verjetno avtor teksta, vsaj osnove. Piše takole v zadnjem
               stavku prvega odstavka, ki so, Črnogorci, Makedonci in Srbov, ki so nekdanji skupni
               državi SFRJ imeli dejansko in formalno konstitutivno vlogo v vseh socialističnih
               republikah te nekdanje države. Tega ne razumem. Kakšno konstitutivno vlogo. To bo
               treba nekoliko pojasniti, ne glede na to, da seveda zaradi takega stavka, ki se nam
               zdi neroden in netočen, ne bi sprejeli deklaracije, ampak vendarle, prosim gospod
               Potrč, povejte kako si razlagate to konstitutivno vlogo? Hvala lepa.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Ko bo gospod predlagatelj želel besedo, mu jo bom dala. Zdaj pa je k
               besedi javljen gospod Franco Juri. Izvolite.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Hvala za besedo, predsednica. Spoštovani gostje, spoštovani predstavniki
               zainteresirane javnosti! Najprej bi kot sopodpisnik pobude za to deklaracijo in tudi
               deklaracije izrazil svoje zadovoljstvo in zadovoljstvo tudi Poslanske skupine Zares
               ob dejstvu, da se ta Državni zbor, da se je ta Državni zbor vsaj na ravni odborov, ki
               obravnavajo deklaracijo, poenotil, in da tudi opozicija je pristopila k podpori taki
               deklaraciji, ob vsem pomislekom in tudi kljub ravnokar izpostavljenemu vprašanju.
               Mene veseli, da dejansko smo prišli do podobnega mnenja, da je deklaracija pomemben
               politični korak k boljši vidnosti, skupnosti, ki živijo v Sloveniji, ki se kulturno
               in organizacijsko organizirajo, in ki bodo po tej deklaraciji dobile možnost
               neposrednega komuniciranja z vlado tudi s pričo sosveta,  ki bo ob tem nastal. Kot veste, je naša stranka že
               načelno opredeljena za čim večjo odprtost multikulturnosti in priznavanju te
               multikulturnosti, ki mora se razvijati v smeri interkulturnosti, torej medsebojnega
               komuniciranja med različnimi kulturami. Dejstvo, da smo tudi v drugih zakonskih
               predlogih predvidevali upoštevanje manjšin in tudi drugih etničnih pa narodnih
               skupnosti, ki živijo na ozemlju Republike Slovenije pri formuliranju in pri
               profiliranju vsebinskih programov, denimo en tak primer je bil prav nesojeni zakon o
               RTV, kjer smo v bistvu predvidevali tudi večjo pozornost, ne da bi to pozornost zelo
               jasno institucionalizirali. Ampak da bi vendarle ponudili postopoma nekaj
               instrumentov za normalno nemoteno, neovirano delovanje teh manjšin znotraj naše
               države. Naše mnenje je, da so vsi pripadniki teh različnih narodov, ki živijo in so
               tudi organizirani v Sloveniji polnopravni in enakovredni državljani Republike
               Slovenije, v tem smislu razumemo tudi tisto formulacijo, ki malce moti opozicijo, o
               konstitutivnosti pri osamosvajanju. Jaz razumem to kot izraz integriranosti teh
               državljanov na način, ki je prispevalo k manj konfliktnemu prehodu k osamosvajanju
               Slovenije. Takrat smo kot republiška skupščina zagotovili vse pravice vsem našim
               državljanom, tudi tistim, ki v tistem trenutku niso bili še državljani, ampak so
               sodelovali aktivno pri sprejemanju nekaterih strateških odločitev. Danes so te
               skupnosti tukaj, se organizirajo, nastopajo v javnosti s svojimi pričakovanji, ki so
               povsem legitimna in verjamem, da je ta deklaracija pravzaprav ne samo korak k večji
               odprtosti naše družbe in tudi korak k zagotavljanju tistega, česar pričakuje svet
               Evrope, Evropska unija, ampak je to predvsem naš problem, problem ki ga danes
               rešujemo na pozitiven način. To je vprašanje institucionalnega priznanja vseh naših
               državljanov, tudi organiziranih skupnosti, ki niso identične, etnične identiteti, ki
               včasih preveč površno razlagamo kot osnovo za nacionalno pripadnost. Nacionalna
               pripravnost državljanov je nekaj drugega in o tem vidimo tudi to kulturno pluralnost,
               ki jo danes v bistvu nekje opredeljujemo s tem dokumentom. Tako da, naša poslanska
               skupina, jaz osebno še posebej, ker sem tudi podpisnik, ta dokument podpira in upam,
               da bo zaživel prav z neposredno komunikacijo med vlado in zainteresiranimi
               skupnostmi. Hvala.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. V tem uvodnem delu razprav k deklaraciji ne vidim več prijavljenih, zato
               odpiram razpravo o amandmajih.</p>
               <p>Izvolite, prednost ima predlagatelj. Izvolite, gospod Potrč. <gap n="..."/><stage>/Glas iz ozadja./</stage><gap n="..."/>
               Potem pa gospod<gap n="..."/> 
               </p>
            </sp>
            <sp who="SDT5:RibičJanez">

               <speaker>JANEZ RIBIČ:</speaker>

               <p>Hvala za besedo. Spoštovani prisotni, lepo pozdravljeni! Hvala, da ste mi dali
               besedo. namreč tudi imam v svojem izvajanju nekaj vprašanj, pa bom mogoče tudi lahko
               od vas dobil odgovore.</p>
               <p>Bom morda malo provokativen. Ne bom igral na karto vsesplošnega ugajanja. Tako sam
               kot tudi poslanci Slovenske ljudske stranke, smo zelo zadržani do predloga
               deklaracije, ki jo trenutno obravnavamo, saj posega na področje, ki ga ustava ne
               ureja, kljub temu, da se predlagatelji poleg osamosvojitvenih dokumentov Republike
               Slovenije najbolj sklicujete ravno na njo. Sam sem mnenja, da je nepotrebno in
               diskriminatorno do pripadnikov ostalih narodnosti, ki živijo v Republiki Sloveniji in
               so tudi njeni državljani, da se sprejema dokument, ki daje prednost in favorizira
               tako imenovane nove narodne skupnosti bivše narode SFRJ, katerih status ustava kot
               temeljni in najvišji pravni akt v pravnem redu Republike Slovenije ne ureja. V
               Sloveniji živita italijanska in madžarska narodna skupnost, katerih položaj je urejen
               v ustavi. Na osnovi te ureditve pa izhajajo posamezni pravni akti, ki ta položaj bolj
               podrobno urejajo. Zato poslanci Slovenske ljudske stranke soglašamo z mnenjem
               Zakonodajno-pravne službe Državnega zbora, ki ugotavlja, da bi bilo potrebno,
               citiram; spremembe na področju njihove pravne zaščite in položaja narodnih skupnosti,
               ki jih pripadajo, uveljaviti najprej in predvsem na ustavni ravni, konec navedbe. Ne
               razumem zakaj je potrebno sprejemati posebne dokumente iz katerih bo sledila
               zakonodaja, ki bo pripadnikom teh skupnosti dajala več pravic kakor pripadnikom
               ostalih narodov, ki živijo pri nas. In ne samo to, iz tega lahko sledi tudi
               favoriziranje novih narodnih skupnosti v primerjavi z ostalimi državljani Republike
               Slovenije. Naj bo jasno, da Poslanci Slovenske ljudske stranke ne nasprotujemo
               multikulturni družbi, priseljevanju tujcev v Slovenijo, prostemu pretoku oseb itd.,
               prav tako ne nasprotujemo, še več, odkriti podpiramo kulturno ter versko povezovanje
               in udejstvovanje priseljencev, ki so pridobili slovensko državljanstvo in obsojamo
               spodbujanje k narodni, verski in rasni nestrpnosti. Ne vidimo pa potrebe po posebni
               deklaraciji, ki bi bila podlaga za sprejem tovrstne zakonodaje, saj v Sloveniji ni
               nikakršnega omejevanja pravic teh narodnih skupnosti. Svoje ustavno zagotovljene
               pravice pa lahko uresničujejo svobodno, brez določanja dodatnih pogojev tako kot
               povsod drugje po Evropi. Izhajajoč iz osamosvojitvenih dokumentov Republike Slovenije
               podarjajoč dejstvo, da slovenska ustava zlasti njen 14., 61., 62. in 63. člen
               zagotavljajo vsem državljanom Republike Slovenije enake pravice ne glede na
               narodnost, zagotavljajo svobodno izražanje pripadnosti svojemu narodu, pravico da
               gojijo in izražajo svojo kulturo in uporabljajo svoj jezik in pisavo, ter da
               uporabljajo svoj jezik in pisavo tudi v postopkih pred državnimi organi na način, kot
               to določa zakon. Hkrati pa prepovedujejo spodbujanje in razpihovanje narodnega
               sovraštva in nestrpnost itn., kot je zapisano v alinejah naprej. Pravno podlago za
               položaje pripadnikov bivših republik SFRJ v Republiki Sloveniji predstavljajo tudi
               bilateralni sporazumu, sklenjeni med Vlado RS in Vlado države, ki je matična država
               teh priseljence. V Slovenski ljudski stranki smo mnenja, da gre tudi v tem primeru za
               enega izmed populističnih ukrepov te koalicije, ki se znova na nekakšni deklarativni
               ravni dobrika določeni skupini potencialnih volivcev in to vse potem, ko ste si skozi
               celotno gospodarsko krizo dolgo časa zatiskali oči in poslušali pretresljive zgodbe
               delavcev iz teh istih republik kot jih navaja deklaracija, ki jim je bilo odvzeto
               človeško dostojanstvo in ki so izgubili vse upanje v pravico v tej državi, saj  jih je ta država pahnila v tak
               položaj. Zdaj pa je pred nami dokument, ki naj bi bistveno izboljševal pravice in
               razmere za pripadnike teh narodnosti in jim celo omogočil boljše pogoje za življenje,
               kot ga omogoča ostalim državljanom, se je takrat ko smo poslušali zgodbe obupanih
               Vegradovih in ostalih gradbenih delavcev sprejemala kakšna deklaracija, ki bi
               reševala njihovo agonijo. Tujim delavcem, ki opravljajo delo v naši državi smo dolžni
               zagotoviti ustrezne delovne in bivalne pogoje, pošteno plačilo za opravljeno delo,
               zagotoviti pravice iz zdravstvenega in socialnega zavarovanje, treba se je ukvarjati
               s takšnimi problemi, ki so realni, ki zadevajo posameznika in njegove ustavno
               varovane pravic, pa naj bo tujec ali slovenski državljan. Le tako bo država postala
               socialna in pravna država, kjer imajo vsi enake pravice, ki so zavarovane z
               ustavo.</p>
               <p>Konkretno pa me zanima v zvezi s to deklaracijo še naslednje zadeve: Kakšni so
               javnofinančni učinki te deklaracije oziroma zakonodaje, ki bo izhajala iz te
               deklaracije? V tretji točki namreč piše, da Republika Slovenija, citiram: Ne le
               priznava, temveč takšno dejavnost tudi spodbuja in materialno ter drugače podpira.
               Dejavnost se navezuje na pravico do narodnostnega samopoimenovaja in
               samoorganiziranja. Ali lahko iz te deklaracije sklepamo, da se bodo morale
               vzgojiteljice v vrtcih učiti albansko ali makedonsko, napisi na poslopjih državnih
               organov Republike Slovenije pa bodo zapisani v cirilici. Ali bo na osebnih dokumentih
               moralo pisati v cirilici, ali se bodo naše učiteljice morale učiti kakšna je razlika
               med hrvaškim in srbskim jezikom in tako naprej. Vprašanja so nekoliko karikirana,
               vendar je povsem upravičeno sklepati, da lahko na podlagi te deklaracije pride do
               diskriminacije tukaj rojenih in živečih državljanov.</p>
               <p>Še enkrat ponavljam. V Slovenski ljudski stranki nismo proti multikulturnosti,
               izražanju narodne pripadnosti in ostalim pravicam, ki jih imajo pripadniki narodov iz
               bivših republik SFRJ ter pripadniki vseh ostalih narodov, ki so zagotovljene v Ustavi
               Republike Slovenije. sprašujem pa se ali je to le še en poskus koalicije pri
               odvračanju pozornosti od realnih problemov v tej državi in površinsko urejanje
               nekakšnih problemov, ki trenutno zagotovo niso urgentne narave. Pri tem ko veliko
               ljudi živi pod pragom revščine, ko so pravice naših manjšin v zamejstvu vedno bolj
               kršene, ko ni sredstev še za delovanje organizacij, ki ohranjajo slovensko izročilo
               in kulturo, se na drugi strani pripravlja teren za povečevanje pravic in sredstev
               pripadnikom tujih narodnosti. Ali ne bi raje na celotno stanje pogledali bolj realno,
               ne pa samo z nekim načelnim dokumentom. Vzemimo si čas in dajmo deklaraciji
               spoštovanja vredno težo.</p>
               <p>Hvala.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Janezu Ribiču.</p>
               <p>Ker mi kot predsedujoči ni dovoljeno komentirati stališč, bi želela povedati samo to,
               da ste 12. januarja dobili poslanke in poslanci amandmaje, s katerimi se osnovno
               besedilo deklaracije spreminja ali je predlagana sprememba, tako da na to vas moram
               opozoriti. Danes ste dobili na klop samo pregled amandmajev, tako da vam je lažje
               slediti predlaganim spremembam. Bi pa vendarle morala vprašati kako naj ravnamo s
               poročilom Komisije za peticije ter za človekove pravice in enake možnosti, ki izraža
               soglasno podporo vseh takrat navzočih poslank in poslancev deklaracije, kar pomeni,
               da je deklaracijo takrat podprl tudi član Slovenske ljudske stranke poslanec Bogovič.
               Samo toliko kot opozorilo in pričakujem, da si bomo našli odgovor tudi na ta
               vprašanja. </p>
               <p>Zdaj pa dajem besedo gospodu Antonu Anderliču, izvolite.
               </p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Lepo pozdravljeni.</p>
               <p>Sem zajel sapo, tako da lahko v miru komentiram kaj si mislim v zvezi z deklaracijo,
               zagotovo pa ne bom komentiral tega, kar je bilo povedano zdaj, ker se mi zdi, da
               vnaša nek nov duh v to diskusijo, ki sem mislil, da je bil že presežen s tem, ko so
               bile velikokrat v preteklosti v vseh teh 20 letih raznorazne diskusije o tem kaj bi
               lahko in kaj bi bilo prav, da Republika Slovenija še postori v zvezi z vprašanjem, ki
               se nanašajo na posameznike, na skupine ljudi, ki živijo med nami in imajo nekatere
               specifične potrebe, specifične pravice, konec koncev, za to, da na osnovi naše ustave
               zadovoljujejo tudi svoje potrebe po kulturnih, izobraževalnih in drugih vsebina, zato
               obžalujem, da smo tik pred koncem v diskusijo vnesli neke razprave, ki so daleč od
               mostov, kot je bilo velikokrat slišati s strani ravno te stranke. Ampak, res se ne
               bom spustil v komentar, ker vsaj nekaj diskusij sem na to temo imel priložnost
               opraviti in pri nas v Liberalni demokraciji menimo, da je 20 let dovolj dolga doba,
               da z distanco ocenimo kaj je pravzaprav prineslo obdobje po osamosvojitvi, katere so
               še tiste stvari, ki bi jih lahko izboljšali. In ne bom rekel, da je naš dolg, ampak
               dejansko so neke civilizacijske, kulturne in sicer vsebine, ki bi jih lahko na ta
               način tudi prediskutirali in sem vesel, da je prej gospod Zorn, s katerim se
               pravzaprav večkrat strinjava kot ne, včeraj in danes se nisva v zvezi z nekim drugim
               vprašanjem, kar se tiče brezplačnikov in tako naprej, ampak tukaj očitno se. Tako, da
               je to za vsako diskusijo zelo pomembno, da znamo ločiti kaj je tisto, kar nas
               povezuje, kar nas združuje in kar lahko utemeljuje naše sožitje tudi s tistimi, ki
               niso Slovenci, Slovenke po rodu, ampak živijo tukaj zaradi nekaterih okoliščin. Tudi
               tista distinkcija o kateri je govoril gospod Zorn, mogoče, v imenu nas
               predlagateljev, gotovo Potrč je potem pojasnil, ampak vendarle, kar se tiče same
               deklaracije, sem vesel, da se je razpletlo nekaj vprašanj, ki jih nisem znal prebrati
               iz mnenja Zakonodajno-pravne službe, predvsem kar se tiče narave deklaracije,
               resolucije in tako naprej. Zdaj so te stvari jasne, od naslova naprej, ampak vidim,
               da ste samo vi in gospod Ribič to razumeli na ta način, ostali smo razumeli v tem
               delu, namreč, ker se strinjate z nekaterimi ugotovitvami. Sam se pač ne, ne s tistim
               stališčem, ne s stališčem gospoda Ribiča pri tem.</p>
               <p>Moram reči, da je to, kar je uspelo nastati v tem času, tisti minimum, ki nas vse
               skupaj navdaja, vsaj pri nas, z nekim optimizmom, da v prihodnje ne bo potrebna
               diskusija kdo od kje prihaja, kdo je kakšen pripadnik v kakšnem duhu teče diskusija
               in podobno. Jaz ne vem, ali je v tem pregledu amandmajev, čeprav smo ga samo
               sopodpisali in soustvarjali, ko gre k točki 3, da Republika Slovenija ne-le priznava,
               temveč takšno dejavnost tudi spodbuja. Jaz mislim, da priznavajo tako ali tako, in ne
               vem zakaj bi bilo treba še posebej poudarjati in to zahtevo vnesti in če to zadošča
               za razumevanje, tudi Zakonodajno-pravne službe teh vprašanj, potem je prav, ampak
               zame in za nas ni bila nikoli dilema ali priznati ali ne priznati nekaj kar je
               dejstvo, kar je tukaj, je pa vprašanje na kakšen način obravnavamo to vprašanje in
               kako se aktivno zavedamo potrebe, tudi vzdrževanja teh  odnosov na neki visoki ravni.</p>
               <p>Res je, jaz želim da po vseh teh razpravah to sprejmemo z aklamacijo, če hočete, ali
               z veliko večino z eventualnimi dopolnili, sicer pa bomo na vsakem koraku podpirali,
               da se to sožitje med vsemi prebivalci, prebivalkami, državljani, državljankami
               Republike Slovenije dviguje na višjo raven in čim manj zapleta in postavlja
               vprašanja, ki mogoče spodbujajo kakšne pomisleke in mogoče nove, velike, kar ne bi
               bilo, vsaj ne nam v veselje in zadovoljstvo.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Zdaj vprašujem če kdo hoče še o tem splošnem delu razpravljati, drugače bi
               prosila<gap n="..."/></p>
               <p>Ja, izvolite, mag. Klavora.</p>
               <p>Replika, izvolite gospod Janez Ribič.</p>
            </sp>
            <sp who="SDT5:RibičJanez">

               <speaker>JANEZ RIBIČ:</speaker>

               <p>Hvala.</p>
               <p>Ker sem bil imenovan, rekel bi samo to, da gospod Bogovič glasoval zadnjič, ampak to
               zdaj ni pomembno.</p>
               <p>Rad bi rekel to, da nisem dejal, da deklaracije ne podpiram, ampak sem opozoril na
               morebitne pomisleke, ki jih imamo v Slovenski ljudski stranki do takšnega reševanja
               odnosov in sem opozoril na nekaj nejasnosti, za katere želim, da se razrešijo v
               obojestransko korist. Tu ne vidim nič narobe v svojem razmišljanju.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Janezu Ribiču.</p>
               <p>Magnetograma seje še ni, tako da se bova pogovorila ko bo magnetogram.</p>
               <p>Zdaj pa dajem besedo mag. Vasji Klavora, izvolite.</p>
            </sp>
            <sp who="SDT5:KlavoraVasja">

               <speaker>MAG. VASJA KLAVORA:</speaker>

               <p>Hvala lepa za besedo, gospa predsednica.</p>
               <p>Jaz bom zelo kratek in jasen. V naši poslanski skupini pozdravljamo in v celoti
               podpiramo predlagani dokument. Sprejemamo tiste pripombe, ki so bile dane in še
               enkrat - podpiramo in z veseljem sprejemamo ta dokument, ker mislim, da predstavlja
               nekaj novega, nekaj zelo kulturnega in nekaj zelo primernega za vse tiste, ki živijo
               z nami.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa mag. Vasji Klavora. </p>
               <p>In zdaj vprašujem gospoda predlagatelja Mirana Potrča, če želi.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Hvala lepa. </p>
               <p>Najprej kratka obrazložitev k amandmajem. Mi smo z vsemi amandmaji poskušali slediti
               izključno samo priporočilom in stališčem Zakonodajno-pravne službe, z željo da ne bi
               stališča Zakonodajno-pravne službe in naš neustrezen odziv povzročala kakšnih
               političnih vprašanj in problemov. Žal je delček tega, kljub temu zgleda ostalo. Jaz
               to povezujem z dejstvom, da je bilo postavljeno vprašanje ali je prav ali ne urejati
               položaj in nekatere pravice, nekatere interese narodnih skupnosti, ki niso navedene v
               ustavi. Ja, prav je in možno je, ampak mi nismo tega urejati niti na ustavnopravni
               niti na zakonodajnopravni ravni, ampak na ravni deklaracije, kot politično
               opredelitev, s tem da se eventualne zakonodajne in podobne stvari urejajo kdaj drugič
               in kasneje. In mislim, da je ta del stališča povzročil določena vprašanja o katerih
               je zdaj po mojem prav, da jih medsebojno razčistimo.</p>
               <p>Sicer pa smo tako v naslovu, v preambuli in kasnejših točkah sledili temu, da gre za
               oblikovanje političnih stališč, niti priporočil niti konkretnih aktov, in da bodo
               ostale stvari ustrezni organi, predvsem vlada, morali opredeliti v kolikor se bodo
               tako odločili.</p>
               <p>Zato bi jaz, če je dovoljeno gospa predsednica, zaradi tega, da ne bi bilo
               eventualnega dvoma kaj in na kakšen način so dokumenti oblikovani, predlagal, da
               poskušamo v tekstu, ki ga imamo, v točki 5, da ne bi bilo dvoma na koga se nanaša, v
               tretji vrstici od spodaj navzgor, v besedilu, <q>"ki bi se nanašala na tematike"</q>,
               zapišemo <q>"teh narodnih skupnosti"</q>, čeprav je pred tem napisano za koga gre,  da ne bi bilo dvoma o tem, da gre
               za urejanje posebnih sosveta in pravic za te narodne skupnosti, ne pa niti madžarsko,
               niti Rome, niti italijansko, posebej pa ne eventualno drugih o katerih je gospod
               Ribič govoril in ga ne bi prosil, da mi jih našteje. Ker, o tem kdaj drugič in na
               kakšen drug način.</p>
               <p>In drugo, da bi morda na koncu tega stavka, predzadnjega, ki govori o teh narodnih
               skupnostih, napisali še v oklepaju "<stage>(sosvet vlade)</stage>", da se ne bi postavilo
               kakršnokoli vprašanje ali mislimo kaj institucionalnega sami določati, o tem bodo
               odločali tisti, ki so pristojni in to je Vlada.</p>
               <p>Drugače pa naslednje. Mi smo zelo veseli zelo konstruktivnega stališča in sodelovanja
               poslank in poslancev Slovenske demokratske stranke. Posebej zato, ker smo vse
               stranke, ki do takrat niso sodelovale, pozvali k sodelovanju že v pripravi te
               deklaracije. Soglasje ali pripravljenost k pripravi so v tisti fazi dali predstavniki
               poslanske skupine narodnosti in kasneje posebej oblikovana poslanska skupina, ostali
               takrat ne, v zadnjem tednu dni pa tudi Slovenska demokratska stranka, kar nas izrecno
               veseli. Ker, soglašam z mnenjem gospoda Anderliča, da bi bilo dobro, da, bi rekel, s
               čim manj nerazumevanja sprejmemo to deklaracijo. </p>
               <p>Ko smo govorili o formalno in dejansko konstruktivni vlogi v vseh socialističnih
               republikah nekdanje države, smo prvič izhajali iz predloga, ki so nam ga predstavniki
               teh narodnih skupnosti dali. Treba je namreč povedati, in to velja tudi za tisti del
               pojasnila, ki govori o tem, da smo poskušali v zadnjem trenutku, ko gre za mnoga
               aktualna, gospodarska, delovnopravna, socialna vprašanja teh ljudi oblikovati
               resolucijo, kot neko mašilo in političen dokument, ki bi utrdil naš položaj vizavi
               njih. Jaz ne bom rekel, da je to neprijazna kvalifikacija, bom pa rekel, da je
               skrajno neresnična. Mi smo začeli o tem dokumentu govoriti pred letom dni, morali smo
               govoriti vsebinsko o njem v okviru podpisnikov, ker pisati takšne splošne tekste je
               mnogokrat težje, kot pa napisati tekst, ki jasno pove, da želiš, ne vem, to in to
               stvar in opredelitev in morali smo mnogokrat sodelovati tudi s predstavniki teh
               narodnih skupnosti. Nastalo pa je to besedilo iz našega razumevanja, da je takratna
               Jugoslavija, kot lahko različna tvorba glede na svojo ustavno in politično ureditev
               nastala le kot združba različnih narodov in narodnosti bivše Jugoslavije, ki so vsak
               od teh, nekateri imeli svojo poldržavo ali republiko, nekateri tudi ne, ampak vsi so
               bili v sleherni od teh republik enakopravni in niso imeli nekega posebnega
               manjšinskega položaja. Na ta način smo mi razumeli to formalno konstruktivno vlogo v
               socialističnih republikah in pokrajinah in menili, da je na ta način mogoče sprejeti
               željo teh narodnih skupnosti, ki pač povedo da je bil njihov položaj v času do leta
               1990 do osamosvojitve Slovenije drugačen, kot po letu 1990, ko so dejansko pridobili
               ali nikakršen ali formalno neke vrste manjšinski položaj. Na tem je bil poudarek.
               Drugače pa jaz mislim, da ne želimo v ničemer biti diskriminatorni do kogarkoli
               drugega, da ne povzemamo stvari, ki so v pristojnosti ustave ali zakonodaje, morda o
               tem kdaj kasneje. Nikomur ne jemljemo, niti ne dajemo dodatnih pravic. Če bi kdaj
               kakšna posebna zakonodaja iz tega sledila, potem jo bo posebej sprejemal Državni
               zbor, vsebina te deklaracije nobena od takšnih zakonodaj ni, ne gre za nobeno
               populistično ravnanje do delavcev, ki so pripadniki teh narodov in narodnosti v SFRJ in naši državljani, še
               manj do tistih, ki so, na žalost, brezpravni pa niso naši državljani, ker teh ta
               deklaracija sploh ne tretira. Kdor jih razume na ta način deklaracijo razume
               popolnoma napačno in ne vem, od kod je našel kakršnikoli odnos do delavcev recimo v
               Vegradu ali v Steklarski Novi ali v SCT ali pa kjerkoli drugje, ki jim na žalost niso
               mogli uveljaviti pravic, ki si jih imeli kot delavci, ne kot državljani enakopravno z
               vsemi drugimi. Nobene dvojezičnosti se ne uveljavlja, nobene, niti pod slučajno ne,
               in zaradi tega tudi ni mogoče govoriti o tem, kaj bodo posamezni poklici, da jih ne
               naštevam na neprijazen način, primorani ali ne, na podlagi te deklaracije dela nič,
               ničesar. Finančne obveznosti ne bodo na novo nastajale, ker že sedaj Vlada ureja nova
               vprašanja preko svojih organov, res pa je, da menimo, da je koristno in pametno za
               vse nas imeti ustrezno organ, mislim na posvet pri Vladi, v katerem bodo zastopana
               ustrezna ministra in v katerem bodo zastopani tudi predstavniki teh narodov in
               narodnosti, enakopravno in po njihovem izboru, ki bo letno, polletno ali kakorkoli bo
               svoj program opredelil, razpravljal o nekaterih vprašanjih in jih poskušal reševati v
               okviru politike, ki jo bo imela aktualna vlada. Zaradi tega vse, kar zadeva drugo
               delovanje pomeni, neke vrste stališče, politični poziv po delovanju in v nobenem
               primeru obveznost, iz katere bi neka formalno-upravna dejanja izhajala.</p>
               <p>Jaz bi želel, da se na podlagi morda ne dovolj zbranih stališč, ki sem jih povedal,
               moram reči, da nekatera vprašanja, iskreno povedano, tudi nisem pričakoval in se zato
               nisem na njih pripravljal, ampak upam stvari toliko pojasnil, da lahko sedaj razumemo
               smisel te deklaracije in jo v čim večji meri sprejmemo. Hvala lepa.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospodu Miranu Potrču. Štejem, da je to bila uvodna obrazložitev k
               vloženim amandmajem. Prosim vas, če mi pomagate, ali sem vas prav razumela, da
               predlagate odboru, da bi sprejel amandma na amandma predlagan k besedilu 5. točke, in
               sicer, predlagali ste dva popravka.</p>
               <p>Besedilo amandmaja 5. točke bi se na koncu drugega stavka k tej točki pred besedama
               <q>"narodnimi skupnostmi"</q> dodala beseda <q>"teh"</q>. Če vas vodim po besedilu, to je, konec
               četrte vrstice, od spodaj navzgor. Tam bi se pred narodnih ustavila beseda <q>"teh"</q>, da
               se ve, da gre v deklaraciji poimenovanih šest pripadnikov narodov nekdanje
               Jugoslavije, da se nanaša na te narodne skupnosti. In, če sem vas prav razumela bi
               pred piko, na koncu te povedi, dali v oklepaj, so Svet Vlade ali pri Vladi? So Svet
               pri Vladi. To je, potem predlog za amandma na amandma odbora, predlog odbora,
               predlagam, da bi to bil.</p>
               <p>Drugače so vsi predlagani amandmaji v pregledu. Sprašujem, poslanke in poslance, če
               želi kdo? Jaz predlagam, da razpravljamo o vseh amandmajih skupaj, da pa, potem
               glasujemo tako kot moramo po poslovniku glasovati o vsakem amandmaju posebej. Ali
               soglašate, da razpravljamo skupaj o amandmajih? Ne vidim ugovor. Sprašujem, kdo želi
               besedo? Nihče. Zaključujem razpravo o amandmajih. Prehajamo na glasovanje o
               amandmajih. Dajem na glasovanje najprej amandma k naslovu, besedilo naslova se
               spremeni, tako da bi sedaj deklaracija  nosila tak naslov - <q>"Deklaracija Republike Slovenije o
               položaju narodnih skupnosti pripadnikov nekdanje SFRJ v Republiki Sloveniji."</q> Želi
               kdo obrazložiti glas? Če ne, dajem ta amandma na glasovanje. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog amandmaja sprejet.</p>
               <p>Gremo k naslednjemu amandmaju, k četrtem odstavku uvodnega dela. Tudi ta amandma
               predlagajo štiri koalicijske poslanske skupine. Želi kdo obrazložiti glas k temu
               amandmaju? Ne vidim. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Predlagani amandma je sprejet.</p>
               <p>Smo pri amandmaju k podnaslovu, <q>"Državni zbor RS sprejema naslednja stališča"</q>, bo
               sedaj novi podnaslov, ki ga predlagajo štiri poslanske skupine. Želi kdo obrazložiti
               glas? <stage>(Ne.)</stage> Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Smo pri amandmaju k 1. točki predlagateljev štirih koalicijskih strank. Želi kdo
               obrazložiti glas? <stage>(Ne.)</stage> Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Smo pri amandmaju k 3. točki. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Smo pri amandmaju k 4. točki, prav tako predlagajo štiri koalicijske stranke. Želi
               kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Smo pri amandmaju k 5. točki in 6. točki. Najprej bom dala na glasovanje amandma
               odbora na amandma štirih poslanskih skupin. Želi kdo obrazložiti glas? <stage>(Ne.)</stage>
               Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma na amandma je sprejet.</p>
               <p>Sedaj glasujemo še o amandmaju k 5. točki. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma k 5. točki je sprejet.</p>
               <p>Sedaj glasujemo še o amandmaju za črtanje 6. točke. Predlagale so ga štiri
               koalicijske stranke. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Glasovanje o vseh delih resolucije. Želi kdo obrazložiti glas? <stage>(Ne.)</stage> Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Predlog deklaracije je sprejet.</p>
               <p>Vsem, ki ste pri obravnavi deklaracije sodelovali se zahvaljujem, zlasti tistim, ki
               ste sodelovali pri nastajanju deklaracije. Mi moramo določiti še poročevalca v DZ.
                   Sama se predlagam za
               poročevalko v imenu odbora. Ali temu nasprotujete? <stage>(Ne.)</stage></p>
               <p>Potem smo to točko končali. Hvala gospodu predlagatelju in vsem še enkrat, ki ste<gap n="..."/>
               Bi bilo dobro ja. Hvala.</p>
               <p>Smo pri <title>2. TOČKI DNEVNEGA REDA - PREDLOG ZA SPREJEM AVTENTIČNE RAZLAGE PRVEGA
                  ODSTAVKA 39. ČLENA ZAKONA O VARSTVU KULTURNE DEDIŠČINE, EPA 1443-IV.</title> S
               sklicem seje ste prejeli predlog avtentične razlage, ki je objavljen na spletnih
               straneh Državnega zbora v poročevalcu, z datumom 2. december 2010. Mnenje
               Zakonodajno-pravne službe z dne 4. januarja 2011. Dodatno pa ste prejeli še mnenje
               Komisije Državnega sveta za kulturo, znanost, šolstvo in šport z dne 13. januarja
               2011. Odbor bo predlog za sprejem avtentične razlage zakona obravnaval v skladu s
               150. členom Poslovnika Državnega zbora. Tako bo odbor najprej obravnaval vprašanje
               ali je potrebno sprejeti avtentično razlago zakona. Če bo menil, da je to potrebno,
               bo obravnaval tudi predlog besedila avtentične razlage zakona. In zdaj vprašujem
               predstavnika predlagatelja avtentične razlage, ali želi podati dopolnilno
               obrazložitev predloga za sprejem? Izvolite, gospod državni sekretar, dr. Stojan
               Pelko.</p>
            </sp>
            <sp who="SDT5:PelkoStojan">

               <speaker>DR. STOJAN PELKO:</speaker>

               <p>Hvala še enkrat za besedo. Kratko pojasnilo. Ministrstvo in <gap n="..."/><stage>/nerazumljivo./</stage><gap n="..."/>
               vlade sta se znašla pred eno dilemo, ali v trenutku, ko bo še pred poletjem na vaših
               klopeh nov Predlog zakona o varstvu kulturne dediščine, pametno in koristno s takim
               instrumentom kot je avtentična razlaga pojasnjevati eno konkretno intenco enega
               člena. Mi smo se takrat na to odgovorili z dvema da. Prvi da, ker se je obetala
               realna škoda za državo. In drugič, ker se intenca predlagatelja zakona v ničemer ni
               spremenila. Je pa obstala nevarnost, da se interpretira v eni sodni praksi dejansko
               popolnoma nasprotno kot je bila mišljena. Zato smo v mnenju Zakonodajno-pravne službe
               Državnega zbora razbrali dva dvoma, do potrebnosti te avtentične razlage in do
               dopustnosti te avtentične razlage. Ker je bilo mnenje Zakonodajno-pravne službe
               negativno, smo se v pogovorih z njimi potrudili, da pojasnimo zakaj ne spreminjamo
               vsebine ampak odvračamo nevarnost s preciznejšo razlago te vsebine. To kar je danes
               pred vami na mizi, je razširitev avtentične razlage s prvega na drugi odstavek in s
               skupno razlago teh dveh odstavkov smo prišli do soglasne rešitve. Prepričan sem, da
               bo tudi gospa iz Zakonodajno-pravne službe pojasnila drobne pravne finese, ampak za
               nas je bistveno to, da smo našli soglasje na točki na kateri se intenca zakona ne
               spreminja, se pa odvrača morebitne škode. Zaradi tega je dikcija avtentične razlage
               kakor je zdaj amandmajsko formulirana, taka da govori o nadomestilu zgolj v primerih,
               ko je stvar že pred razglasitvijo za kulturni spomenik se uporablja za gospodarsko
               dejavnost in se gospodarsko izkoriščala tako, da je lastnik pred omejitvami iz
               varstvenega režima z izkoriščanjem te stvari pridobival dohodek ali imel zagotovljen
               dohodek na podlagi drugih predpisov, ki urejajo dejavnost ali rabo take stvari. Ko
               smo imeli priložnost vsebinsko pojasnjevati že na Komisiji Državnega sveta, sem
               uporabil eno prispodobo, ki jo imam tudi tukaj, samo da vsebinsko je zadeva jasna. Če
               je kmet prej oral do globine enega metra in prideloval krompir in se je s spremembo
               režima to spremenilo na 60 centimetrov, mu je država dolžna zagotoviti razliko
               pridelka krompirja tistih 40 centimetrov, ni pa dolžna podpirati špekulacij s
               hipotetičnimi nameni zemljišča. In s to vsebinsko razlago, ki je bila vpisana že v
               prvo avtentično razlago, smo takrat prepričali Državni svet, smo pa res hvaležni
               Zakonodajno-pravni službi, da nas je opozorila,  da je morda v zadnjem stavku te prvotne avtentične razlage se
               pojavila razlika med intenco zakona in prvim predlogom avtentične razlage. Sedanja
               intenca zakona in avtentična razlaga sta tudi po mnenju Zakonodajno-pravne službe
               identični, zato sodimo, da sta tako potrebnost kot dopustnost te avtentične razlage
               sedaj dokazani in prosimo, da gre tak v nadaljnjo proceduro. Hvala.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu državnemu sekretarju. In zdaj vprašujem predstavnico
               Zakonodajno-pravne službe, gospo Špelo Maček Guštin, če želi dopolnilno obrazložitev
               mnenja Zakonodajno-pravne službe. Izvolite.</p>
            </sp>
            <sp who="SDT5:MačekGuštinŠpela">

               <speaker>ŠPELA MAČEK GUŠTIN:</speaker>

               <p>Hvala za besedo. Torej ja, v pisnem mnenju smo osporavali tako potrebnost sprejema
               avtentične razlage kot tudi dopustnost predlaganega besedila oziroma dopustnost take
               avtentične razlage kot je bila prvotno predlagana. Glede potrebnosti avtentične
               razlage smo zavzeli tako stališče predvsem zato, ker v gradivu ni obrazloženo v čem
               je nejasnost prvega odstavka 39. člena Zakona o varstvu kulturne dediščine, pri čemer
               moram poudariti, da različna praksa pristojnih organov, med njimi tudi sodišč, ni
               nujno posledica nejasne pravne norme. Sedaj glede tega vprašanja pravzaprav, torej
               glede vprašanja potrebnosti, naše vprašanje ali pa stališče pravzaprav še vedno
               obstaja. Torej še vedno ni povsem jasno ali so določbe prvega odstavka toliko
               nejasne, da jih tudi z uporabo pravil o razlagi pravnih določb ne bi bilo mogoče
               uporabiti v konkretnih primerih. Namreč avtentična razlaga se sprejme kadar določbe
               niso dovolj jasne, ne takrat, ko se jih uporablja po mnenju nekoga napačno oziroma v
               nasprotju z namenom. Bistvena je torej nejasnost same določbe. Vprašanje torej je ali
               ta vendarle še obstaja. Zakonodajno-pravna služba sama tega ne more preizkusiti.
               Torej ali je sporna določba toliko jasna, da jo je še mogoče uporabiti oziroma, da jo
               v praksi že ni več mogoče uporabiti in smo v mnenju pravzaprav lahko poiskali oziroma
               poiskali samo to, kar naj bi bil pravi pravni pomen obravnavane določbe. Moram reči,
               da smo tudi tukaj imeli težave, ker pravzaprav obrazložitve te določbe v predlogu v
               obliki predloga zakona, ko je ta zakon bil v zakonodajnem postopku, torej
               obrazložitve tega člena so zelo skope, tako da pravzaprav iz tistega gradiva ni bilo
               veliko za uporabiti, tako da smo pač uporabili splošna pravila za razlago določbe in
               ugotovili, da je prvi odstavek 39. člena zakona najmanj kar je, je tesno povezan z
               drugim odstavkom istega člena, zaradi česar bi predlagano besedilo avtentične razlage
               učinkovalo omejevalno, to bi bil pa že vsebinsko poseg, ki z avtentično razlago kot
               institut ni dopusten. Res je, imamo na mizi predlog amandmaja odbora, s katerim je
               besedilo avtentične razlage zdaj, kar se tiče vprašanj o dopustnosti, načeloma
               usklajeno oziroma odpravlja naše pomisleke, ki smo jih dali v mnenju. Seveda moram
               reči, da obstaja še vedno vprašanje o potrebnosti same avtentične razlage, takšne ali
               drugačne v teh primerih, ne glede na to pa bi opozorila še, da v primeru, če bi bil
               ta predlog amandmaja sprejet, se pravi, da bi se besedilo avtentične razlage zaradi
               tega potem glasilo drugače, bi bilo treba sprejeti tudi amandma k naslovu, ker se
               vsebina sedaj širi iz prvega tudi na drugi odstavek in bi bilo to treba uskladiti,
               sicer bi bilo neskladje med vsebino naslovu. Toliko z moje strani. Če bo treba, bi še
               kasneje.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Glede postopka, naj samo to pojasnim, da mislim, da mora postopek teči
               tako, da najprej  glasujemo o
               tem ali se avtentična razlaga sploh sprejme ali ne, potem o amandmaju, in če bo oboje
               sprejeto, potem šele o tistem kar je gospa Špela Maček Guštin opozorila, da bi bilo
               treba spremeniti tudi naslov avtentične razlage. Toliko v pojasnilo glede poteka
               odločanja.</p>
               <p>Zdaj pa vprašujem še gospoda Toneta Peršaka, ali želi besedo v imenu Državnega sveta,
               da pojasni mnenje ustreznega delovnega telesa Državnega sveta. Izvolite.</p>
            </sp>
            <sp who="SDT5:PešakAnton">

               <speaker>ANTON PEŠAK:</speaker>

               <p>Zdaj kot ste videli iz menja, ki je bilo poslano, je komisija podprla predlog
               razlage. Pri čemer seveda je debata bila tudi ta, do neke mere kot je bilo sedaj že
               povedano, nekatera ta vprašanja so bila načeta in mi smo na tj seji slišali ta
               pojasnila, ki so bila tudi zdaj povedana in v teh pojasnilih je komisija podprla.
               Tako da jaz, če zdaj smem sklepati, pravzaprav mislim, da ta predlog, ki je zdaj dan,
               je verjetno pravzaprav tisto kar smo mi tudi podprli, ker smo ta dodatna pojasnila
               dobili v prvotnem predlogu.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Tonetu Peršaku. Zdaj prehajamo najprej na obravnavo vprašanja: Ali
               je potrebno sprejeti predloženo avtentično razlago zakona? In odpiram razpravo o tem
               vprašanju. Želi kdo besedo? <stage>(Ne.)</stage> Potem zaključujem razpravo in predlagam odboru
               sprejem sklepa. Odbor za kulturo, šolstvo, šport in mladino meni, da je potrebno
               sprejeti avtentično razlago prvega odstavka 39. člena Zakona o varstvu kulturne
               dediščine. Obrazložitve ne želi nihče povedati. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je predlagani sklep sprejet. Tako ugotavljam, da odbor meni, da je
               obravnavano avtentično razlago potrebno sprejeti, zato prehajamo na obravnavo
               besedila avtentične razlage zakona. Opozarjam na določbo tretjega odstavka 150. člena
               poslovnika na podlagi katere lahko amandma k besedilu avtentične razlage zakona
               predlaga samo matično delovno telo. Vi ste že bili obveščeni, da imate predlog takega
               amandmaja pred seboj. In odpiram razpravo o obojem, o besedilu in o predlaganem
               amandmaju. Želi kdo besedo? <stage>(Nihče.)</stage></p>
               <p>Potem dajem, zaključujem razpravo o besedilu avtentične razlage in o amandmaju in
               dajem na glasovanje najprej amandma odbora k besedilu avtentične razlage.
               Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je predlagani amandma sprejet.</p>
               <p>Ker smo sprejeli amandma odbora, zdaj predlagam odboru, da sprejme še en amandma in
               sicer amandma k naslovu predloga za sprejem avtentične razlage. In sicer, za besedo
               <q>"prvega"</q> doda besedna zveza <q>"in drugega odstavka 39. člena Zakona o varstvu kulturne
               dediščine itn."</q> Želi kdo razpravljati o tem? <stage>(Ne.)</stage> Želi kdo obrazložiti glas? <stage>(Ne.)</stage>
               Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je predlagani amandma odbora sprejet. In zdaj predlagam še sprejem
               tega sklepa. Odbor za kulturo, šolstvo, šport in mladino predlaga Državnemu zboru, da
               sprejme predlog za sprejem avtentične razlage prvega in drugega odstavka 39. člena
               Zakona o varstvu kulturne dediščine ter predlog njenega besedila skupaj s
               predlaganima amandmajema odbora. Ne vidim nobene želje po razpravljanju ali
               obrazložitvi. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage> </p>
               <p>Ugotavljam, da je sprejet tudi ta  predlog sklepa. S tem zaključujem razpravo. In ugotavljam, da
               smo opravili obravnavo predložene avtentične razlage. Predlagam, da me potrdite za
               poročevalko v imenu odbora. Hvala.</p>
               <p>To je pa vprašanje, ki je vredno treznega premisleka, bi skoraj rekla da. Vsem, ki
               ste sodelovali pri obravnavi 2. točke dnevnega reda, 25. seje Odbora za kulturo,
               šolstvo, šport in mladino se zahvaljujem.</p>
               <p>Smo pri <title>3. TOČKI DNEVNEGA REDA - RAZNO.</title> Ima kdo kaj povedati pri tej
               točki? <stage>(Nihče.)</stage></p>
               <p>Potem zaključujem tudi to. S tem zaključujem 25. sejo Odbora za kulturo, šolstvo,
               šport in mladino. Vsem se zahvaljujem za sodelovanje in vas lepo pozdravljam.
               Pričakujem, da bo preostanek dneva lep.</p>
               <stage type="time">(Seja je bila končana 18. januar 2011 ob 15.33.)</stage>
            </sp>
         </div>
      </body>
   </text>
</TEI>
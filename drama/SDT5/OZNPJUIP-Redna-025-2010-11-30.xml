<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Redna-025-2010-11-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8B87EE0C3D80597EC12577DD0037BD73</idno>
               <idno type="custom" subtype="day">82478CE3E09B0A9DC12577EC0023B04F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=82478CE3E09B0A9DC12577EC0023B04F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Redna-025-2010-11-30.OZNPJUIP" n="025">
               <name>Redna</name>
               <date when="2010-11-30"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Redna-025-2010-11-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Redna-025-2010-11-30.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">25. seja</stage>
            <stage type="date">(30. november 2010)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 13.00.</stage>


            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Dobro, če dovolite bi pričeli s 25. sejo Odbora za notranjo politiko, javno upravo in
               pravosodje.</p>
               <p>Vse navzoče lepo pozdravljam.</p>
               <p>Glede odsotnosti, opravičilo imam s strani gospoda Žnidaršiča in gospoda Verliča. Ni
               pa še jasno ali se je ali se ne bo opravičil gospod Majhenič.</p>
               <p>Ker k točkam dnevnega reda ni bilo predlogov za širitev, je dnevni red s tem tudi
               določen.</p>
               <p>Prehajam na <title>1. TOČKO DNEVNEGA REDA</title>, to je <title>PREDLOG ZAKONA O SPREMEMBAH IN DOPOLNITVAH ZAKONA O MATIČNEM REGISTRU,
               SKRAJŠANI POSTOPEK.</title>
               </p>
               <p>Kolegij je to določil na 79. seji 15. 10. 2010. Gradiva, ki jih imate: je predlog
               zakona objavljen v Poročevalcu 12. 10. 2010, mnenje Komisije Državnega sveta za
               državno ureditev 11. 11. 2010 in mnenje Zakonodajno-pravne službe.</p>
               <p>Do zdaj imam amandmaje poslanskih skupin SD, Zares, DeSUS in LDS k 2., 3. in 6.
               členu.</p>
               <p>Z nami so predstavniki Ministrstva za notranje zadeve, Zakonodajno-pravne službe in
               Državnega sveta, ja, vsaj vabili smo jih in so tudi z nami.</p>
               <p>Pričenjamo torej drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih zakona.</p>
               <p>Uvodna obrazložitev pripada državnemu sekretarju gospodu Lahu.</p>
               <p>Prosim.</p>
            </sp>
            <sp who="SDT5:LahDamjan">

               <speaker>MAG. DAMJAN LAH:</speaker>

               <p>Hvala lepa za besedo, gospod predsednik. Spoštovani poslanke in poslanci.</p>
               <p>Bistveni namen novele zakona o matičnem registru je, da se ponovno omogoči vpis smrti
               za vse osebe, ki so življenje izgubile ob koncu druge svetovne vojne in njihova smrt
               še ni bila evidentirana v matičnih knjigah oziroma v matičnem registru.</p>
               <p>Novost novele zakona je tudi ta, da postopki ugotavljanja in vpisa smrti ne bodo več
               vezani na rok oziroma časovno omejeni,  glede na to, da so vezani predvsem na uveljavljanje pravic na podlagi
               zakona o popravi krivic in zakona o žrtvah vojnega nasilja, ki pa nimata nekih rokov
               za vlaganje zahtevkov.</p>
               <p>Druga novost, ki jo prinaša novela zakona o matičnem registru je, da se spreminjajo
               tudi določbe členov zakona, ki se nanašajo na poseben izpit, ki ga mora opravljati
               matičar in katerega vsebino je predpisal minister, pristojen za notranje zadeve. V
               skladu z novelo tega zakona ta izpit ne bo več obvezen oziroma ga ne bo treba več
               opravljati. Samo usposabljanje matičarjev pa se bo izvajalo na enak način, kot to
               poteka za ostala področja dela upravnih enot.</p>
               <p>In tretja sprememba - spreminja se določba zakona o pristojnosti za vpis matičnih
               dejstev iz tujine v matični register. Glede na to, da je matični register centralno
               vodena računalniška podatkovna zbirka, lahko matično dejstvo vpiše katerakoli upravna
               enota, ki je pridobila ali ji je bila predložena pravna podlaga za vpis dejstva, ne
               glede na določeno krajevno pristojnost.</p>
               <p>Na samo novelo zakona je bilo pridobljeno tudi mnenje Zakonodajno-pravne službe
               Državnega zbora, in sicer pripombe so bile podane k 2., 3. in 6. členu novele zakona.
               Predlagatelj novele zakona se z mnenjem Zakonodajno-pravne službe v celoti strinja in
               zato tudi podpiramo amandmaje, ki so jih pripravile poslanske skupine SD, Zares in
               LDS, saj ti amandmaji v celoti sledijo mnenju in predlogom Zakonodajno-pravne službe.
               Tudi Komisija za državno ureditev Državnega sveta je predlog zakona podprla.</p>
               <p>Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospa Katarina Kralj iz Zakonodajno-pravne službe.</p>
               <p>Izvolite.</p>
            </sp>
            <sp who="SDT5:KraljKatarina">

               <speaker>KATARINA KRALJ:</speaker>

               <p>Hvala za besedo.</p>
               <p>Samo na kratko, kot je že uvodoma povedal gospod državni sekretar, ti trije vloženi
               amandmaji v celoti sledijo našim pripombam.</p>
               <p>Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Komisija Državnega sveta za državno ureditev, gospod Vnučec.</p>
            </sp>
            <sp who="SDT5:VnučecBogomir">

               <speaker>BOGOMIR VNUČEC:</speaker>

               <p>Hvala lepa.</p>
               <p>Komisija zakon podpira, tako kot je že povedal gospod državni sekretar, samo da pač
               smo opozorili na to, da glede na odpravo posebnega izpita za matičarje, pa mora ta
               storitev ohraniti enak nivo.</p>
               <p>Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Prehajamo na razpravo in glasovanje o posameznih členih predloga zakona in vloženih
               amandmajih. Vodil jo bom na podlagi predloženih amandmajev koalicijskih poslanskih
               skupin, 19. 11. 2010 nosijo datum.</p>
               <p>V razpravo dajem vložen amandma k 2. členu. Ne vidim nobene roke, zato bomo prešli na
               glasovanje. Glasujemo, glasovanje teče in končujem.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na razpravo in odločanje o amandmaju k 3. členu. Ne vidim, glasujemo,
               glasovanje teče in končujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Sledi razprava in odločanje o amandmaju k 6. členu, tudi ni razprave. Zato glasujemo,
               glasovanje teče in končujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Želi kdo razpravljati o ostalih členih predloga zakona? Ne, hvala lepa.</p>
               <p>Predlagam, da združimo glasovanje o integralnem delu besedila zakona, ki vključujejo
               amandmaje. Glasujemo, glasovanje teče in končujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Integralno besedilo predloga zakona je sprejeto.</p>
               <p>S tem zaključujemo drugo obravnavo predloga zakona na matičnem delovnem telesu.</p>
               <p>Sprejeti amandmaji bodo vključeni v integralni del teksta predloga zakona.</p>
               <p>Poročevalec/poročevalka? Ni, opravim sam.</p>
               <p>Zaključujemo to točko dnevnega reda. Prehajamo na <title>2. TOČKO DNEVNEGA REDA,</title> to je <title>PREDLOG ZAKONA O DOPOLNITVI ZAKONA O SODELOVANJU MED DRŽAVNIM ZBOROM IN VLADO V
               ZADEVAH EVROPSKE UNIJE, DRUGA OBRAVNAVA.</title>
               </p>
               <p>Gradiva, ki so nam na razpolago: to je predlog zakona z datumom 21. 10. 2010, mnenje
               Zakonodajno-pravne službe - 16. 11. 2010, mnenje Državnega pravobranilstva - 16. 11.
               2010, mnenje Komisije Državnega sveta za državno ureditev z dne 18. 11. 2010, mnenje
               Vlade - 25. 11. 2010 in mnenje Komisije Državnega sveta za mednarodne odnose in
               evropske zadeve - 26. 11. 2010.</p>
               <p>V poslovniškem roku je bil vložen amandma koalicijskih poslanskih skupin in
               nepovezanih poslancev še takrat k 1. členu.</p>
               <p>Na sejo odbora smo povabili: predlagatelje s prvopodpisanim gospodom Anderličem,
               Vlado, Službo Vlade Republike Slovenije za razvoj in evropske zadeve, Ministrstvo za
               zunanje zadeve, Službo Vlade Republike Slovenije za zakonodajo, Državno
               pravobranilstvo, Zakonodajno-pravno službo in Komisijo Državnega sveta za državno
               ureditev ter Komisijo Državnega sveta za mednarodne odnose in evropske zadeve.</p>
               <p>Pričenjamo drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih zakona.</p>
               <p>Uvodna beseda pripada gospodu Anderliču.</p>
               <p>Izvolite.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Hvala lepa, lepo pozdravljeni.</p>
               <p>Najbrž ni treba kaj na dolgo razlagati v uvodu. Gre preprosto zato, da mora slovenski
               parlament, tako kot so naredili že kar nekateri v večini, kot smo seznanjeni, drugi
               evropski parlamentu po sprejetju Lizbonske pogodbe, predvsem kar se tiče
               uveljavljanja načela subsidiarnosti in možnosti parlamentov, da sprožijo tožbo po
               sprejetih odločitvah. In zato je delovna skupina, v kateri smo bili praktično iz vseh
               poslanskih skupin, mislim, da iz SNS-a ni bil, drugi pa smo bili vsi, smo pripravili
               ta tekst. Treba je reči, da ko beremo ta mnenja, predvsem mnenja Vlade, da je tukaj
               razumljivo, da so različni interesi, in da bi vlada na vsak način rada imela, bom
               rekel, bolj prost ali drugačen odnos do tega vprašanja. Po našem prepričanju gre za
               avtonomno pravico Državnega zbora, da si ta vprašanja uredi na ta način, predvsem pa
               urejamo vprašanje kdo bo tisti, ki bo zastopal ali ki bo v nadaljnjem postopku, po
               sklepu zbora in usmeritvah, ki naj bi bile sprejeta skupaj z nalogom, ki naj bi potem
               zastopalo to tožbo v nadaljnjem postopku.</p>
               <p>Govorimo o tem, da je vendarle bilo veliko razprav in veliko tudi različnih mnenj.
               Eno je bilo to, da bi Državni zbor sam opravljal vse, in da pravobranilstva ali
               kogarkoli iz državnih institucij ne bi na ta način vključeval. Na koncu je prevladalo
               to spoznanje, da je to tisto, kar naj bi bilo. Meni je žal, da smo morali na osnovi
               pripomb Zakonodajno-pravne službe popraviti člen, čeprav je v končni redakciji
               Zakonodajno-pravna služba opravila poseg v tekst, ki smo ga vložili. Ampak, ne glede
               na to, upam, da je to izboljšanje tega kar je v osnovnem zakonu in s tega vidika tudi
               podpiram, kot prvi podpisan pod ta zakon. Vidim pa, da kolegica, ki je bila tudi
               članica delovne skupine, prikimava, podpiram ta predlog amandmaja in predlagam
               odboru, da ga po razpravi tudi sprejme.</p>
               <p>Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Zakonodajno-pravna služba, mag. Samo Kutoš.
               </p>
            </sp>
            <sp who="SDT5:KutošSamo">

               <speaker>MAG. SAMO KUTOŠ:</speaker>

               <p>Gospod predsednik, hvala za besedo. Zelo na kratko. </p>
               <p>Naša relativno obsežna pripomba je šla v smeri, da je treba, kot je že predlagatelj,
               gospod Anderlič, povedal, prvopodpisani predlagatelj, da mora imeti osrednjo aktivno
               vlogo Državno pravobranilstvo, in presojamo, da predlagani amandma, se pravi,
               spremenjeni 11.a člen, temu ustreza. Tako da dodatnih pripomb nimamo. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Sledi Vlada Republike Slovenije. Kdo bo predstavil? Izvolite, gospod Engelman.</p>
            </sp>
            <sp who="SDT5:EngelmanAndrej">

               <speaker>ANDREJ ENGELMAN:</speaker>

               <p>Najlepša hvala za besedo, gospod predsednik. Zelo na kratko.</p>
               <p>Vlada meni, da dopolnitev zakona zaradi določitve pravne podlage ni potrebna. Ravno
               tako smatra, da so določbe Zakona o Državnem pravobranilstvu ustrezne. Opozarja pa na
               to, da glede na predlagano spremembo 11.a člena predlaga, da se ponovno prouči, ali
               je ta sprememba ustrezna, še posebej, če se upoštevajo določbe 1. in 2. člena tega
               zakona, ki ne ureja razmerja v sodnih postopkih, ampak samo v tistem delu, ko gre za
               sprejemanje zakonodajnih predlogov. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Državno pravobranilstvo, je kdo z nami? Izvolite, z imenom, prosim.</p>
            </sp>
            <sp who="SDT5:MiheličŽitkoTjaša">

               <speaker>TJAŠA MIHELIČ ŽITKO:</speaker>

               <stage>(Tjaša Mihelič Žitko, državna pravobranilka.)</stage>
               <p>Mi smo podali pripombe na prvotno besedilo predloga zakona. Tam smo ravno tako kot
               Vlada opozorili, da pravna podlaga je že podana v sami Lizbonski pogodbi. In sicer,
               ima pravico za vložitev tožbe, po našem razumevanju te pogodbe, tako Vlada kot
               Državni zbor.</p>
               <p>Naša pripomba je šla naprej v smeri, da je treba razmisliti oziroma ugotoviti, ali
               morda obstaja možnost, da bi prišlo, če bi Državno pravobranilstvo zastopalo Državni
               zbor, ki je, kot vemo, po Zakonu o Državnem pravobranilstvu pristojno tudi zastopati
               vlado v postopkih pred sodiščem Evropske unije. Se pravi, če bi prišlo do situacije,
               da bi morali zastopati oba, pa bi bila stališča različna. Zdaj, če take možnosti ni,
               z našega stališča nimamo pripomb na amandma, kot je zdaj pripravljen. Se pravi, da
               Državno pravobranilstvo zastopa Državni zbor v postopku pred sodiščem Evropske unije,
               ker naše pripombe so bile tudi upoštevane.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Državni svet, obe komisiji, stališče bo predstavil gospod Otoničar.</p>
            </sp>
            <sp who="SDT5:OtoničarVincenc">

               <speaker>VINCENC OTONIČAR:</speaker>

               <p>Spoštovani predsednik, hvala za besedo. Lep pozdrav vsem navzočim!</p>
               <p>V Državnem svetu sta predlog zakona obravnavali dve komisiji, Komisija za državno
               ureditev in Komisija za mednarodne odnose in evropske zadeve. Komisija za državno
               ureditev tega zakona ni podprla.</p>
               <p>Komisija za mednarodne odnose in evropske zadeve je obravnavala predlagani zakon.
               Pred seboj smo imeli mnenje Zakonodajno-pravne službe Državnega zbora, mnenje Vlade
               Republike Slovenije, pripombe Državnega pravobranilstva, mnenje Komisije Državnega
               sveta za državno ureditev in mnenje Službe Državnega sveta za pravne in analitične
               zadeve. Dobili pa smo tudi amandma poslanske skupine k temu zakonu.</p>
               <p>Obravnave predloga se žal predlagatelj ni udeležil, udeležili pa so se predstavniki
               Vlade Republike Slovenije in Državnega pravobranilstva.</p>
               <p>Glede na izpostavljene elemente v mnenju Vlade Republike Slovenije so se člani
               komisije strinjali, da dopolnitev k predlogu zakona zaradi določitve pravne podlage
               za vložitev tožbe pred sodiščem Evropske unije ni potrebna, zato predloga zakona ne
               podpira.</p>
               <p>Glede odnosa do Državnega sveta v zadevah Evropske unije pa komisija izpostavlja
               naslednje. Lizbonska pogodba je prinesla nove pristojnosti nacionalnim parlamentom,
               pri čemer državam članicam prepušča, da v nacionalni zakonodaji uredijo izvajanje teh
               pristojnosti. Glede na to, da slovenski parlament sestavljata dva domova, Državni
               zbor in Državni svet, bi bilo smotrno njuno vlogo v zadevah Evropske unije urediti na
               enem mestu. Žal trenutno veljavni zakon ureja zgolj za sodelovanje med Državnim
               zborom in Vlado ter popolnoma izpušča Državni svet. Vloga Državnega sveta na področju
               zadev Evropske unije ni urejena primerno, saj je urejena zgolj na ravni Poslovnika
               Državnega zbora. Vendar vloge Državnega sveta ne more spregledati. Državni svet
               neposredno sodeluje z Državnim 
               zborom in njegovimi delovnimi telesi. Zadeve, ki se nanašajo na Evropsko unijo,
               najprej obravnava v okviru Komisije za mednarodne odnose in evropske zadeve Državnega
               sveta. Navedena komisija obravnava tudi skladnost posameznih zakonodajnih predlogov z
               načelom subsidiarnosti. Predstavnik Državnega sveta je vabljen na seje odborov,
               pristojnih za evropske zadeve Državnega zbora. Državni svet namreč lahko že na
               podlagi ustave daje mnenje o vseh zadevah iz pristojnosti Državnega zbora, kar
               vključuje tudi zadeve Evropske unije, na podlagi Zakona o Državnem svetu pa mu mora
               predsednik Državnega zbora pošiljati vsa gradiva o zadevah, ki so na dnevnem redu sej
               Državnega zbora.</p>
               <p>Pogodba o Evropski uniji v 12. členu navaja, da nacionalni parlamenti dejavno
               prispevajo k dobremu delovanju Unije. Protokol številka 1 o vlogi nacionalnih
               parlamentov v Evropski uniji v 8. členu jasno določa, da vse njegove določbe veljajo
               za vse domove, ki sestavljajo parlamente. Iz tega lahko sklepamo, da se nanašajo tako
               na Državni zbor kot na Državni svet. Zaradi tega bi bilo utemeljeno premisliti, ali
               ne bi bilo smiselno novelirati sedaj veljavnega Zakona o sodelovanju med Državnim
               zborom in Vlado v zadevah Evropske unije v bistveno večjem obsegu in vanj vključiti
               tudi določbe o Državnem svetu. Na tak način bi bila vloga slovenskega parlamenta v
               zadevah Evropske unije urejena na enem samem mestu ter bi s tem prispevala k večji
               preglednosti slovenske ureditve na področju zadev Evropske unije. </p>
               <p>Kot navedeno je Lizbonska pogodba prvič uvedla formalno vlogo nacionalnih parlamentov
               v zakonodajnem postopku Evropske unije. Nacionalni parlamenti presojajo skladnost
               zakonodajnih aktov Evropske unije z načelom subsidiarnosti. Pridobili so povsem
               samostojno vlogo, ki jo morajo države članice upoštevati, in to ne glede na
               nacionalno pravno ureditev. Formalno vlogo v zakonodajnem postopku Evropske unije sta
               torej v skladu z Lizbonsko pogodbo pridobila oba domova slovenskega parlamenta, tako
               Državni zbor kot Državni svet. Medtem ko so postopki delovanja Državnega zbora
               urejeni v četrtem odstavku 3.a člena Ustave Republike Slovenije in v Zakonu o
               sodelovanju med Državnim zborom in Vlado v zadevah Evropske unije, postopki
               sodelovanja Državnega sveta v zadevah Evropske unije niso ne ustavno ne zakonsko
               urejeni. To pomeni, da obstaja pravna praznina glede ureditve vloge Državnega sveta v
               zadevah Evropske unije, kar je v nasprotju z ureditvijo v Lizbonski pogodbi. Državni
               svet je v preteklosti predlagal ureditev svoje vloge tudi v ustavi, kot tudi v
               zakonu, vendar je Državni zbor njegove predloge zavrnil. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospo Klasinčevo nadomešča gospa Pečanova.</p>
               <p>Prehajamo na razpravo in glasovanje o posameznih členih predloga zakona in vloženem
               amandmaju. Naj vas v zvezi s tem opozorim, da je na podlagi petega odstavka 3.a člena
               Ustave, v skladu s 84. členom, povezano s 56. členom Poslovnika za sprejetje
               odločitev o tem predlogu zakona, tako amandmajev kot členov, potrebna dvotretjinska
               večina glasov navzočih poslancev.</p>
               <p>V razpravo dajem 1. člen in k temu členu vložen amandma. Gospa Bebler, izvolite.</p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik.</p>
               <p>Vendarle bi povedala dva stavka, zaradi tega, da ne bi obviselo v zraku mnenje Vlade,
               ki je pravzaprav odklonilno do tega predloga za spremembo in dopolnitev Zakona o
               sodelovanju med Državnim zborom in Vlado v zadevah Evropske unije. Pri tem bi rada
               povedala, da tako v našem Odboru za zadeve Evropske unije kot v tej delovni skupini,
               ki je bila sestavljena tako, kot je povedal že prej kolega Anderlič, kakor tudi v
               poročilih drugih nacionalnih parlamentov, ki se srečujemo na konferencah COSAC,
               nikdar ni bilo dvoma o tem, da je treba posledično po Lizbonski pogodbi v  notranjih zakonodajah ta postopek,
               vendarle na neki način precizirati. Sedaj, vlada pa pravi, da dopolnitev predloga
               zakona, zaradi določitve pravne podlage za vložitev tožbe pred sodiščem ni
               potrebna.</p>
               <p>Jaz mislim, da je treba tukaj povedati, da predlagani 11a. člen, vendarle natančno
               pove in tudi razloži, da je ta dopolnitev potrebna, kajti to ne gre samo za predlog
               člena, ki naj bi bil povsem formalno pravne narave, ampak vsebuje tudi tiste
               sestavine, ki so nujno potrebne za to, da dosežemo vsebino in obličnost odločitve v
               državnem zbor, kadar državni zbor presodi, da je šlo za kršitev načela subsidiarnosti
               zakonodajnim aktom institucij Evropske unije. Ker v tem prvem odstavku 11a. člena
               tako kot je predlagan sedaj z amandmajem izrečno pravimo, da to državni zbor, to
               kršitev državni zbor ugotovi s sklepom, z obrazložitvijo, se pravi, potreben je
               sklep, ki mora biti obrazložen. V tem sklepu mora biti tudi navedena kršitev in nalog
               za vložitev tožbe ter še usmeritvena navodila za zastopanje državnemu
               pravobranilstvu, se pravi, da je, vendarle tukaj neka vsebina dodatna, ki je nujno
               potrebna. Jaz bi rada opozorila, če bi se utegnilo zgoditi, da bo res prišlo do take
               situacije, česar ne moremo popolnoma izključiti, verjamemo pa, da tega ne bo veliko,
               vsaj ne bi smelo biti, pa se bomo takrat začeli spraševati, po kakšnem postopku
               pravzaprav ugotovimo v DZ, da gre za tako kršitev načela subsidiarnosti in kdo bo
               tisti, ki bo v imenu DZ vložil tožbo. Takrat bomo ugotovili, da seveda v DZ nismo
               ustrezno usposobljeni za to in zato je, po moje, brez dvoma, da je treba to na neki
               način že v naprej za potencialno take potrebe pač urediti, zato prosim, da bi
               poslanke in poslanci, vendarle podprli tako predlog za spremembo in dopolnitev zakona
               kot seveda tudi te amandmaje, s katerimi smo sledili dosedanjimi razpravami zlasti
               mnenju Zakonodajno-pravne službe. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala, vam. Želi še kdo razpravljati? Gospod Anderlič.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Zahvaljujem se kolegici Darji, da je še dodatno utemeljila to potrebo.</p>
               <p>Potrebno je reči, da smo mi veliko časa porabili za to, da smo pravzaprav si bili na
               jasnem, da predvsem tista bojazen, ki je pravobranilka tukaj navajala, da bi lahko
               prišlo do različnih interesov med vlado in parlamentom, da smo te stvari v diskusijah
               in v utemeljitvah, ki so tukaj odpravili. To se mi zdi zelo pomembno, da se ve,
               kakšen je položaj DZ in da je tudi na simbolni ravni, če hočete to vendarle pokazano
               skozi to ureditev v tem členu. Rad bi mogoče v enem delu komentiral mnenje DS, ki
               bolj, po mojem prepričanju bolj sodi na petkovo sejo, ko se bomo pogovarjali o
               spremembah poslovnika, kjer itak mislimo, da bi bilo potrebo zaostriti predhodne
               obravnave in pridobivanje predhodnih mnenj tako v DZ, ko gre za delovna telesa, ki v
               bistvu so matična za posamezne zadeve, na primer, ko obravnavamo s področja
               kmetijstva kakšno politiko, Odbor za kmetijstvo in seveda podobno tudi pri drugih,
               kakor seveda, potem v končni fazi, ko gre za Odbor za EU, da dobi to podlago. Tukaj
               se popolnoma nič ne spreminja. Še več. M želimo, da bi skozi to imeli pravočasno tako
               kot mnenje vlade tudi DS pred tem bom rekel finalnim delom in vključevanje v te
               procese je, bom rekel, enako ali pa še bolj poudarjeno kot doslej. Tako da, mislim
               pa, da bomo v petek, ko bomo obravnavali Predlog spremembe Poslovnika, ker bo mnenje
               v enem delu tako kot sem razumel tudi pri spremembah Poslovnika identično kot so
               pripombe na zakon.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Še kdo? Gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala. Jaz bi bil čisto kratek.</p>
               <p>Jaz podpiram to. Kajti, če smo mi  resno jemali vsa prizadevanja v zvezi z Lizbonsko pogodbo in
               smo se ji tudi zavezali, potem je treba to možnost, da lahko ugotovimo, kršitev
               načela subsidiarnosti sprejeti z zakonodajnim aktom institucije EU, da to možnost
               imamo, da to tožbo vložimo. Se čudim, da tukaj vlado tako moti vloga do DZ. Jaz se
               tej vlogi nebi želel odpovedati, še posebej je seveda to postalo jasno v tem mandatu,
               ko vlada ni dorasla zaščiti, ne države in ne državljanov, in je nujno, da je ta vloga
               DZ, da ima zakonsko podlago. Zdi se mi, da amandma to zadevo izboljšuje in da se
               vzpostavlja neka direktna relacija do državnega pravobranilstva, tako da, se ne
               izgublja časa, ne vem koliko, da bo Vlada, potem po svojih predalih to vlačila in
               zamudila kakšno stvar. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Še kakšno razpravljavec? <stage>(Ne.)</stage> Glasujemo o tem amandmaju. V dvorani vidim 13
               poslancev. Se pravi, amandma bo sprejet, v kolikor ga bo podprlo 9 poslancev.
               Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(1 član.)</stage></p>
               <p>Glasovalo pa je 14 poslancev. Pomeni, amandma je sprejet.</p>
               <p>Prehajamo na 2. člen zakona, predhodno končno določbo. Želi kdo o njej razpravljati?
               <stage>(Ne.)</stage> Predlagam, da združimo glasovanje o obeh členih oziroma o zakonu kot celoti. V
               dvorani je 14 poslancev. 10 članov za bomo torej zakon potrdili. Glasujemo.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Sprejeli smo oba člena odnosno zakon kot celoto. Poročevalec, poročevalka? Nobene
               roke ne vidim. Hvala lepa. Pomeni, da bom nalogo opravil sam. Zaključujemo to točko
               dnevnega reda.</p>
               <p>Prehajamo na naslednjo <title>POROČILO O REALIZACIJI ODLOKOV V LETNEM NAČRTU RAZPOLAGANJA Z NEPREMIČNIM
               PREMOŽENJEM DRŽAVE V POSAMIČNI VREDNOSTI NAD 300 EVROV ZAVAROVALNE DRŽAVNE UPRAVE IN
               PRAVOSODNE ORGANE ZA LETI 2008 IN 2009.</title>
               </p>            
               <p>Gradiva, poročilo objavljeno v Poročevalcu, 3. 11. 2010, mnenje Komisije DS 25. 11.
               2010, vabljeni Ministrstvo za javno upravo, Državni svet, Komisije za državno
               ureditev. Poročilo je Državnemu zboru v obravnavo predložila Vlada na podlagi prvega
               odstavka 15. člena Zakona o stvarnem premoženju države pokrajin in občin. Pričenjamo
               obravnavo predloženega poročila, ki se v skladu z četrtim odstavkom 41. člena
               Poslovnika Državnega zbora opravi le na matičnem delovnem telesu razen, če matično
               delovno telo predlaga obravnavo na seji DZ. Besedo dajem ministrici, gospe Krebs.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Spoštovani, predsednik. Hvala lepa za besedo. Spoštovane, poslanke in poslanci.</p>
               <p>Leta 2007 sprejeti Zakon o stvarnem premoženju države je določal obveznosti
               pripraviti poročilo, o tem, kako so se realizirali odloki o letnem načrtu
               razpolaganja z nepremičnim premoženjem, ker gre za dvoletni proračun je tudi poročilo
               pripravljeno za leti 2008 in 2009. Kot veste je bila dolžnost vseh upravljavcev
               nepremičnega premoženja, da v kolikor so nepremičnine, ki jih niso potrebovali več za
               svoje  delo, postavili najprej
               na interni trg, v kolikor v mesecu dni ni bilo zanimanja, so ga z nameni ali menjave
               odprodaje brezplačnega prenosa na drugo osebo javnega prava ali lokalno skupnost,
               morali uvrstiti v odlok, letni načrt razpolaganja. Iz tega denarja so si upravljavci
               tudi nadejali namenska sredstva, ki bi jih potem uporabili za zagotavljanje
               prostorskih potreb. Odlok za leto 2008 je tako vseboval 86 nepremičnin, v skupni
               orientacijski vrednosti preko 98 milijonov evrov. Na take prihodke so upravljavci
               računali oziroma s takim obsegom premoženja bi želeli razpolagati. Vidim pa lahko, da
               se je razpolagalo zgolj z osemnajstimi nepremičninami v skupni vrednosti preko 22
               milijonov evrov in še od tega je bilo odplačnih razpolaganj preko 18 milijonov,
               ostalo je bilo brezplačno preneseno na druge osebe javnega prava, ki so morale ob tem
               prevzemu premoženja izkazati javni interes. V letu 2009 so bila ta razpolaganja še
               bolj skromna. Od 82 nepremičnin v skupni orientacijski vrednosti preko 79 milijonov
               evrov, je bilo razpolaganje opravljanje z zgolj šestimi nepremičninami in sicer so
               bile le te neodplačno prenesene na samoupravne lokalne skupnosti od plačnih
               razpolaganj ni bilo. Ob teh dveh letih so strokovne službe pripravile tudi analizo na
               podlagi navedb posameznih upravljavcev, torej resornih ministrstev. Kakšni so razlogi
               med tako velikim razkorakom v odlok prenesenimi nepremičninami in dejanskim
               gospodarjenjem z njimi. Najpogostejši razlogi, ki so tudi v poročilu navedeni, za
               neizvedena razpolaganja za obe leti so, ali ni prišlo do uspešne prodaje na javni
               dražbi ali na večih javnih dražbah v tem delu, pač že kriza od 2008 in 2009 zagotovo
               je objektivna okoliščina, ki je lahko na to vplivala. Potem neizvedeni in nedokončani
               postopki prodaje, zaradi prepogosto ugotovljenih neurejenih lastninskih in drugih
               razmerjih ali se je med postopkom ugotovilo, da niso končani sodni postopki. Potem
               uporabniki niso pravočasno pridobili nadomestnih poslovnih prostorov, pa je to
               onemogočalo razpolaganje ali je upravljavec preklical odločitev o prodaji. Potem,
               večkrat je bila tudi nerealizirana predviden brezplačen prenos na samoupravno lokalno
               skupnost. Nesporno je to poročilo, potrjuje razloge, ki smo jih kot Ministrstvo za
               javno upravo navajali ob predlogu sprememb zakona o stvarnem premoženju in
               ustanovitvi zakona o javnem nepremičninskem skladu Republike Slovenije. To kaže, da
               posamezni razpršeni razpravljavci niso vešči gospodarjenja in intenzivnega ukvarjanja
               s postopki razpolaganja, prodaje, menjave in je torej tudi realizacija teh odlokov,
               potrjuje pravilno odločitev, posledice tudi Državnega zbora, da je treba to področje
               ravnanja z nepremičnim premoženjem za potrebe zagotavljanja prostorov za delo uprave
               seveda izboljšati in upamo, da v nadaljevanju javni sklad bo bolje gospodaril z
               nepremičnim premoženjem. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Državni svet, gospod Vnučec.</p>
            </sp>
            <sp who="SDT5:VnučecBogomir">

               <speaker>BOGOMIR VNUČEC:</speaker>

               <p>Hvala lepa. Poročilo komisija podpira. Je pa ministrica že omenila vse razloge, kar
               se tiče razkoraka med realizacijo in pa načrtom in tukaj pač je potrebno, podpiramo
               to, da se prenaša brezplačno na javne upravičence, občine itn., in pa da se je treba
               prilagoditi gospodarski situaciji  tudi kar se tiče vrednotenja tistih stvari, ki jih želimo prodati.
               Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Članice in člani odbora? Gospod Grims.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>No eno vprašanje.</p>
               <p>Zelo veliko je bilo že razprave tudi v tem Državnem zboru v zvezi z razvpitim najemom
               nepremičnin s strani Ministrstva za notranje zadeve. Takrat je bilo v teh razpravah
               tudi omenjeno naj bi se to reševalo tudi deloma z odprodajo nekaterih nepremičnin,
               zdaj pa vidim, da so v glavnem tiste, ki so bile omenjene bodisi umaknjene iz odloka
               ali pa to ni bilo nič realizirano, gre predvsem za vprašanje Beethovnove pa
               Štefanove, kako je zdaj s to zadevo v resnici in kako stoji ta finančna konstrukcija,
               ki je dvigala toliko polemike.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Gospa ministrica.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Hvala lepa za vprašanje, gospod Grims.</p>
               <p>Mi smo v skladu z določili zakona kot horizontalno ministrstvo za javno upravo
               zadolženi, da na podlagi poročil od upravljavcev nepremičnega premoženja te njihove
               potrebe zberemo ob zakonsko izpolnjenih pogojih, da neke nepremičnine več ne rabijo
               za svoje delo in da so prej mesec dni na internem trgu skušali seveda pogledati ali
               kdo drug rabi to nepremičnino. V kolikor je ta nepremičnina bila navedena in gospodo
               Šular mi pomaga in je bila v letu, očitno 2009 in zapisano je v točki 26., da je
               nepremičnina vključena v finančni načrt izgradnje nove stavbe in bo prodana, ko bo
               nova stavba zgrajena<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Saj to vam lahko jaz pomagam<gap n="..."/></p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>No dobro, ja<gap n="..."/> Tako da mi samih strokovnih vsebinskih presoj, odločitev resornih
               ministrstev dosedanjih upravljavcev nepremičnega premoženja nismo imeli pravice niti
               povpraševati po tem, tako da vam lahko pomagam zgolj s tem, da seveda ugotovimo, da
               ni bila prodana in da je obrazložitev ministrstva v temu poročilu bila takšna kot sem
               vam predstavila. Če to zadošča<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Gospa ministrica, saj vam jaz lahko tukaj pomagam, tukaj pa res ni nikakršne posebne
               dileme; notranje ministrstvo je načrtovalo to nepremičnino za leto 2009, pomeni
               Beethovnovo in Štefanovo 2, zakaj? Zaradi tega, ker so nameravali iti na
               Litostrojsko. In logično je, da bi to prodali tukaj, ker ministrica je naredila tisti
               <q>"salto mortale"</q><stage>(?)</stage>, ki se ji reče najem Pogačarjeve palače, je notranje ministrstvo
               moralo ostati tukaj, to je čisto logična posledica. Ampak še en dokaz, da če bi se
               bilo selilo na Litostrojsko ne bi bilo najema na pol in hkrati prodali bi ti dve
               nepremičnini ker pomeni, da bi bila tista Litostrojska še kako cenejša potem varianta
               in bi rešila celotno policijo in ministrstvo. Tako da je to nekako meni vsaj logična
               posledica, ki je notri. Je pa, mislim dobro gospod Grims, da ste opozorili, ker je to
               res absurd. Gospa Pečanova, izvolite.</p>
            </sp>
            <sp who="SDT5:PečanBreda">

               <speaker>BREDA PEČAN:</speaker>

               <p>Hvala lepa za besedo. Samo eno vprašanje v zvezi s točko 14. na strani trinajst,
               tabele.</p>
               <p>Ni mi razumljivo, zakaj je tukaj že sama cenitev bila zelo nizka glede na<gap n="..."/> Razen če
               niso kakšne številke narobe napisane, triintrideset tisoč petsto deset kvadratnih
               metrov bo cela vojašnica in potem je na koncu bila cena devet tisoč petsto
               sedemintrideset evrov<gap n="..."/> Kaj je to? To je štirinajst ta na petnajsti strani, v
               Ribnici ja. Mislim, saj jaz razumem, če je to občini bilo preneseno ali kaj takšnega
               potem sploh ne vem, zakaj kakšna cena, tukaj bi lahko bil brezplačen prenos.
               Mislim<gap n="..."/></p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Hvala lepa.</p>
               <p>Iz poročila upravljavca, to je zagotovo bilo Ministrstvo za obrambo gre za  prenos z neposredno pogodbo v
               prodajni vrednosti devet tisoč petsto sedemintrideset evrov<gap n="..."/> To je verjetno moral
               biti kakšen solastniški delež, to je nemogoče, da bi seveda cela stavba<gap n="..."/>
               <gap n="..."/><stage>/Medsebojno pogovarjanje./</stage><gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Poglejte, saj jaz mislim, da bomo ugibali, čeprav je vprašanje gospe Pečanove več kot
               na mestu. Ker objekt je bil predviden za tisto tisoč evrov prodan pa, tukaj piše, za
               devet tisoč evrov, to bi bil res absurd. Predlagam, da mogoče res poslanki odgovorite
               na to vprašanje ali pa tudi odboru ne samo poslanki<gap n="..."/></p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Ker to je bila orientacijska vrednost, to je tista vrednost, ki jo seveda upravljavec
               poda v ta načrt, v odlok brez, da bi prej izvedel usodno cenitev. In ni mogoče,
               mislim zelo nelogično je, da se bi tako zelo zmotili. Lahko da je, pa samo del
               celotne vojašnice potem bil predmet razpolaganja v posameznem delu mogoče za kakšen
               prostor ampak, saj pravim, tukaj smo zbrali<gap n="..."/> Spoštovani predsednik, jaz bi glede na
               prejšnjo dilemo glede najemov prostorov posameznih upravljavcev vis a vis biti v
               obstoječih neprimernih prostorih pa izgradnje novih prostorov zelo jasno rada
               povedala, da bo zagotovo centralno upravljanje tudi dolžnost vzporedne predložitve ob
               vsakoletnem proračunu načrta najema prostorov, načrta nabav prostorov, načrta
               izgradenj novih prostorov v enem paketu v smislu poslovnega načrta javnega
               nepremičninskega sklada zagotovo boljša praksa kot smo ji priča dejansko danes, ko je
               lahko vsak upravljavec dejansko samostojno pač ustvarjal pogoje za upravljanje
               svojega dela; torej ali najemov ali gradiv ali seveda odprodajal nepotrebne poslovne
               prostore.</p>
               <p>Tako da jaz upam, da v nadaljevanju spremenjena nova predpisa bosta omogočala, da se
               nam bo več dogajalo, kajti Vlada kot celota, ki bo dala predlog načrta bo odločala o
               posameznih najemih, nabavah in o racionalnosti delovanja na temu področju.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Grims, izvolite.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Mislim, da je bil zelo korekten predlog predsednika, da bi se poslanki pisno
               posredovalo ta odgovor. Jaz bi pa tudi prosil za pismen odgovor na moje vprašanje,
               kakšna je vaša, saj ste vi zadolženi za te stvari, ocena upravičenosti najema tiste
               nepremičnine in celotne finančne konstrukcije tega v zvezi s tem, da se zdaj to umika
               iz odloka o prodaji. Ta ocena finančne konstrukcije bi bila zagotovo zelo
               relevantna.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Prosim gospa ministrica.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Jaz bi z veseljem odgovorila tudi na kakšno drugo vprašanje. Spoštovani gospod Grims
               absolutno bi presegla svoje, z zakonom določene pristojnosti in pristojnosti
               strokovnih služb našega ministrstva. Z obstoječo, tudi staro zakonodajo našemu
               ministrstvu ni bila dana nikakršna druga pristojnost kot pravzaprav na tem področju
               zbrati od upravljavcev to kar so se kanili početi na temu področju.</p>
               <p>Tako da, ocena upravičenosti ravnanja posameznega upravljavca presega pristojnosti
               našega ministrstva, te naloge nikoli ni imelo. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zdaj jaz imam malo dilem sam pri sebi, če sem direkten; jaz verjamem, da bo gospod Grims lahko dobil
               odgovor preko poslanskega, če ga tukaj ne gre dobiti s strani ministrice. Zdaj mi
               sicer lahko sprejmemo sklep, če vztrajate, ga bom dal tudi na glasovanje, ampak
               mogoče res predlagam, da bi šli na poslansko, sam imam pa hudo dilemo pritisniti
               tukaj za. Ampak zakaj, mogoče je ta dilema navidezna, ampak res pa je, zelo hudo je
               reči, poročilo je ustrezno notri pa piše, da je nek objekt vreden tristo tisoč evrov,
               prodan za devet tisoč. Tako da imam tukaj resno dilemo in težavo, da bi se dotaknil
               tega gumba pod številko dva. Izvolite naprej, ostali. <gap n="..."/><stage>/Medsebojno
               pogovarjanje./</stage><gap n="..."/> Ne, poglejte saj jaz ne delam nobenega problema s tem, samo je pa
               nekaj, glasovati zdaj, da je v redu, potem se bo pa izkazalo, da je bilo res prodano
               za devet tisoč evrov<gap n="..."/> To me malo muči. Ja, izvolite.</p>
            </sp>
            <sp who="SDT5:PavliničKrebsIrma">

               <speaker>IRMA PAVLINIČ KREBS:</speaker>

               <p>Če dovolite, tukaj bomo mi od upravljavca Ministrstva za obrambo pojasnila absolutno
               z dodatnim vprašanjem Ministrstvu za obrambo da glede na postavljeno vprašanje
               zagotovo zadovoljivo odgovorili, kajti, saj pravim ocenjena vrednost tristo tisoč
               evrov in neposredna pogodba prodajna vrednost devet tisoč evrov, tukaj ni mogoče, da
               ne bi šlo verjetno za kakšen delček tega kompleksa v smislu kakšne služnosti ali kar
               koli. Si ne znam predstavljati laično, da bi lahko pravzaprav kaj drugega bilo.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zdaj, sprašujem gospod Grims, poslansko ali<gap n="..."/> Poslansko. Gospa
               Pečanova?</p>
            </sp>
            <sp who="SDT5:PečanBreda">

               <speaker>BREDA PEČAN:</speaker>

               <p>Mi bodo pojasnili, bom prosila bivšega ministra Erjavca kako je ta stvar tekla, ker
               verjetno je kaj podobnega kot vojašnica na Meljski cesti.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne vem, hvala lepa. Še kdo? Ni. Potem dajem na glasovanje naslednji sklep: Odbor za
               notranjo politiko, javno upravo in pravosodje je obravnaval poročilo o realizaciji
               odlokov o letnem načrtu razpolaganja z nepremičnim premoženjem države v posamični
               vrednosti nad tristo tisoč evrov, za organe državne uprave in za pravosodne organe za
               leti 2008 in 2009 in ga ocenjuje kot ustreznega ter meni, da njegova obravnava na
               seji zbora ni potrebna.</p>
               <p>Če sam obrazložim svoj glas, jaz sicer bom glasoval proti, ampak ne da bi hotel
               spraviti, na sejo Državnega zbora, ampak iz previdnosti, ker ne vem, kaj se tam
               skriva. Nič drugega. Želi kdo?</p>
               <p>Dobro, glasujemo. Za je glasovalo 9 članov, proti 2.</p>
               <p>Predlog sklepa je sprejet.</p>
               <p>S tem končujemo to točko dnevnega reda.</p>
               <p>Preden pa zaključim sejo naj ugotovim naslednje, da sem na zadnji seji prosil članice
               in člane odbora za predloge naših mednarodnih obiskov v letu 2011. Jaz do danes nisem
               dobil nobenega predloga zato predlagam, da vodji oddelka za mednarodne dejavnosti in
               protokol ter prevajanje predložimo naslednje besedilo: <q>"Obveščamo vas, da Odbor za
               notranjo politiko, javno upravo in pravosodje namerava v letu 2011 opraviti obisk
               enega izmed tujih parlamentov."</q> To smo zapisali tudi v letu 2010 pa potem nismo
               nikamor šli, ker očitno smo malo<gap n="..."/></p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Jaz bi imel predlog predsednik.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ja malo pozno je, ker do danes smo rekli, da mora biti tukaj. Prosim, gospod
               Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p><gap n="..."/><stage>/Mikrofon je izključen, zelo slaba slišnost./</stage><gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>No to sem sprejel zdaj bolj za šalo. Skratka, če se strinjate, bi takšen dopis
               poslali oddelku? Ne vidim nasprotovanj, zato zaključujemo sejo in se vidimo na
               nadaljevanju prejšnje seje, 8. decembra. Hvala lepa.</p>
               <stage type="time">(Seja je bila zaključena 30. novembra 2010 ob 13.53.)</stage>
            </sp>
         </div>
      </body>
   </text>
</TEI>
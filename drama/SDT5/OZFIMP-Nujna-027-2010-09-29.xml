<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZFIMP-Nujna-027-2010-09-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8C434835B29751C4C12577A500289717</idno>
               <idno type="custom" subtype="day">EC19D832F01C1C19C12577B200227EA9</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=EC19D832F01C1C19C12577B200227EA9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZFIMP-Nujna-027-2010-09-29.OZFIMP" n="027">
               <name>Nujna</name>
               <date when="2010-09-29"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZFIMP-Nujna-027-2010-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZFIMP-Nujna-027-2010-09-29.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">27. nujna seja</stage>
            <stage type="date">(29. september 2010)</stage>
            <stage type="chairman">Sejo je vodil Bogdan Čepič, predsednik odbora.</stage>
            <stage type="time">Seja se je pričela ob 11.10.</stage>
            <stage type="mag"/>


            <sp xml:id="SDT5-OZFIMP-Nujna-027-2010-09-29.sp1">

               <speaker>PREDSEDNIK BOGDAN ČEPIČ:</speaker>

               <p>Spoštovani, glede na to, da smo sklepčni, mi dovolite, da pričnem s 27. nujno sejo
               odbora. </p>
               <p>Obveščam vas, da so zadržani in se seje ne more udeležiti naslednji član odbora:
               gospod Franc Jurša, DeSUS. Na seji, kot nadomestni član in članica odbora s
               pooblastili sodelujejo: namesto Luke Jurija Anton Colarič in namesto Brede Pečan
               Andrej Magajna.</p>
               <p>S sklicem ste sprejeli naslednji dnevni red seje odbora:</p>
               <p>- Obravnava zahteve skupine poslank in poslancev s prvopodpisanim Jožetom Tankom za
               oceno ustavnosti Zakona o poroštvu Republike Slovenije za zagotavljanje finančne
               stabilnosti v euroobmočju.</p>
               <p>Odbor je matično delovno telo za obravnavo navedene točke. Ker v poslovniškem roku
               nisem prejel predlogov v zvezi z dnevnim redom ugotavljam, da je določen takšen
               dnevni red, kot ste ga prejeli s sklicem seje odbora.</p>
               <p>Prehajam na <title>1. TOČKO DNEVNEGA REDA</title> , to je <title>OBRAVNAVA ZAHTEVE SKUPINE POSLANK IN POSLANCEV S PRVOPODPISANIM JOŽETOM TANKOM
               ZA OCENO USTAVNOSTI ZAKONA O POROŠTVU REPUBLIKE SLOVENIJE ZA ZAGOTAVLJANJE FINANČNE
               STABILNOSTI V EUROOBMOČJU.</title>
               </p>
               <p>Obravnavano zahtevo za oceno ustavnosti Zakona o poroštvu Republike Slovenije za
               zagotavljanje finančne stabilnosti v euroobmočju je Ustavno sodišče Državnemu zboru
               posredovalo 4. avgusta 2010 in določilo 20-dnevni rok za izjasnitev Državnega zbora
               glede predloga za zadržanje izvrševanja zakona in 60-dnevni rok za izjasnitev
               Državnega zbora o navedbah v zahtevi. Odbor je na 26. nujni seji 26. 8. 2010 zato
               najprej obravnaval predlog za zadržanje izvrševanja zakona in se je strinjal z
               mnenjem Zakonodajno-pravne službe v zvezi s tem predlogom ter ji predlagal da
               pripravi odgovor Državnega zbora Ustavnemu sodišču.</p>
               <p>V zvezi z vsebinskimi navedbami zahteve za oceno ustavnosti, pa je bilo odboru
               posredovano mnenje Vlade z dne 6. 9. 2010 in mnenje Zakonodajno-pravne službe z dne
               20. 9. 2010, zato so izpolnjeni poslovniški pogoji tudi za obravnavo same vsebine
               zahteve na seji matičnega delovnega telesa, in to v roku kot ga je določilo Ustavno
                  sodišče.<stage type="mag"/> <stage>(nadaljevanje)</stage> K obravnavi te
               točke so vabljeni: Ministrstvo za finance in Zakonodajno-pravna služba.</p>
               <p>Za zapisnik, glede na to, da se nam je dodatno pridružil še en član s pooblastilo,
               nemost Renate Brunskole je poslanec Janez Kikelj.</p>
               <p>Želi besedo predstavnica Zakonodajno-pravne službe, gospa Andreja Kurent.</p>
            </sp>
            <sp xml:id="SDT5-OZFIMP-Nujna-027-2010-09-29.sp2">

               <speaker>ANDREJA KURENT:</speaker>

               <p>Saj v bistvu k našemu mnenju nimam kaj dodati. Pisno mnenje ste prejeli in v njem ste
               kot odgovor Državnega zbora na zahtevo za presojo ustavnosti navedli argumente, ki so
               zakonodajalca vodili k sprejemu takšnega zakona.</p>
               <p>Hvala.</p>
            </sp>
            <sp xml:id="SDT5-OZFIMP-Nujna-027-2010-09-29.sp3">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Besedo dajem tudi predstavniku Vlade oziroma državni sekretarki, prosim.</p>
            </sp>
            <sp xml:id="SDT5-OZFIMP-Nujna-027-2010-09-29.sp4">

               <speaker>MATEJA VRANIČAR:</speaker>

               <p>Hvala lepa.</p>
               <p>Povsem na kratko. Vlada je v svojem mnenju podala oceno oziroma mnenje tako z vidika
               postopkovnih vprašanj, kot tudi z vidika vsebine same pobude za oceno ustavnosti in
               predlagala Državnemu zboru, prvenstveno, da pobudo zavrže kot neutemeljeno, saj se
               predlagatelji v pobudi sklicujejo na predlog zakona, ne da bi upoštevali spremembe,
               ki jih je predlog zakona doživel v zakonodajnem postopku, zato vlada ocenjuje, da je
               izpodbijan neobstoječ zakon in da bi že iz tega razloga Ustavno sodišče moralo pobudo
               zavreči, kot nedopustno.</p>
               <p>Če pa bi se Ustavno sodišče vseeno odločilo za vsebinsko presojo pobude, Vlada v
               svojem mnenju navaja vrsto razlogov, ki zahtevajo zavrnitev predlagane pobude za
               oceno ustavnosti, in po posameznih elementih pobude navaja argumente, ki vlado
               prepričujejo v sklep, da je zakon skladen z ustavo. Pri tem podrobno pojasnjujemo
               vprašanje akcesornosti, ugotavljamo, da je dolžnik, to je družba za zagotavljanje
               finančne stabilnosti v euroobmočju jasno določena z zakonom, ugotavljamo, da je obseg
               poroštva določen z zakonom in da sama dikcija ustave, ki zahteva da so krediti in
               poroštva podeljeni na podlagi zakona, ne pomeni da morajo biti čisto vsi elementi
               določeni z zakonom oziroma omogoča izvedbe strukture takšne, kakršna je v sprejetem
               zakonu, ki je tudi objavljen v Uradnem listu, pripravljena torej, da se poroštvo, kot
               eno poroštvo podeli z enim zakonom, da pa se vladi da pooblastilo, da v okviru tega
               poroštva sprejema odločitve v zvezi s sprostitvijo posameznih tranš oziroma
               posameznega obsega sredstev ter o tem seznanja oziroma o tem omogoči soodločanje
               Državnega zbora v skladu z zakonom, ki ureja sodelovanje Vlade in Državnega zbora pri
               evropskih zadevah.</p>
               <p>Prav tako v odgovoru opozarjamo na odločitve oziroma posledice odločitev z vidika
               slovenskega članstva v Evropski uniji in obveznosti, ki jih je v zvezi s tem
               Slovenija prevzela in ugotavljamo, da bi neukrepanje na predlagan način oziroma
               neukrepanje v smislu nesodelovanja Slovenije v mehanizmu, ki je namenjen podpori
               oziroma krepitvi evrskega območja pomenilo neizpolnjevanje prevzetih mednarodnih
               obveznosti.</p>
               <p>Ob koncu svojega stališča Vlada Ustavnemu sodišču predlaga tudi, da zadevo prednostno
               obravnava, saj je za to, da bi Slovenija lahko resno pristopila k izvajanju svojih
               aktivnosti v okviru družbe <stage type="mag"/> <stage>(nadaljevanje)</stage>
               nujno, da je odločitev sprejeta čim prej.</p>
               <p>Hvala lepa.</p>
            </sp>
            <sp xml:id="SDT5-OZFIMP-Nujna-027-2010-09-29.sp5">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Predlagam, da odbor razpravlja o naslednjem predlogu sklepa odbora: Odbor se strinja
               z mnenjem Zakonodajno-pravne službe o zahtevi za oceno ustavnosti zakona o poroštvu
               Republike Slovenije za zagotavljanje finančne stabilnosti v euroobmočju z dne 20. 9.
               2010 ter ji predlaga, da v skladu s Poslovnikom Državnega zbora pripravi odgovor
               Ustavnemu sodišču.</p>
               <p>Odpiram razpravo o tem predlogu.</p>
               <p>Andrej Vizjak.</p>
            </sp>
            <sp xml:id="SDT5-OZFIMP-Nujna-027-2010-09-29.sp6">

               <speaker>MAG. ANDREJ VIZJAK:</speaker>

               <p>Hvala lepa.</p>
               <p>Torej, sam kakor tudi člani Poslanske skupine Slovenske demokratske stranke bomo
               nasprotovali temu predlogu sklepa in ga ne bomo podprli. Za to obstajajo vsebinski,
               politični in tudi formalni razlogi.</p>
               <p>Če začnem pri slednjih, ki so seveda po svoje ključni, procesno gledano, vsebinsko pa
               so, se mi zdi, ključni drugi. Zakaj? Menimo namreč, da je zahteva utemeljena, da bi
               bilo prav, da o tej zahtevi odločijo pristojni, torej Ustavno sodišče in da se Vlada
               tu postavlja kot neke vrste advokat svojih predlogov, in normalno, da bo, kot vsak
               advokat, ki zastopa neko stran, navedla številne razloge v svojo prid. Predlagatelji
               pa smo v zahtevi navedli svoje argumente zakaj menimo, da je zakon v nasprotju s
               slovensko ustavo in tudi z logiko in tudi z določenimi izjemno preprostimi načeli.
               Namreč, če zdaj preidem, in pravzaprav bom kasneje utemeljil mogoče še nekaj, oziroma
               podčrtal nekaj določb iz te same zahteve, pa zdaj prehajam na nekoliko bolj vsebinsko
               plat.</p>
               <p>Torej, v Slovenski demokratski stranki nismo podprli zakona, s katerim gre Slovenija
               v neko negotovo poroštveno politiko, ki je že neko bivšo državo, Jugoslavijo, katere
               sestavni del smo bili, pahnila v, praktično, bankrot. Če se z denarjem
               davkoplačevalcev dela po domače in nejasno, je lahko rezultat izredno slab. Mi se s
               tem zakonom o poroštvu Republike Slovenije za zagotavljanje finančne stabilnosti res
               brezkompromisno klanjamo neki politiki, pri čemer pa zanemarjamo domače probleme.
               Zanemarjamo recimo probleme, ki so se zgodili v Sloveniji in se dogajajo v Sloveniji.
               Pa naj omenim samo zadnje, ki je povezan s poplavami. Mi se ukvarjamo tu z nekimi
               težavami, ki lahko, če bodo nastale, želimo s tem vplivati na optimizem takšnih in
               drugačnih trgov, tako finančnih, kot gospodarskih v Evropi, hkrati pa zanemarjamo
               življenje domačih ljudi ob vsakdanjih težavah, ki so povezane z naravnimi nesrečami,
               takšne in drugačne oblike. Jaz mislim, da je delovanje te vlade na gospodarskem
               področju tudi ene vrste naravna nesreča...</p>
            </sp>
            <sp xml:id="SDT5-OZFIMP-Nujna-027-2010-09-29.sp7">

               <speaker>PREDSEDNIK BOGDAN ČEPIČ:</speaker>

               <p>Jaz bi prosil, da razprava teče v skladu...</p>
            </sp>
            <sp xml:id="SDT5-OZFIMP-Nujna-027-2010-09-29.sp8">

               <speaker>MAG. ANDREJ VIZJAK:</speaker>

               <p>Saj...</p>
            </sp>
            <sp xml:id="SDT5-OZFIMP-Nujna-027-2010-09-29.sp9">

               <speaker>PREDSEDNIK BOGDAN ČEPIČ:</speaker>

               <p>...s predlaganim sklepom...</p>
            </sp>
            <sp xml:id="SDT5-OZFIMP-Nujna-027-2010-09-29.sp10">

               <speaker>MAG. ANDREJ VIZJAK:</speaker>

               <p>...zelo, zelo...</p>
            </sp>
            <sp xml:id="SDT5-OZFIMP-Nujna-027-2010-09-29.sp11">

               <speaker>PREDSEDNIK BOGDAN ČEPIČ:</speaker>

               <p>...in o mnenju Zakonodajno-pravne službe in...</p>
            </sp>
            <sp xml:id="SDT5-OZFIMP-Nujna-027-2010-09-29.sp12">

               <speaker>MAG. ANDREJ VIZJAK:</speaker>

               <p>...zelo teče, zelo teče...</p>
            </sp>
            <sp xml:id="SDT5-OZFIMP-Nujna-027-2010-09-29.sp13">

               <speaker>PREDSEDNIK BOGDAN ČEPIČ:</speaker>

               <p>...to, kar zdaj komentirate ni v tem...</p>
            </sp>
            <sp xml:id="SDT5-OZFIMP-Nujna-027-2010-09-29.sp14">

               <speaker>MAG. ANDREJ VIZJAK:</speaker>

               <p>...spoštovani predsednik....</p>
            </sp>
            <sp xml:id="SDT5-OZFIMP-Nujna-027-2010-09-29.sp15">

               <speaker>PREDSEDNIK BOGDAN ČEPIČ:</speaker>

               <p>...mnenju noter.</p>
            </sp>
            <sp xml:id="SDT5-OZFIMP-Nujna-027-2010-09-29.sp16">

               <speaker>MAG. ANDREJ VIZJAK:</speaker>

               <p>...odbora, v kontekstu tega zakona in te zahteve. Zakaj? Zaradi tega, ker se tu
               Republika Slovenija obvezuje finančno angažirati v nekem izredno nejasnem projektu.
               To je, recimo če vam plastično ponazorim, podobno, kot če bi sprejeli zakon o
               poroštvu za izgradnjo avtocest. In bi rekli, da bo to poroštvo v višini 2 milijard
               evrov ali dobrih 2 milijard evrov. Težko je reči, da ni določen namen poroštva, je -
               za izgradnjo avtocest, ni za ne vem, državne proslave Vlade, je za izgradnjo
               avtocest. Se pravi je določeno. In je določen tudi znesek in vse skupaj, ampak vi
               dobro veste, da smo v tem Državnem zboru sprejemali za vsak odsek<stage type="mag"/> <stage>(nadaljevanje)</stage> točno določen odsek, točno določena sredstva, na
               podlagi dokumentov, ki so utemeljevali ta sredstva in ta odsek, posebne poroštvene
               zakone. In prav enaka zgodba je v tem primeru. Mi tu zdaj obravnavamo poroštven zakon
               za en izredno nejasen, nedoločen in tudi bi rekel nesporazumen namen. Mi določamo
               poroštva za ohranjanje finančne stabilnosti, karkoli to že je. Jaz ne vem kaj to vse
               je, marsikaj se da v to stlačiti. Tudi pomoč, ne vem, kakšni državi, ki ga je
               zavestno lomila pri javnih financah in kršila pakt stabilnosti in rasti, kršila
               marsikaj, v tej Evropski uniji se bomo, ne se bomo - se bodo odločili, pravzaprav
               veliki v tej Evropi, ki bodo imeli zelo neposredne interese, da se reši nek konkreten
               problem neke države, in bomo tu seveda participirali, pri tem pa zanemarjamo in
               diskusija o tej participaciji ne bo več potekala v tem parlamentu, parlament bo samo
               seznanjen, vlada pa bo v skladu z znanim pristopom pokimala in odobrila to poroštvo v
               skladu s pristojnostmi, ki jih ima po tem zakonu. to je po oceni predlagateljev te
               zahteve v direktnem nasprotju z Ustavo. Namreč, jasno je, da 149. člen Ustave določa,
               da se poroštva dajejo z zakonom, in če se nekoliko navežemo na pristop, ki ga je
               želel takrat tisti, ki je zapisal to, to ne pomeni, da ima ta zakon lahko samo en
               člen, ki pravi: To poroštvo se določa s tem zakonom. In konec in pika. Ampak, namen
               te ustavne določbe je, da gre ob poroštvih za izredno pomembno vsebino, ki vpliva na
               javne finance, ki se opredeli v parlamentu s potrebno večino, kjer je treba tudi
               potrebno večino poslancev vsebinsko in sicer prepričati o smotrnosti tako vloženih
               davkoplačevalskih sredstev ali pa prevzemanju obveznosti davkoplačevalcev za nek
               konkreten posel.</p>
               <p>Mi pravzaprav tega konkretnega posla sploh nimamo, in to je drug problem. Namreč, po
               obligacijskem zakonu je poroštvo nek dodatek, neka nadgradnja enega osnovnega posla,
               saj gre samo za način financiranja oziroma zagotavljanja finančnih sredstev za nekaj,
               kar je osnovno, kar je ključno pri vsem tem in tega ni. Mi smo skozi ta zakon dali
               neko praktično bianco pooblastilo ljudem, na nivoju vlade, da odločajo o poroštvih v
               višini dobrih dveh milijard evrov, pri čemer tudi danes se tudi vam ne sanja za kater
               konkreten namen. Samo za neko splošno poslanstvo ohranjanje stabilnosti euroobmočja.
               To je po mnenju predlagateljev premalo, glede na določbe ustave, ki se tukaj
               zavzemajo za bistveno večjo javnofinančno odgovornost, kot jo ta trenutek peljete vi.
               Da je res temu tako, kaže tudi, saj danes bo tudi diskusija o tem v parlamentu na
               izredni seji, tudi včeraj sprejet proračun. Poglejte, mi smo januarja letos sprejeli
               pakt stabilnosti in rasti, danes oziroma včeraj je vlada sprejela predloge proračunov
               za prihodnji dve leti, ki odstopajo od tega pakta. Odstopajo, kar se tiče
               proračunskega primanjkljaja in podobno, za prihodnji dve leti. Jaz ne vem, in seveda
               mi bi morali tako, kot se lotevamo marsikatere stvari, kot pravijo s tresočo roko, na
               primer sprejem... .../Nerazumljivo./... bi se morali s tresočo roko lotevati tudi
               dajanja poroštev in obremenjevanja davkoplačevalcev v tej državi. To kar pa se tu
               dogajal, je pa diametralno nasprotje te tresoče roke - dajemo poroštva za nejasen
               namen, ki je okvirno določen, smer je določena, ni pa določeno konkretno kaj in se
               zelo bojim, da nas to pošilja še globlje glede javnofinančne nestabilnosti, kot je že
               zdaj. <stage type="mag"/> <stage>(nadaljevanje)</stage> Potem pa se bomo čudili
               padcu bonitet, tako naših bank, kot naše države v prihodnje. Na tak način se ne da
               okrepiti zaupanja v naše javne finance in vlagateljev v našo državo.</p>
               <p>Zato predlagatelji te zahteve za oceno ustavnosti vztrajamo na argumentih, ki smo jih
               podali. Še enkrat ob tej priložnosti opozarjamo na nesprejemljivo lahkotnost
               sprejemanja poroštev te vlade in koalicije v Državnem zboru in seveda ponovno
               izražamo skrb za stabilnost javnih financ za prihodnost. Ta vlada, še enkrat, ima še
               kar nekaj manevrskega prostora za to zadolževanje in se bojim da zaradi tega
               manevrskega prostora tudi s tako lahkotno držo posega po teh oblikah obremenjevanja
               bodočih generacij.</p>
            </sp>
            <sp xml:id="SDT5-OZFIMP-Nujna-027-2010-09-29.sp17">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Dalje. Frangež.</p>
            </sp>
            <sp xml:id="SDT5-OZFIMP-Nujna-027-2010-09-29.sp18">

               <speaker>MATEVŽ FRANGEŽ:</speaker>

               <p>Najlepša hvala, Čepič. Spoštovane in spoštovani.</p>
               <p>Socialni demokrati bomo podprli stališča, ki jih je pripravila Zakonodajno-pravna
               služba in zato tako v mnenju Zakonodajno-pravne službe, kot tudi v mnenju, ki ga je
               ob tej točki predstavila Vlada Republike Slovenije, najdemo veliko argumentov, tako
               procesne in formalne narave, kot povsem vsebinske. Pri tem naj najprej spomnim, da je
               bil zakon o poroštvu Republike Slovenije za zagotavljanje finančne stabilnosti v
               euroobmočju sprejet z jasno določenim namenom, da tudi Slovenija v krogu drugih držav
               članic evropske monetarne unije prispeva k stabilizaciji javnofinančnega položaj
               nekaterih držav članic, še posebej zaradi tudi takrat izpostavljenega položaja
               Grčije, predvsem pa kot preventivni ukrep za to, da se državam znotraj euroobmočja,
               ki zaidejo v javnofinančne težave in si s tem otežijo dostop do financiranja na
               mednarodnih kreditnih trgih, na osnovi tega poroštva vendarle lahko zagotovijo
               cenejše vire za financiranje svojega gospodarskega napredka. Tudi takrat, ko je
               Državni zbor sprejemal ta zakon, smo poudarili to, da je na mestu pričakovanje držav,
               ki dajejo poroštva, zato, da tudi države, med njimi pa bi potencialno lahko bila
               vsaka od držav članic euroobmočja zagotovijo ustrezne reformne ukrepe, zato, da do
               tistih izpostavljenih primerov, ki so bili v javnosti izpostavljeni, o pokojninah
               recimo v nekaterih državah, o plačah javnih uslužbencev, odpravninah javnih
               uslužbencev, da se te stvari uvedejo na neko primerljivo raven za celotno Evropsko
               unijo. Pri tem smo tudi sami stališča, da Slovenija, tudi zaradi svoje domače
               situacije ne more opraviti sama domače naloge, ob tem pa gledati kako druge države
               članice Evropske unije in euroobmočja ne opravijo primerljivih ukrepov za sanacijo
               svojega javnofinančnega položaja.</p>
               <p>Zdaj, če se osredotočim nekoliko na formalne vidike. Stališče Vlade, ki mu v tem
               pogledu želimo pritegniti, četudi ga ne štejemo kot izrazito relevantnega za
               obravnavo materije, kaže na to, da ne samo po naslovu, pač pa tudi po napadanih delih
               zakonov, s strani predlagateljev ustavne presoje, se predlagatelji sklicujejo na
               pravzaprav neobstoječ zakon in napadajo dele tega zakona, ki dejansko niso del
               zakona, kot ga je Državni zbor spreje. Pri tem je še posebej zanimiva dilema ali gre
               za vprašanje enega poroštva ali gre za vprašanje več poroštev, pri čemer tako naslov,
               kot dosledno vse dikcije sprejetega zakona, govorijo o tem, da gre za eno
                  poroštvo,<stage type="mag"/> <stage>(nadaljevanje)</stage> ki ga Republika
               Slovenija da novoustanovljeni družbi, v kateri ima tudi ustrezen lastniški delež,
               torej European stability fasciitis Social.</p>
               <p>Drugo, kar je posebej zanimivo, je vprašanje ali gre v tem primeru to poroštvo
               kvalificirati kot obligacijsko pravno kategorijo, kar običajno poroštva seveda so,
               pri čemer ne smemo pozabiti, da ima to poroštvo zaradi strank, ki ga sklepajo,
               vendarle bistvene javnopravne elemente in da tako, kot dokazuje tudi gradivo Vlade,
               gre pravzaprav za na nek način odstop ali odmik, bolje rečeno, od splošno sprejetih
               pravil, kot veljajo za poroštva med zasebnopravnimi subjekti. V tem pogledu je treba
               jasno poudariti, da se ve komu dajemo poroštvo, da se jasno določa na kakšen način se
               poroštva aktivirajo in seveda je tudi to poroštvo po svoji naravi akcesorne narave,
               se pravi lahko nastopi samo, če glavna obveznost dolžnika ni ustrezno izpolnjena. In
               tudi v tem primeru ima Republika Slovenija vse regresne zahtevke napram dolžniku.
               Hkrati je tudi jasen namen poroštva, ki ga zakon opredeljuje kot financiranje posojil
               državam članicam območja evra, ki so v finančnih težavah ter za finančne posle
               povezane z instrumenti financiranja, ki so namenjeni pridobitvi in ohranitvi njihove
               visoke bonitetne ocene. Slovenija bi lahko, tako kot kakšna druga država pri tem
               vprašanju ravnala sebično, in dejala: Ne, mi smo člani Evropske unije samo tedaj, ko
               imamo od nje koristi, ne pa tudi tedaj, ko je treba deliti nekaj odgovornosti za to,
               da bi nam bilo vsem skupaj v tej evropski družini narodov bolje. In na tem mestu
               velja zato zelo jasno poudariti, da je ta ukrep sredstvo za to, da se sanira
               javnofinančni položaj v nekaterih državah članicah Evropske unije, zato, da pridejo
               do cenejših virov financiranja, brez katerih svojega gospodarskega okrevanja ne
               morejo doseči, zato da se okrepi gospodarska aktivnost na ravni celotne Evropske
               unije in od česar bo neposredni učinek imela tudi slovenska nacionalna ekonomija.</p>
               <p>Če smem oblikovati zaključek v imenu naše poslanske skupine - Socialni demokrati bomo
               predlog mnenja k ustavni presoji podprli.</p>
            </sp>
            <sp xml:id="SDT5-OZFIMP-Nujna-027-2010-09-29.sp19">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Želi še kdo?</p>
               <p>Gospod Černač.</p>
            </sp>
            <sp xml:id="SDT5-OZFIMP-Nujna-027-2010-09-29.sp20">

               <speaker>ZVONKO ČERNAČ:</speaker>

               <p>Ja, hvala lepa.</p>
               <p>Zdaj, pri temu sklepu po moje oboja argumentacija govori v prid temu, da je treba
               glasovati proti. Tako iz formalnih razlogov je treba glasovati proti temu sklepu, kot
               iz vsebinskih razlogov.</p>
               <p>V razpravah okrog tega zakona smo se v glavnem osredotočili na vsebinske razloge,
               vendar v tem konkretnem primeru tudi formalni niso bili tako nepomembni. Zanimivo je
               da ko smo ta zakon sprejemali, smo bili priča izredno negativnemu mnenju, pravnemu
               mnenju Zakonodajno-pravne službe glede tega poroštvenega zakona. Tako, da jaz bi se
               tudi pri tem stališču osredotočil na vsebinske razloge, čeprav mislim, da je v tem
               konkretnem primeru pomembno proti temu sklepu glasovati tudi iz formalnih
               razlogov.</p>
               <p>Vsebinski razlogi pa so bili že večkrat povedani in poudarjeni, in govorijo o tem, da
               v teh primerih ne gre za solidarnost. Za solidarnost bi šlo, v kolikor bi bogatejše
               članice pomagale šibkejšim članicam, ne pa da preko takšne vrste pomoči dajejo potuho
               tistim, ki se niso držali pravil igre. Pa ne gre samo za Grčijo, gre tudi za številne
               druge države, ki bodo <stage type="mag"/> <stage>(nadaljevanje)</stage> očitno
               morale poseči po tem mehanizmu in ki so vse bistveno bolj razvite in imajo vse
               bistveno višji standard, ljudje pa bistveno višjo plačo kot v Sloveniji. Jaz jih ne
               bi omenjal, zaradi tega, da ne bi katero izmed teh evropskih držav izpostavljal,
               ampak dobro veste, v katerih državah so še slabi kazalci, podobni tistim, kot smo jim
               bili priča v Grčiji. V vseh teh državah je standard ljudi, dostopnost do delovnih
               mest in splošna razvitost bistveno večja kot v Sloveniji. In zaradi tega razloga je
               ta zakon neka potuha tistim, ki se niso držali pravil igre. Prihaja pa ravno v času,
               ko se Slovenija sooča dejansko s težavno situacijo. Ta plaz stečajev, ki smo mu priča
               v zadnjih tednih, mesecih in ki se očitno ne bo ustavil, in kjer se vlada obnaša,
               predvsem pa premier, zelo dvolično, prijateljsko do tistih, ki so pravilno pobarvani
               in zelo sovražno nastrojeno do vseh ostalih, kar je zelo slabo in kaže zelo slab
               signal pravni varnosti v tej državi. Skratka, priča smo situaciji, ki se še ne bo
               ustavila in tudi iz tega razloga je to slab signal in slaba popotnica urejanja razmer
               v naši državi.</p>
               <p>Tako, da ni nobenega razloga, da bi tak sklep, predsednik, podprli, ampak mislim, da
               bi bilo prav, da ga tudi iz formalnih razlogov zavrnemo.</p>
            </sp>
            <sp xml:id="SDT5-OZFIMP-Nujna-027-2010-09-29.sp21">

               <speaker>PREDSEDNIK BOGDAN ČEPIČ:</speaker>

               <p>Če že, bi govorili o formalnih razlogih, da zavrnemo, bi pravzaprav morali zavrniti
               celotno pobudo, ker govori o zakonu, ki ga ta Državni zbor ni sprejel. Sprejel je en
               drugačen zakon, ampak pustimo te malenkosti, ki so seveda lahko tudi malenkostne, in
               tako kot je vlada ugotovila v svojem stališču, da ne gre samo za napako, ampak
               verjetno kar namerno. Namreč, govorimo, predlog je o poroštvih, mi pa govorimo o enem
               poroštvu.</p>
               <p>Poslanec, gospod Vizjak, prosim.</p>
            </sp>
            <sp xml:id="SDT5-OZFIMP-Nujna-027-2010-09-29.sp22">

               <speaker>MAG. ANDREJ VIZJAK:</speaker>

               <p>Hvala lepa.</p>
               <p>Še številni drugi problemi so, tudi ta poroštva in poroštvo je bil predmet diskusije
               na odboru. Ampak, poglejte no, imate prav, opozicija pravzaprav želi uporabiti vsa
               pravna sredstva za to, da prepreči ta zakon, ker je poguben za Slovenijo, in je zdaj
               vložila zahtevo za oceno ustavnosti, ki je formalen poskus, zato je zelo pomembno
               navesti te formalne razloge. Če prebiramo mnenje Zakonodajno-pravne službe, jaz
               mimogrede si sploh ne morem predstavljati, da bi se to zapisalo sekretarki, ki je
               danes tu, pa bi samo en odstavek prebral, ki po moje ni vreden pravnika, ne zameriti,
               en odstavek pravi: Trenutna situacija na domačem in mednarodnem trgu, po mnenju
               Državnega zbora, terja široko interpretacijo, saj trenutna narekuje hitro in
               učinkovito odzivanje na težave, ki bi postale... in tako naprej, in s tem torej
               utemeljuje široko interpretacijo 48. člena Ustave. Trenutne razmere ne morejo nikoli
               interpretirati širokosti ali ne širok ali ozkosti interpretacij ustave. To je po moje
               nedopustno v nekem normalnem pravnem redu. Nobena trenutna situacija ne more
               interpretirati ustave.</p>
               <p>Torej, to je eden od razlogov zakaj sam, ne vem, tudi z nekim začudenjem gledam na to
               servilnost vseh za dosego nekega cilja, ki je lahko zelo slab in poguben za
               davkoplačevalcev.</p>
            </sp>
            <sp xml:id="SDT5-OZFIMP-Nujna-027-2010-09-29.sp23">

               <speaker>PREDSEDNIK BOGDAN ČEPIČ:</speaker>

               <p>Preden dam besedo naslednjemu, obveščam da poslanca Iztoka Podkrižnika nadomešča
               poslanec Ivan Grill.</p>
               <p>Gospod Žerjav ima besedo. <stage type="mag"/>
               </p>
            </sp>
            <sp xml:id="SDT5-OZFIMP-Nujna-027-2010-09-29.sp24">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik, za besedo.</p>
               <p>Bom kratek, pa vendarle bi želel povedati dva, tri stavke povedati. Sam sem tudi
               proti predlaganemu sklepu, kot smo v Slovenski ljudski stranki bili proti sprejetemu
               zakonu in razlog je jasen. Gre preprosto za preveliko obremenitev za Slovenijo ali če
               sem še bolj jasen, za preveliko morebitno obremenitev, v kolikor bi do unovčitve, ali
               kakorkoli bi že rekel, teh poroštev prišlo. Tudi mene osebno še najbolj moti
               grozljiva servilnost, ki smo ji priča, ne samo v tem primeru, ampak smo ji bili priča
               tudi v primeru arbitražnega sporazuma in tokrat drugič ali že tretjič. Servilnost do
               Evropske unije oziroma predlogov, ki prihajajo iz Evrope. Z veliko hitrostjo, torej
               bili smo priča veliki hitrosti pri pripravljanju zakona in pospešitve vseh možnih
               aktivnosti, da se ta zakon, in tudi tisti, ki smo ga imeli v primeru Grčije, sprejme
               čim prej. Po drugi strani poslušamo v teh dneh komentarje gospoda ministra Žarnića,
               da bo potreboval 6 oziroma 7 mesecev za to, da bodo državni birokrati ne vem kaj
               naredili in da bodo ljudje dobili zasluženo pomoč pri odpravi posledic poplav. 6, 7
               mesecev. Kaj bodo za božjo voljo delali v pisarnah 6 ali 7 mesecev, da bodo ljudje
               prišli do pomoči?! Mi se resno norčujemo iz ljudi, resnično se norčujemo iz ljudi. Po
               drugi strani pa neizmerna hitrost, ko je treba zadostiti nekim kriterijem ali željam
               izven naše države. Nihče ne bi ničesar rekel, če bi enako delali tudi tukaj doma za
               naše ljudi. Tu pa ni potrebna nobena hitrost. Kot, da ne vem za koga pravzaprav
               delujemo oziroma za koga smo pravzaprav tukaj na tem mestu. In to mene osebno moti.
               Jaz ne vem ali vi tega ne opazite ali ne vidite, dajmo, res stopimo malo korak nazaj
               in bomo morda lažje videli. In bi verjetno še kakšen takšen primer navedel, čisto za
               ilustracijo. Tako, da jaz menim, da v času takšnem kakršnem smo, in tudi v luči teh
               dogodkov, ki so se zgodili, je pa vendarle res treba razmisliti ali smo sposobni tako
               širokogrudno se razdajati zaradi neumnosti nekaterih, ki so jih neodgovorno storili v
               nekih drugih državah. In ali ne bi prvenstveno se predvsem skoncentrirali na svoja
               dejanja in poskušali storiti čim več ravno za to stabilnost skupne evropske valute,
               ker menim, da lahko vsaka država za to stabilnost stori predvsem največ sama za to,
               da bo evropska valuta stabilna.</p>
               <p>Hvala lepa.</p>
            </sp>
            <sp xml:id="SDT5-OZFIMP-Nujna-027-2010-09-29.sp25">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Želi še kdo? Prosim, gospa Kurent.</p>
            </sp>
            <sp xml:id="SDT5-OZFIMP-Nujna-027-2010-09-29.sp26">

               <speaker>ANDREJA KURENT:</speaker>

               <p>Jaz bi v bistvu rada replicirala mag. Vizjaku. Namreč, vloga Zakonodajno-pravne
               službe v tem postopku je natančno določena v poslovniku in poslovnik predvideva, da v
               tem primeru pripravimo odgovor zakonodajalca, kot nasprotnega udeleženca.</p>
               <p>To bi bilo vse, hvala.</p>
            </sp>
            <sp xml:id="SDT5-OZFIMP-Nujna-027-2010-09-29.sp27">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Gospod Vizjak.</p>
            </sp>
            <sp xml:id="SDT5-OZFIMP-Nujna-027-2010-09-29.sp28">

               <speaker>MAG. ANDREJ VIZJAK:</speaker>

               <p>Torej, zanimivo. V tem primeru, če prav razumem predstavnico Zakonodajno-pravne
               službe ni Zakonodajno-pravna služba branik ustave in zakona, temveč odvetnik
               parlamenta v tej zadevi?! Po moji oceni je to skregano z neko intenco Državnega
               zbora, ki mora biti osnovna intenca, da sprejemamo ustavno nesporne predpise v tej
               državi. Torej imamo primer, <stage type="mag"/> <stage>(nadaljevanje)</stage>
               da Zakonodajno-pravna služba ob obravnavi zakona in ob proceduri sprejemanja zakona
               opozori na možne neskladnosti z ustavo, razmeroma jasno na to opozori, nakar določeni
               poslanci, žal manjšina, pritrdi tem argumentom in jih tudi razgradi v zahtevi, ko je
               seveda stvar že sprejeta, ker pač večina ne posluša Zakonodajno-pravne službe takrat,
               potem pa se zgodi v postopku ocene ustavnosti oziroma zahtevka samega, da pa se
               pojavi Zakonodajno-pravna služba na nasprotnem bregu, kot odvetnik sprejetih
               odločitev zoper katere je imela pomisleke v fazi obravnave, in njeni pomisleki
               pravzaprav niso bili upoštevani. To pa je res zanimivo. Če prav razumem to stvar, če
               jo narobe razumem, mi prosim pojasnite kako naj jo prav razumem. Kajti, potem se
               pojavlja Zakonodajno-pravna služba v rokah večine, ki je zakon sprejela. To pa
               mislim, da ni prav.</p>
            </sp>
            <sp xml:id="SDT5-OZFIMP-Nujna-027-2010-09-29.sp29">

               <speaker>PREDSEDNIK BOGDAN ČEPIČ:</speaker>

               <p>Jaz mislim da temu ni tako, vsaj to je moje mnenje, glede na to, da na predlog
               Zakonodajno-pravne službe pri sprejemanju tega zakona se je zakon bistveno
               spreminjal, vi ga niste niti opazili v predlogu za ustavno presojo in ste ostali še
               na verziji, ki je bila spremenjena - in v naslovu in v tekstu, in je takrat ravno na
               račun opozorila Zakonodajno-pravne službe se je tekst zakona bistveno spremenil, vsaj
               v elementih, ko govorimo ali je več ali je eno poroštvo in tudi v naslovu. Kdo pa je
               varuh ustavnosti in tega pa je to Ustavno sodišče, vi ste nanj naslovili da to
               presodi ali je to v skladu ali ne in Zakonodajno-pravna služba je verjetno oblikovala
               mnenje na osnovi sprejetega zakona, ne pa tistega, ki je bil dan v sprejemanje. In
               mislim, da je prav tako, in je ugotovila stvari, kot jih je zapisala tudi v samem
               stališču. Tako, da s tega vidika, pa ne samo v bran Zakonodajno-pravni službi, ampak
               v bran strokovnim službam, ki so obravnavale zakon, ki je bil pravzaprav sprejet, ne
               pa tisti, ki je bil v fazi sprejemanja, tako na odboru, kot tudi v Državnem
               zboru.</p>
               <p>Prosim, nisem vas imenoval.</p>
            </sp>
            <sp xml:id="SDT5-OZFIMP-Nujna-027-2010-09-29.sp30">

               <speaker>MAG. ANDREJ VIZJAK:</speaker>

               <p>Kako ne.</p>
            </sp>
            <sp xml:id="SDT5-OZFIMP-Nujna-027-2010-09-29.sp31">

               <speaker>PREDSEDNIK BOGDAN ČEPIČ:</speaker>

               <p>Ne, da bi vedele, da bi rekel Vizjak, ampak dobro.</p>
            </sp>
            <sp xml:id="SDT5-OZFIMP-Nujna-027-2010-09-29.sp32">

               <speaker>MAG. ANDREJ VIZJAK:</speaker>

               <p>Poglejte, bistvena sprememba, ki se je v obravnavi zgodila je samo ednina namesto
               množine. Da govorimo torej o enem poroštvu ne pa o poroštvih, ampak osnoven očitek in
               osnoven argument v prid ustavni spornosti je bil v tem, da gre pri poroštvih za neko
               vezano razmerje, glede na neko obstoječe, torej vezano na neko zadevo, da gre v
               bistvu za finančno zavarovanje nekega posla, ki obstaja, v tem primeru pa ga ni. To
               je problem. Ga ni. Mi imamo zgolj namen, namen pa je zagotavljanje javnofinančne
               stabilnosti euroobmočja, ni pa konkretnega kako bomo to zagotovili, in poroštvo bi
               bilo lahko vezano na to kako, na neko konkretno zadevo, ki bo šele prišla, če bo
               prišla. In Zakonodajno-pravna služba je večkrat opozorila, da je to nejasno in da
               ustava terja pri dajanju poroštev jasnost. Z množino oziroma ednino te jasnosti, po
               mnenju predlagateljev zahteve nismo dosegli, vi pa pravite, da smo jo. Jaz sem
               prepričan, da je nismo. In me zanima mnenje Zakonodajno-pravne službe ali je zdaj z
               nadomestkom odpravljena ta dilema, z nadomestkom, torej namesto množine ednina
               odpravljena vsa dilema, ki jo je imela Zakonodajno-pravna služba v zvezi z
               ustavnostjo tega zakona.</p>
            </sp>
            <sp xml:id="SDT5-OZFIMP-Nujna-027-2010-09-29.sp33">

               <speaker>PREDSEDNIK BOGDAN ČEPIČ:</speaker>

               <p>Gospod Černač.</p>
            </sp>
            <sp xml:id="SDT5-OZFIMP-Nujna-027-2010-09-29.sp34">

               <speaker>ZVONKO ČERNAČ:</speaker>

               <p>No, težko je nekomu stvari <stage type="mag"/> <stage>(nadaljevanje)</stage>
               razlagati, ko je prepričan v svoj prav, in ki izhaja iz tega, da se je množina
               spremenila v ednino in s tem je zadeva formalno rešena. Ni ne, ker v samem zakonu,
               imam pred seboj tekst, ki je bil objavljen v Uradnem listu, v samem zakonu je zelo
               jasno napisano, da ste samo z neko finto želeli pokazati, kako gre za eno poroštvo,
               sam zakon pa govori o tem, da ne gre za eno poroštvo, ker v 4. členu govori, da
               minister pristojne za finance sklepa posamezne poroštvene pogodbe. Tako, da mislim,
               da je škoda, da izgubljamo čas v tej debati. Popolnoma jasno je, da je bilo mnenje
               formalno neustrezno, ker drugačno tudi ni moglo biti, sledeč ustavi in zakonom, in da
               v tem konkretnem primeru naša Zakonodajno-pravna služba nastopa kot vaš advokat. Se
               pravi advokat vladajoče koalicije.</p>
            </sp>
            <sp xml:id="SDT5-OZFIMP-Nujna-027-2010-09-29.sp35">

               <speaker>PREDSEDNIK BOGDAN ČEPIČ:</speaker>

               <p>Gospod Likar, prosim.</p>
            </sp>
            <sp xml:id="SDT5-OZFIMP-Nujna-027-2010-09-29.sp36">

               <speaker>RADO LIKAR:</speaker>

               <p>Hvala lepa. Pozdrav vsem.</p>
               <p>Čisto na kratko. Dvoje vprašanje se mi je zdaj porodilo ob tej debati. In sicer, ali
               je bil ta zakon v parlamentu sprejet zaradi, ne vem, pričakovanih morebitnih koristi,
               ki naj bi bila večja od vložka. Tu mislim obveznost članstva v Evropski uniji in
               solidarnost v tej skupnosti in brez da bi upoštevali ustavna načela.</p>
               <p>In drugo, ali se vam zdi, da zakon ni ustavno sporen brez te široke interpretacije
               148. ali 149. člena. To me zanima - mnenje. Sprašujem se no.</p>
            </sp>
            <sp xml:id="SDT5-OZFIMP-Nujna-027-2010-09-29.sp37">

               <speaker>PREDSEDNIK BOGDAN ČEPIČ:</speaker>

               <p>Še kdo želi?</p>
               <p>Gospod Žerjav.</p>
            </sp>
            <sp xml:id="SDT5-OZFIMP-Nujna-027-2010-09-29.sp38">

               <speaker>MAG. RADOVAN ŽERJAV:</speaker>

               <p>Gospod predsednik, jaz bi vendarle zdaj ob vsem tem kar je bilo rečeno želel slišati
               malo Zakonodajno-pravno službo kaj na vse to pravi. Namreč, jaz imam občutek da smo v
               veliki dilemi.</p>
            </sp>
            <sp xml:id="SDT5-OZFIMP-Nujna-027-2010-09-29.sp39">

               <speaker>PREDSEDNIK BOGDAN ČEPIČ:</speaker>

               <p>Ja, mogoče je res kdo v dilemi, zdaj berem tukaj mnenje Zakonodajno-pravne službe v
               3. točki, kjer pravzaprav odgovarja na mnogo teh, v tretjem odstavku, mnogo teh
               dilem, ki ste jih zdaj izpostavili, ki so bila upoštevana, ne samo iz ednine v
               množino, ampak v 3., 4., 8. členu tega zakona, in so spremembe bile pravzaprav na
               osnovi pripomb, ki so bile danes takrat. Ja, lahko je tudi nomotehnična, ampak
               soglašal pa bi z gospodom Černačem, težko je razpravljati če je vsak v svoje
               prepričan, in to veja za ene in za druge. Tako, da s tega vidika smo na istem
               položaju.</p>
               <p>Ali je še kakšna razprava? Če ni. zaključujem razpravo o predlaganem sklepu odbora,
               naj ga ponovim: Odbor se strinja z mnenjem Zakonodajno-pravne službe o zahtevi za
               oceno ustavnosti zakona o poroštvu Republike Slovenije za zagotavljanje finančne
               stabilnosti v euroobmočju z dne 20. 9. 2010 ter ji predlaga, da v skladu s
               Poslovnikom Državnega zbora pripravi odgovor Ustavnemu sodišču. </p>
               <p>Prehajamo na odločanje o predlogu sklepa. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(5 članov.)</stage></p>
               <p>Ugotavljam, da je sklep sprejet.</p>
               <p>Z glasovanjem zaključujem to točko dnevnega reda in sejo odbora. vidimo se v četrtek
               7. 10.</p>
               <p>Hvala lepa.</p>
               <p><stage>(Seja je bila zaključena 29. septembra 2010 ob 11.57.)</stage></p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZP-Redna-003-2009-06-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3A6D60F7DEFCC5D6C12575B600300764</idno>
               <idno type="custom" subtype="day">75CC3CA90FCC4EF7C12575CA002F79C7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=75CC3CA90FCC4EF7C12575CA002F79C7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZP-Redna-003-2009-06-02.OZP" n="003">
               <name>Redna</name>
               <date when="2009-06-02"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZP-Redna-003-2009-06-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZP-Redna-003-2009-06-02.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">3. seja</stage>
            <stage type="date">(2. junij 2009)</stage>
            <stage type="chairman">Sejo je vodil Janko Veber, predsednik odbora.</stage>
            <stage type="time">Seja se je pričela ob 14.06.</stage>


            <sp xml:id="SDT5-OZP-Redna-003-2009-06-02.sp1">

               <speaker>PREDSEDNIK JANKO VEBER:</speaker>

               <p>...da začnemo z delom.</p>
               <p>Pričenjam 3. redno sejo Odbora za promet.</p>
               <p>Obveščam vas, da so zadržani in se seje ne morejo udeležiti naslednji člani oziroma
               član: gospod Damijan Perne, ki je član Odbora za promet, se seje ne more udeležiti in
               ga nadomešča kolega Vili Trofenik, ki ga tudi lepo pozdravljam na naši seji. Hkrati
               pa pozdravljam tudi ministra za promet dr. Patricka Vlačiča s sodelavci ter tudi
               predstavnico Zakonodajno-pravne službe, mislim, da tudi Državnega sveta in
               novinarje.</p>
               <p>Prehajamo na določitev dnevnega reda. S sklicem seje dne 14. 5. 2009 ste prejeli
               naslednji predlog dnevnega reda.</p>
               <p>In sicer:</p>
               <p>1. točka: Predlog letnega plana razvoja in obnavljanja avtocest za leto 2009.</p>
               <p>2. točka: Predlog zakona o soglasju in poroštvu Republike Slovenije za obveznosti
               Darsa iz kreditov in izdanih dolžniških vrednostnih papirjev za realizacijo gradnje
               avtocestnih odsekov iz nacionalnega programa izgradnje avtocest v Republiki Sloveniji
               v višini 3293,73 milijonov evrov - nujni postopek ter</p>
               <p>3. točka: Vprašanja in pobude članov odbora in</p>
               <p>4. točka: Razno.</p>
               <p>Dne 25. maja 2009 sem predlagal umik 2. točke dnevnega reda te seje, saj je Vlada 22.
               maja 2009 vložila predlog zakona o soglasju in poroštvu Republike Slovenije za
               obveznosti Darsa iz kreditov in izdanih dolžniških vrednostnih papirjev za
               realizacijo gradnje avtocestnih odsekov iz nacionalnega programa izgradnje avtocest v
               Republiki Sloveniji v višini 329,70 milijonov evrov EPA 344-5, nujni postopek, s
               katerim nadomešča vloženi predlog zakona z dne 28. 4. 2009. Kolegij predsednika
               Državnega zbora bo na svoji seji 5. junija odloča o primernosti nujnega postopka za
               obravnavo predloga zakona, kar bo pogoj za obravnavo ne seji odbora, ki bo sklicana
               10. junija.</p>
               <p>Prehajamo na predlog o umiku 2. točke dnevnega reda današnje seje.</p>
               <p>Proceduralno, gospod Verlič.</p>
            </sp>
            <sp xml:id="SDT5-OZP-Redna-003-2009-06-02.sp2">

               <speaker>DR. PETER VERLIČ:</speaker>

               <p>Hvala lepa, gospod predsednik.</p>
               <p>V zvezi s 1. točko - Predlog letnega plana razvoja in obnavljanja avtocest za leto
               2009 imam vprašanje, čisto z vidika Poslovnika. Namreč, pozorno sem poslušal, niste
               navedli številke dokumenta. Če prav razumem, smo dobili s sklicem 14. 5. 2009 predlog
               letnega plana razvoja in obnavljanja avtocest za leto 2009, pod številko EPA 322/5.
               To gradivo je bilo objavljeno tudi v Poročevalcu. Vendar pa smo skozi proceduro
               dobili tudi obvestilo predsednika Državnega zbora, da je: na podlagi drugega odstavka
               41. člena in prvega odstavka 27. člena Poslovnika Državnega zbora pošiljam v
               obravnavo letni plan razvoja in obnavljanja avtocest za leto 2009 EPA 391/5, ki ga je
               Državnemu zboru predložila Vlada. V obrazložitvi pa pač piše, da je Vlada z dopisom
               dne 22. 5. 2009 umaknila letni plan razvoja in obnavljanja avtocest za leto 2009 pod
               številko EPA 2009/2014/0013<stage>(?)</stage>. Ko smo to pogledali, smo ugotovili, da gre to za ta
               dokument, ki ga danes predlagamo na obravnavo v tem delovnem telesu.<stage type="mag"/> <stage>(nadaljevanje)</stage> Torej, če na kratko povem. Mi danes
               obravnavamo dokument, če prav razumem in tukaj bi res prosil pojasnila, obravnavamo
               dokument, ki ga je Vlada pravzaprav umaknila in nadomestila z novim dokumentom, ki pa
               ga v proceduri sploh še nimamo. Torej, postopek ni bil zaključen oziroma mislim, da
               so tukaj kršena neka poslovniška določila. Se pravi, mi o dokumentu, ki naj bi ga
               danes obravnavali, ne vem, ne vidim vsebinskega smisla, če ga je Vlada nadomestila
               oziroma umaknila iz procedure in nadomestila z nekim novim.</p>
               <p>Če sem jaz prav razumel Poslovnik, ta 118. člen Poslovnika, seveda lahko to
               predlagatelj, v tem primeru Vlada, stori vse do sklica matičnega delovnega telesa,
               potem pa to po poslovniški proceduri ni več možno. Če jaz prav razumem, moramo mi
               danes ugotoviti - kaj, da bomo obravnavali dokument, ki ga je vlada umaknila iz
               procedure. Obravnavali bomo nekaj, kar ni v proceduri s strani vlade umaknjeno in
               nadomeščeno z nekim novim tekstom. Jaz mislim, da je korektno, da se tukaj držimo
               vseh teh poslovniških določil. In presenetilo me je to, ker, ne vem, tega nismo
               dobili, ne vem obvestilo. Skratka, mislim, da je tukaj Poslovnik nekako kršen. Pa da
               ne bo prehuda beseda "kršen" ali pa ni bil spoštovan tako, kot mora biti. Jaz mislim
               da moramo zakonodajni postopek peljati skladno s proceduro, predvsem pa najbrž ni
               prav, da obravnavamo nekaj kar je Vlada umaknila. Najbrž se tudi predlagatelj s tem
               strinja, da bi bilo treba obravnavati gradivo, ki ga je Vlada na novo vložila in
               očitno je ta zakonodajni postopek s 25. 5. 2009 tudi stekel. Se pravi, imamo en
               umaknjen dokument in en na novo sprožen postopek. Skratka, mislim, da moramo to
               situacijo razčistiti. </p>
               <p>Najbrž je podobno tudi z 2. točko, seveda, ta predlog da se umakne je najbrž, kaj
               hočemo, verjetno ga bomo umaknili. Seveda, je bil nujni postopek. Najbrž bi za nujni
               postopek to pomenilo, da bi moral biti že na majski seji Državnega zbora, to
               zadolževanje Darsa. To se potem ni zgodilo, zdaj se umika in nadomešča z novim in se
               o nujnosti postopka, tudi s proceduralnega vidika, čisto postopkovnega spraševali.
               Tako, d bi prosil za ta pojasnila oziroma prosim, da se to poslovniško razčisti in da
               se procedura vodi skladno z zakonodajnim postopkom tako, kot je predpisan s
               Poslovnikom.</p>
            </sp>
            <sp xml:id="SDT5-OZP-Redna-003-2009-06-02.sp3">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Mogoče pojasnilo takoj v tej fazi, čeprav sem to nameraval to storiti v nadaljevanju
               pri obravnavi 1. točke dnevnega reda. Ampak, v skladu s 118. členom Poslovnika je
               možno obravnavati to točko tako, kot je predlagana danes na dnevnem redu. Sam
               zakonodajni postopek letnega plana razvoja in obnavljanja avtocest za leto 2009 EPA
               322/5, v tistem trenutku ko ga je Vlada umaknila je bil postopek prekinjen. <stage type="mag"/> <stage>(nadaljevanje)</stage> Tako, da ni mogoče govoriti o tem,
               da ima Državni zbor še nek dokument v obravnavi. Kajti z umikom Vlade se je ta
               postopek zaključil. 118. člen Poslovnika omogoča, da predlagatelj nadomesti predlog
               zakona z novim in tudi predsednik Državnega zbora nam je v skladu s prakso v Državnem
               zboru dodelil v obravnavo letni plan razvoja in obnavljanja avtocest za leto 2009 EPA
               391-5 in menim, da so s tem izpolnjeni prav vsi pogoji, da danes opravimo razpravo o
               gradivu, ki ga je predsednik Državnega zbora v skladu s Poslovnikom poslal v
               obravnavo matičnemu delovnemu telesu.</p>
               <p>Tukaj me še opozarjamo, da poudarim, da se v bistvu to besedilo lahko zamenja do
               pričetka obravnave na matičnem delovnem telesu. Tako, da praksa v Državnem zboru je
               takšna in mislim, da zaradi tega resnično ni treba skrbeti za to, da bi bil Poslovnik
               kršen ali da te točke ne bi mogli obravnavati.</p>
               <p>Smo pri glasovanju o predlogu umika 2. točke dnevnega reda.</p>
               <p>Želite? Proceduralno.</p>
            </sp>
            <sp xml:id="SDT5-OZP-Redna-003-2009-06-02.sp4">

               <speaker>GOSPOD________:</speaker>

               <p>Spoštovani predsednik.</p>
               <p>Zaradi korektnosti bom jaz prebral 118. člen, kasneje se lahko tudi drugače odločimo,
               vendar vaše tolmačenje ne drži. Zdaj bom pa citiral 118. člen: "Predlagatelj lahko
               umakne predlog zakona ali nadomesti predlog zakona z novim do sklica seje Državnega
               zbora, na kateri začne z obravnavo predloga zakona na podlagi 122. člena oziroma do
               sklica seje matičnega delovnega telesa." Ta seja je že bila sklicana z drugim
               gradivom in vmes se je gradivo zamenjalo. Se pravi ni v skladu s Poslovnikom. Tu se
               moramo pač odločiti - ali je to kršenje ali ni oziroma ali je to napaka. Vendar, v
               skladu s Poslovnikom tega postopka ne peljemo.</p>
               <p>Hvala.</p>
            </sp>
            <sp xml:id="SDT5-OZP-Redna-003-2009-06-02.sp5">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Jaz sem že poskušal odgovoriti na to vprašanje, da je po tolmačenju vodstva Državnega
               zbora ta praksa bila pri delu matičnega delovnega telesa. Zdaj, če želite, lahko sejo
               prekinem in to še enkrat zaprosimo, da nam to še enkrat predstavijo, vendar sam sem
               dejansko poskušal preveriti ali je takšna praksa v Državnem zboru ali ne.</p>
               <p>Da pa ne izgubljamo preveč časa v zvezi s tem, predlagam, da dejansko vzamemo 10
               minut odmora in še enkrat preverimo ali to tolmačenje drži ali je praksa v Državnem
               zboru takšna ali ni.</p>
               <p>Prekinjam sejo za 10 minut, nadaljujemo ob 14.25.</p>
               <p>Prekinjam sejo, boste potem naprej.</p>
               <stage>(Seja je bila prekinjena ob 14.18 in se je nadaljevala 14.27.)</stage>
            </sp>
            <sp xml:id="SDT5-OZP-Redna-003-2009-06-02.sp6">

               <speaker>PREDSEDNIK JANKO VEBER:</speaker>

               <p>Predlagam, da nadaljujemo z našim delom.</p>
               <p>Mogoče vas po tej prekinitvi še enkrat seznanim s tem, kar sem poskušal že prej
               razložiti, vendar je dejansko sam predsednik Državnega zbora v tistem trenutku, ko
               nam je dodelil v obravnavo letni program, se že odločil o tem kako bo tolmačil ta
               118. člen Poslovnika. Takšno tolmačenje tega člena Poslovnika s podobno vsebino pa
               velja že vse od leta 2002, ko se je obravnaval, mislim, da Zakon o graditvi objektov
               in od tistega trenutka naprej se to tolmačenje uporablja vse do današnjega dne in ta
               praksa bo seveda veljala tudi v prihodnje.</p>
               <p>V tem času sem bil tudi seznanjen, da je gospod Jože Tanko vodja Poslanske skupine
               Slovenske demokratske stranke tudi pisno, uradno zaprosil predsednika Državnega zbora
               za odgovor glede tega postopkovnega vprašanja, lahko vam tudi povem, da bo predsednik
               Državnega zbora tudi pisno poslal odgovor v zvezi s to mojo razlago. <stage type="mag"/> <stage>(nadaljevanje)</stage> Sam pa tudi ugotavljam, da mimo
               odločitve predsednika Državnega zbora, tudi kot predsednik delovnega telesa, ne
               morem. Zato še enkrat govorim o tem, da so izpolnjeni vsi poslovniški pogoji, da se
               ta obravnava na današnji seji opravi tako, kot je predvideno.</p>
               <p>Še enkrat proceduralno, gospod Verlič.</p>
            </sp>
            <sp xml:id="SDT5-OZP-Redna-003-2009-06-02.sp7">

               <speaker>DR. PETER VERLIČ:</speaker>

               <p>Hvala lepa. </p>
               <p>Mislim, da nismo razčistili osnovnega vprašanja: katero gradivo danes obravnavamo?!
               Ali obravnavamo predlog letnega plana razvoja in obnavljanja avtocest za leto 2009
               EPA 322-5, kar pomeni, da to gradivo obravnavamo skladno s Poslovnikom. Skladno s
               Poslovnikom. Žal pa je po sklicu Odbora za promet, ki ste ga sklicali dne 14. 5. 2009
               Vlada 22. 5. to gradivo, ki ga danes obravnavamo umaknila. Po vsebini torej danes
               obravnavamo gradivo, ki ga je Vlada umaknila. Potem pa, in to 118. člen jasno govori,
               da to Vlada lahko napravi do sklica matičnega delovnega telesa, in ne do obravnave
               točke ne?! To, kar je kolega Krivec jasno povedal. In zdaj smo v zadregi, ker imamo
               gradivo, ki je umaknjeno. Vi pa danes želite, ne skladno s Poslovnikom, ampak skladno
               s prakso, in jaz ne razumem - jaz mislim, da imamo v Državnem zboru Poslovnik in ne
               prakso. Zakaj se potem to ne prelije v Poslovnik, če nastajajo takšne zadrege. Tako,
               da zdaj želimo nek dokument, ki ga je Vlada poslala v obravnavo in ima novo številko
               in je spremenjeno. Seveda, spremenjeno tudi po vsebini, sicer objavljeno v sistemu
               Državnega zbora, ampak danes neobravnavano. Niti ga ni, niti nismo dobili, mi nismo
               dobili teh obvestil, ki nam jih zdaj tukaj razlagate. In jaz sem trdno prepričan, da
               smo in da kršimo Poslovnik. Poslovnik v tistem delu, ki je najbolj pomemben v tem
               zakonodajnem procesu. Oprostite, ne gre za nagajanje, ampak gre preprosto za to, da
               imamo na dnevnem redu gradivo, ki je s strani Vlade umaknjeno in bi torej morali po
               mojem zaključiti postopek obravnave tega gradiva in potem obravnavati nek nov
               dokument. Razumem, prišlo je do sprememb, Vlada se je kot predlagatelj odločila, da
               določene postavke oziroma neke vsebine spremeni, in jih je spremenila in je to tudi
               predlagatelju poslala, mislim, Državnemu zboru. Tako, da imamo danes dejansko na mizi
               nek čisto nov dokument, ki bi ga kar tako prekvalificirali.</p>
               <p>Sprašujem vas, predsednik in ostali članice in člani odbor, kaj kar na lepem s tem
               predlogom, s tem, ki ga imamo s točko dnevnega reda? Ta bo kar obvisel?! Ta bo kar
               obvisel! Tega kar nikjer ne bo. Tako, da mislim, da prosim, da dejansko, če se ta
               zadeva ne razčisti in ne razčisti korektno. Poglejte, v izogib temu, da se
               ponavljajo, ne vem, neke domačnosti v Državnem zboru, pa res mislim, da ne moremo
               pristati, ker potem na koncu bo Poslovnik samo še nekaj napisan in se bomo kar
               sestajali, potrjevali gradiva, kakršna koli pač že bodo, bodo. To ni prav. <stage type="mag"/>
               </p>
            </sp>
            <sp xml:id="SDT5-OZP-Redna-003-2009-06-02.sp8">

               <speaker>PREDSEDNIK JANKO VEBER:</speaker>

               <p>Hvala. Še enkrat bom poskušal razložiti, pa tudi prebrati, ne nazadnje. Glede na
               vprašanje, ki je bil postavljeno s strani gospoda Jožeta Tanka predsedniku Državnega
               zbora, mu odgovarja, da je bila od same uveljavitve Poslovnika Državnega zbora 15.
               julija 2002 določba 118. člena .../Nerazumljivo./ tako, da predlagatelj predlog
               zakona iz zakonodajnega postopka lahko umakne do seje Državnega zbora oziroma do seje
               matičnega delovnega telesa, na kateri se opravi prva oziroma druga obravnava predloga
               zakona. Tako je na primer Vlada predlog zakona o graditvi objektov, EPA 396-III, ki
               ga je Državnemu zboru posredovala 11. 7. 2002, umaknila 10. 10. 2002, čeprav je bil
               predlog zakona že uvrščen na sklic 31. seje Odbora za infrastrukturo in okolje, ki je
               bila 27. 8. 2002. Tako uvedena parlamentarna praksa je bila v uporabi tudi kasneje in
               kot taka uporabljena tudi pri umiku letnega plana in obnavljanja avtocest za leto
               2009, EPA 322-V, in predloga zakona o soglasju in poroštvu Republike Slovenije za
               obveznosti Darsa, d.d., iz kreditov in izdanih dolžniških vrednostnih papirjev za
               realizacijo gradnje avtocestnih odsekov iz nacionalnega programa izgradnje avtocest v
               Republiki Sloveniji v višini 323,70 milijonov evrov, nujni postopek, EPA 364-V. Še
               enkrat želim poudariti, da to, kar vam berem in to kar danes obravnavamo je
               pristojnost predsednika Državnega zbora. In da tudi matično delovno telo mimo
               odločitve predsednika Državnega zbora ne more. Sedaj to lahko to še večkrat ponovim,
               pa če bo treba bom najbržda tudi to še večkrat ponovil. Lahko se zapletamo okoli
               tega, vendar vas opozarjam, da mimo odločitve predsednika Državnega zbora ne moremo.
               Tudi iz nekaterih drugih obravnav ravno tako izhaja tolmačenje 118. člena Poslovnika
               Državnega zbora, kjer je se nadomestilo z novim gradivom. Mislim, da je teh primerov
               kar nekaj in si jih boste lahko tudi ogledali. Vendar opozarjam vsa, da želim kot
               predsednik matičnega delovnega telesa spoštovati odločitev predsednika Državnega
               zbora. In to, kar me sprašujete sem želel tudi v nadaljevanju pri 1. točki dnevnega
               reda povedati, pa žal do te točke nekako še nismo prišli oziroma rešujemo te
               proceduralne zaplete. Pri tem proceduralnem zapletu naj vas spomnim, smo pri predlogu
               za umik 2. točke z dnevnega reda. Če bi prišli pri 1. točki pa bi o tem tudi
               govorili, pa bi vam to tudi prebral.</p>
               <p>Če dovolite, predlagam, da preidemo na glasovanje o predlogu za umik 2. točke
               dnevnega reda. Proceduralno gospod Marinič.</p>
            </sp>
            <sp xml:id="SDT5-OZP-Redna-003-2009-06-02.sp9">

               <speaker>BRANKO MARINIČ:</speaker>

               <p>Lep pozdrav vsem skupaj! Poglejte, v skladu s 118. členom smo v bistvu pred dilemo.
               Ne o tem ali se bomo poslužili prakse izpred sedmih let v tem Državnem zboru, ali
               bomo upoštevali Poslovnik. Kakorkoli že, jaz sem za to, da se upošteva Poslovnik in
               da Odbor za promet najprej obravnava gradivo, ki smo ga dobili s sklicem, in šele
               nato, ko bo zaključen postopek nadaljujemo z gradivom, ki smo ga dobili kot
               naslednjega. Veste, gre za čisto proceduralne zadeve, ki pa <stage type="mag"/> <stage>(nadaljevanje)</stage> niso tako nedolžne kot se morda slišijo. Ko pogledamo
               letni plan razvoja in obnavljanja avtocest za 2009 z datumom 16. 4. 2009 s planom
               razvoja z datumom 21. 5. 2009 gre za bistveno razliko v nekaterih postavkah. In ko
               gre za tako veliko razliko jaz ne morem pristati na dejstvo, da....</p>
            </sp>
            <sp xml:id="SDT5-OZP-Redna-003-2009-06-02.sp10">

               <speaker>PREDSEDNIK JANKO VEBER:</speaker>

               <p>Dovolite mi, da vas tukaj prekinem. Glede proceduralnega predloga... Predlagate
               proceduralni predlog? Glede vsebine obravnave letnega programa se bomo pogovarjali na
               tej točki....</p>
            </sp>
            <sp xml:id="SDT5-OZP-Redna-003-2009-06-02.sp11">

               <speaker>BRANKO MARINIČ:</speaker>

               <p>Utemeljujem proceduralni predlog zaradi katerega predlagam, da se obravnava gradiva
               popravi v skladu s 118. členom Poslovnika Državnega zbora, ne pa z eno izmed izjem,
               ki se je zgodila leta 2002.</p>
            </sp>
            <sp xml:id="SDT5-OZP-Redna-003-2009-06-02.sp12">

               <speaker>PREDSEDNIK JANKO VEBER:</speaker>

               <p>Ali lahko pojasnite z nekoliko bolj svežim primerom. To pa gre iz mandata, ko je bil
               kolega Verlič državni sekretar na Ministrstvu za promet. Vlada je letni plan razvoj
               in obnavljanja avtocest za leto 2008, letnica je sveža, ni 2002, 2008 posredovala
               Državnemu zboru 13. 3. 2008, vendar je v skladu s 118. členom Poslovnika Državnega
               zbora gradivo nadomestila z novim gradivom dne 25. 4. 2008. Sklic seje je bil pa 24.
               4. 2008. Torej, ta praksa je tudi iz leta 2008, ko se vodili tudi to področje oziroma
               Vlado. Nič ne odstopamo od tega kar ste počeli tudi v prejšnjem mandatu. Če pa
               menite, da je potrebno še bolj določno Poslovnik izčistiti, pa mislim, da je v teku
               tudi postopek kjer se pričakujejo vse pripombe in dopolnila k Poslovniku, tako da bo
               delo teklo nemoteno in da se bomo pogovarjli, ali čim bolj nemoteno, da se bomo
               pogovarjali o vsebini, pa manj o proceduralnih zapletih. Še enkrat, tukaj pred seboj
               imam dokument, na podlagi katerega smo enako obravnavali letni plan razvoja in
               obnavljanja avtocest za leto 2008. Oprostite, ne bom vas vprašal nazaj, v čem je
               razlika med 2008 in 2009, če spoštujemo proceduro, ki se je začela 2002. Ta praksa
               zadnja je bila tudi v letu 2008. Ne vidim razloga zakaj ne bi to prakso uporabljali
               tudi v letu 2009.</p>
               <p>Proceduralno, gospod Verlič.</p>
            </sp>
            <sp xml:id="SDT5-OZP-Redna-003-2009-06-02.sp13">

               <speaker>DR. PETER VERLIČ:</speaker>

               <p>Poglejte, gre preprosto za to, proceduralni predlog, verjetno, je ta, da se ta
               predlog letnega plana razvoja in obnavljanja avtocest za leto 2009, 322/V, verjetno
               zavrne, zato da ta dokument ne obvisi. Ta dokument obvisi in da se ugotovi kaj je s
               tem dokumentom, potem pa se sproži nova procedura, da se postopek nadaljuje z novim
               gradivom 391. Sprašujem, zakaj pač tega niste transparentno samo napisalo in bi bila
               stvar rešena, zato da vemo katero gradivo danes obravnavamo. Samo za to gre. Verjetno
               danes obravnavamo neko drugo gradivo, ne tisto, ki je na dnevnem redu. Samo za to gre
               in bi bilo korektno, da se pač to nekako navede. To je predlog. Ker se mi zdi, da ta
               potem visi in ne vem zakaj ga imamo na dnevnem redu. <stage type="mag"/>
               </p>
            </sp>
            <sp xml:id="SDT5-OZP-Redna-003-2009-06-02.sp14">

               <speaker>PREDSEDNIK JANKO VEBER:</speaker>

               <p>Dobro, bom še enkrat poskušal pojasniti. V skladu s 118. členom poslovnika je res
               nedvomno jasno zapisano, če predlagatelj umakne predlog zakona v roku iz prvega
               odstavka tega člena, je zakonodajni postopek končan. Vlada kot predlagateljica je
               umaknila letni program in je s tem tudi končan ta postopek, to je nesporno. Prav,
               sprejemam vaše opozorilo, da bomo naslednjič tudi pisno še enkrat zapisali, da je
               postopek končan v skladu s tretjim odstavkom 118. člena. In če je to tisto, kar
               menite, da bi morali zapisati, bomo seveda v prihodnje to tudi zapisali, in ne vidim
               prav nobenih težav, da ne bo teh dilem pri obravnavi teh točk oziroma pri obravnavi
               točk, ki se obravnavajo v skladu z ustaljeno prakso. Tako da sprejemam to vaše
               proceduralno opozorilo. In če se strinjate s tem, bi lahko potem sklenili...
               /Oglašanje v ozadju./ Če dovolite, predlagam, da opravimo glasovanje o umiku 2. točke
               dnevnega reda, pa bom potem pri 1. točki tudi točno povedal, katero točko bomo
               obravnavali, tako da bo nesporno s poslovnikom ta obravnava šla naprej. Smo pa, še
               enkrat opozarjam, pri predlogu za umik 2. točke dnevnega reda, o katerem moramo
               glasovati.</p>
               <p>Predlagam, da glasujemo o umiku 2. točke dnevnega reda.</p>
               <p>Kdo je za predlog za umik te točke? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je 2. točka umaknjena z dnevnega reda.</p>
               <p>Seveda bosta tako tudi točki 3 in 4 postali 2. in 3. točka dnevnega reda. S tem je
               tudi dnevni red današnje seje odbora določen.</p>
               <p>Prehajamo na obravnavo <title>1. TOČKE DNEVNEGA REDA - LETNI PLAN RAZVOJA IN
                  OBNAVLJANJA AVTOCEST ZA LETO 2009 (EPA 391-V),</title> ki ga je Državnemu zboru v
               obravnavo predložila Vlada dne 22. maja 2009.</p>
               <p>Vlada je letni plan razvoja in obnavljanja avtocest za leto 2009 <stage>(EPA 322-V)</stage> z dne
               17.4.2009 umaknila, s čimer je tudi zakonodajni postopek tega gradiva končan.</p>
               <p>V zvezi s to točko dnevnega reda, želite proceduralno? Izvolite, gospod Krivec.</p>
            </sp>
            <sp xml:id="SDT5-OZP-Redna-003-2009-06-02.sp15">

               <speaker>DANIJEL KRIVEC:</speaker>

               <p>Hvala še enkrat za besedo. Z vami se, gospod predsednik, ne morem strinjati, zato
               napovedujem, da v naši poslanski skupini pri tej točki ne bomo sodelovali. Dejansko
               ne pristajamo na to, da se na tak način krši poslovnik, sploh pa s tem argumentom, da
               je bilo to leta 2002. Če pa sprašujete o razliki 2008, gre za to, da smo takrat
               dobili končni dokument in ni bil vložen tako kot zdaj v proceduro predhodni dokument,
               ki ga je Vlada vmes spreminjala. Gre za en dan razlike, ki je bil dogovorjen takrat
               na kolegiju, in dokument, ki smo ga obravnavali kasneje na odboru, je bil končni
               dokument. Tako da je velika razlika med to obravnavo in tisto takrat. Zdaj pa
               dejansko gremo v to, da kršimo poslovnik. In v takem primeru pač ne moremo sodelovati
               naprej. Mi bi morali postopek, ki je bil vložen, zaključiti, glasovati o tem
               dokumentu, sprejeti sklep, da ni primeren za nadaljnjo obravnavo, in to zadevo
               zaključiti tudi v Državnem zboru, kasneje pa bi Vlada vložila nov predlog po nujnem
               postopku. To je edina sprejemljiva zadeva, ki jo določa naš poslovnik, in mislim, da
               se poslovnika vseeno moramo držati; na to smo bili opozarjani tudi v prejšnjem
               mandatu štiri leta in smo se tega držali. Hvala lepa.</p>
            </sp>
            <sp xml:id="SDT5-OZP-Redna-003-2009-06-02.sp16">

               <speaker>PREDSEDNIK JANKO VEBER:</speaker>

               <p>No, če lahko še enkrat pojasnim. Ta vaša razlaga procedure resnično ni točna. Tako da
               razlog za to, da zapustite sejo, ni korektno predstavljen. Če imate kakšnega drugega,
               ga lahko še predstavite, <stage type="mag"/><stage>(Nadaljevanje)</stage>
               vendar dejansko obstajajo prav vse poslovniške možnosti, da se obravnava letnega
               plana razvoja in obnavljanja avtocest za leto 2009 opravi na današnji seji. Še enkrat
               vas opozarjam na to, da vaša razlaga pač ni bila točna glede razumevanja in izvajanja
               poslovnika.</p>
               <p>/Medsebojni pogovor glede sklepčnosti./ Samo trenutek, da ugotovimo glede
               sklepčnosti. No, ugotavljam, da trenutno nismo sklepčni, vendar dokler ne glasujemo,
               mogoče lahko tudi opravimo razpravo, ali počakamo?</p>
            </sp>
            <sp xml:id="SDT5-OZP-Redna-003-2009-06-02.sp17">

               <speaker>MATJAŽ HAN:</speaker>

               <p>Predsednik, proceduralno.</p>
            </sp>
            <sp xml:id="SDT5-OZP-Redna-003-2009-06-02.sp18">

               <speaker>PREDSEDNIK JANKO VEBER:</speaker>

               <p>Izvolite.</p>
            </sp>
            <sp xml:id="SDT5-OZP-Redna-003-2009-06-02.sp19">

               <speaker>MATJAŽ HAN:</speaker>

               <p>Predlagam, glede na to, da so poslanci SDS, glede na njihov partnerski značaj, šli
               ven, da vseeno nadaljujemo z delom. In verjamem, da se nam bo tudi deveti član, ki
               zagotavlja sklepčnost, pridružil in bomo lahko brez problema nadaljevali z delom in
               tudi glasovanjem.</p>
            </sp>
            <sp xml:id="SDT5-OZP-Redna-003-2009-06-02.sp20">

               <speaker>PREDSEDNIK JANKO VEBER:</speaker>

               <p>Hvala Matjažu Hanu še enkrat za ta predlog. Nadaljujemo z delom.</p>
               <p>Za 1. točko dnevnega reda ste prejeli naslednje gradivo: letni plan razvoja in
               obnavljanja avtocest za leto 2009 <stage>(EPA 391-V)</stage>, ki je objavljen v Poročevalcu št. 68 z
               dne 27. maja 2009; danes, 2. junija 2009, ste prejeli na klopi mnenje
               Zakonodajno-pravne službe Državnega zbora z dne 29.5.2009; in danes, 2. junija, ste
               prejeli na klopi tudi mnenje Komisije za lokalno samoupravo in regionalni razvoj
               Državnega sveta z dne 1. junija 2009.</p>
               <p>Letni plan razvoja in obnavljanja avtocest za leto 2009 je Vlada predložila na
               podlagi 3.a člena Zakona o Družbi za avtoceste v Republiki Sloveniji. Obravnava
               letnega plana se bo opravila na podlagi 112. in 171. člena Poslovnika Državnega
               zbora, opravila se bo razprava ter glasovanje o sklepu, ki ga odbor posreduje v
               sprejem Državnemu zboru.</p>
               <p>Na začetku obravnave sprašujem, ali želi predstavnik ministrstva oziroma minister za
               promet dr. Patrick Vlačič predstaviti letni plan? Izvolite, imate besedo,
               minister.</p>
            </sp>
            <sp xml:id="SDT5-OZP-Redna-003-2009-06-02.sp21">

               <speaker>DR. PATRICK VLAČIČ:</speaker>

               <p>Hvala, predsednik. Vlada je na svoji 22. seji sprejela predlog, ki ga danes
               obravnavamo, letni plan razvoja in obnavljanja avtocest za leto 2009.</p>
               <p>Naknadno je bilo ugotovljeno, da nekateri odseki, ki so sestavni del letnega plana,
               zaradi zamud v postopkih javnega naročanja v letu 2009 ne bodo realizirani do te
               mere, kot je bilo prvotno načrtovano. Sprejeta je bila tudi odločitev, da se v letu
               2009 iz virov sredstev umaknejo predvidena namenska sredstva ter da se zmanjša
               predvidena poraba za gradnjo. S tem je bilo pripravljeno novo besedilo letnega plana
               razvoja in obnavljanja avtocest za leto 2009.</p>
               <p>Skupna vrednost novega letnega plana za leto 2009 znaša 672 milijonov 515 tisoč
               evrov. Za razvoj in obnovo avtocest <stage type="mag"/><stage>(Nadaljevanje)</stage> je skupaj namenjenih 508 milijonov 194 tisoč evrov. V
               letošnjem letu bo v skladu s tem planom v promet predanih 56,9 kilometra cestnih
               odsekov, to je 44,7 kilometrov štiripasovnic, 10,3 kilometrov hitre ceste in 1,9
               kilometrov navezovalne ceste. Na štajerskem kraku odsek avtocesta Pesnica-Slivnica,
               del pododseka Pesnica-Zrkovska cesta v dolžini 5,3 kilometra, del navezovalne ceste
               Nova Zrkovska dolžine 1,9 kilometra in odsek avtoceste Zrkovska cesta-Ptujska cesta
               dolžine 4,2 kilometra. Na dolenjskem kraku avtocesta Pluskva-Ponikve v dolžini 7,6
               kilometra in Ponikve-Hrastje v dolžini 7,2. Na vipavskem kraku odsek hitre ceste
               Razdrto-Vipava, pododsek hitre ceste čez Rebrnice v dolžini 10,3 kilometra. Na
               podravskem kraku avtocesta Slivnica-Gruškovje, pododsek Slivnica-Draženci v dolžini
               19,8 kilometrov in del pododseka Draženci-Gruškovje od mednarodnega mejnega prehoda
               Gruškovje do državne meje v dolžini 0,6 kilometra.</p>
               <p>Treba je poudariti, da bo predaja nekaterih cestnih odsekov v promet v letu 2009
               mogoča, če bodo dokončanje gradnje pomembne okoliščine dopuščale izvedbo del v skladu
               z načrtovanim potekom. Kritična je situacija na Dolenjskem, kjer je avtocestna trasa
               zahtevna. Poleg tehnične zahtevnosti trase pa tudi pridobivanje nepremičnin od dveh
               lastnikov predstavlja velik problem.</p>
               <p>Gradnja se bo nadaljevala na 6,1 kilometrov štiripasovnih avtocest, na 5,2 kilometra
               hitre ceste, na 10,4 kilometrov dvopasovne ceste, na 3,1 kilometra navezovalne ceste
               ter pri bencinskem servisu Cikava, to pa je na primorskem kraku odsek avtoceste
               Klanec-Ankaran. Prva faza navezave na Luko Koper dolžine 3,1 kilometra, odsek hitre
               ceste Koper-Izola v dolžini 5,2 kilometra. Na gorenjskem kraku avtocesta
               Peračica-Podtabor v dolžini 2,4 kilometra in izvedba druge faze na avtocestnem odseku
               Šentvid-Koseze. Na dolenjskem kraku avtocesta Šmarje Sap-Višnja gora, ploščad za
               bencinski servis Cikava. Na podravskem kraku odsek dvopasovne ceste Hajdina-Ormož,
               pododsek Gorišnica-Ormož dolžine 10,4 kilometra. V letu 2009 se bo začela gradnja na
               primorskem avtocestnem kraku na avtocestnem odseku Klanec-Ankaran in druga faza
               navezave na Luko Koper dolžine 1,4 kilometra.</p>
               <p>Vrednost del na odsekih in pododsekih, ki bodo v letu 2009 predani v promet oziroma
               se bo na njih začela ali nadaljevala gradnja, znaša 297,65 milijona evrov. V letu
               2009 se bo nadaljevala gradnja nekaterih državnih navezovalnih cest, ki omogočajo
               boljše navezovanje širših urbanih območij na 5. in 10. koridor. Vrednost del na
               navezovalnih cestah znaša 9,1 milijona.</p>
               <p>V letu 2009 bo priprava projektne in druge dokumentacije ter odkupovanje zemljišč ter
               drugih nepremičnin potekala na tistih odsekih in pododsekih, ki se bodo začeli
               graditi po letu 2009. Vrednost del priprave projektne in druge dokumentacije znaša
               10,41 milijona evrov. Vrednost odkupov zemljišč in drugih nepremičnin znaša 7,33
               milijona evrov. Na nekaterih odsekih, ki so bili zgrajeni pred letom 1994, se bodo v
               letu 2009 izvajala zaključna dela, dokončna pravno-premoženjska ureditev, to bo v
               vrednosti 0,11 milijona evrov. Vrednost zaključnih del na odsekih, ki so bili predani
               prometu v obdobju 1994-2008, znaša 33,89 milijona evrov. <stage type="mag"/><stage>(Nadaljevanje)</stage> Za obnavljanje in naložbe v obstoječe avtoceste so
               predvidena sredstva v višini 60,56 milijona evrov. Predvideni stroški preureditve
               cestninskih postaj zaradi uvedbe novega načina cestninjenja, to je začetna faza tega,
               so 4,2 milijona evrov. Za izvedbo sistema za nadzor in vodenje prometa so predvidena
               sredstva v višini 9,4 milijona evrov.</p>
               <p>Finančni viri za realizacijo letnega plana razvoja in obnavljanja avtocest za leto
               2009 bodo investicijski transferji, evropska sredstva in proračunska sredstva za
               izgradnjo avtocest ter sredstva koncesijskih dajatev, krediti mednarodnih finančnih
               institucij in tuji krediti, obveznice, krediti, povračilo davka na dodano vrednost in
               drugi viri.</p>
               <p>Pri zagotavljanju finančnih sredstev iz investicijskih transferjev na podlagi zakona
               o zagotovitvi namenskih sredstev v proračunu Republike Slovenije za leto 2009 ni
               zagotovljenih sredstev za izgradnjo avtocest. Evropska sredstva bodo predvidoma
               zagotovljena v višini 31,34 milijona evrov. In v sklopu sredstev, pridobljenih s
               krediti mednarodnih finančnih institucij ter tujih kreditov, je v letu 2009
               predvideno črpanje posojil mednarodnih finančnih ustanov v skupni višini 165,93
               milijona evrov. Obveznice in krediti so, odvisno od pogojev na finančnih trgih,
               predvideni v višini 274 milijonov evrov. Sredstva koncesijskih dajatev bodo v letu
               2009 znašala 144,45 milijona evrov. Povračilo DDV 70,80 milijona evrov ter drugi viri
               v višini 1,52 milijona evrov. Potrebna dodatna sredstva za pokrivanje obveznosti
               financiranja znašajo 2,58 milijona evrov. Skupno znašajo predvideni viri za
               realizacijo letnega plana razvoja in obnavljanja avtocest 689,88 milijona evrov.</p>
               <p>Izhodišče pri pripravi letnega plana razvoja in obnavljanja avtocest je bilo, da se
               dokončajo tisti odseki in pododseki, ki se že gradijo in je njihovo dokončanje ter
               predaja prometu tehnično možna v letu 2009, in čim bolj pospešeno nadaljevanje
               gradnje avtocestnih odsekov na prednostnih smereh slovenskega avtocestnega križa na
               gorenjskem in dolenjskem kraku. Še posebej so bila upoštevana naslednja merila: obseg
               pogodbeno oddanih del in sprejetih pogodbenih obveznosti, velikost in struktura
               sedanjih prometnih obremenitev, velikost in struktura predvidenih prometnih
               obremenitev po 10 letih, že zagotovljena tuja in domača posojila, že vložena finančna
               sredstva, sprejete uredbe o državnih lokacijskih načrtih ter stanje pri odkupih
               zemljišč in drugih nepremičnin.</p>
               <p>Mogoče samo še dve besedi o tem, zakaj je Vlada spremenila dokument. Predlog letnega
               programa je bil pripravljen že konec leta 2008 in ga je ministrstvo posredovalo v
               medresorsko usklajevanje 14.1.2009. Nato smo imeli usklajevalne sestanke z
               Ministrstvom za finance. In Dars je potem dopolnjen predlog letnega plana 24.2.2009 -
               skupaj z Ministrstvom za promet smo ga pripravili z Darsom in smo ga ponovno poslali
               v medresorsko usklajevanje, po prvih usklajevanjih 5.3.2009. Nato je prišlo do prvega
               rebalansa proračuna in seveda možnosti izpada evropskih sredstev zaradi zapleta z
               vinjetami. Zato smo morali ta prvi plan takrat tudi urediti, ga nekako uskladiti in
               spremeniti. Naknadno je prišlo zaradi izrednih razmer, v katerih je praktično
               svetovno gospodarstvo, do predloga drugega rebalansa proračuna. Že takoj, ko smo
               dobili smernice za drugi rebalans, smo začeli ponovno spreminjati NPIA oziroma, se
               opravičujem, ta LPRO. Tako smo na podlagi smernic rebalansa, ne še rebalansa,
               pripravili nov predlog in ga 20.5.2009 posredovali Vladi, ki ga je potem sprejela dan
               kasneje in je razveljavila letni plan, ki ga je sprejela 16.4.2009. <stage type="mag"/> <stage>(Nadaljevanje)</stage> Rebalans seveda še ni sprejet. Mi bi lahko
               tudi počakali, speljali ta star letni program razvoja .../Nerazumljivo./... avtocest
               pa potem šli z novo proceduro v Državni zbor. Vlada se je odločila, da bo poslala v
               Državni zbor v skladu s sprejetimi smernicami pa še ne sprejetega rebalansa, nov
               plan. Zato je pravzaprav ta nov plan danes pred nami, ker smo upoštevali že drugi
               rebalans. Gre za izredne razmere in zato je prišlo pravzaprav do te spremembe tik
               pred zdajci.</p>
            </sp>
            <sp xml:id="SDT5-OZP-Redna-003-2009-06-02.sp22">

               <speaker>PREDSEDNIK JANKO VEBER:</speaker>

               <p>Hvala za dodatno predstavitev in tudi dodatne informacije glede samega postopka.
               Sprašujem pa, če želi predstavnica Zakonodajno-pravne službe, gospa Marta Briški
               besedo. Želi. Izvolite.</p>
            </sp>
            <sp xml:id="SDT5-OZP-Redna-003-2009-06-02.sp23">

               <speaker>MARTA BRIŠKI:</speaker>

               <p>Hvala za besedo. Zakonodajno-pravna služba je pri obravnavi tega letnega plana
               razvoja in obnavljanja avtocest za leto 2009, kateremu Državni zbor dejansko daje
               samo soglasje in ga ne sprejema, ugotovila, da v bistvu odstopa od nekaterih določb
               nacionalnega programa, na kar smo navsezadnje ugotavljali že pri dajanju soglasij k
               letnim planom razvoja obnavljanja avtocest preteklih let. Ta naša opozorila
               ostajajo.</p>
               <p>Opozorili smo tudi, da bi bilo s tem v zvezi smiselno razmisliti, da bi v nekem
               krajšem obdobju vendarle pristopili k pripravi novih podlag, ki so podlaga za
               pripravo tega letnega plana razvoja in obnavljanja avtocest.</p>
               <p>Konkretne naše pripombe smo v pisnem mnenju navedli. Še naprej ostajajo pripombe
               glede označevanj, glede oznak posameznik odsekov oziroma pododsekov, ki nekoliko
               odstopajo od oznak navedenih v nacionalnem programu, glede posameznih dolžin odsekov
               navedenih v letnem planu in v nacionalnem programu in pa seveda tudi na nekatere
               pomanjkljivosti pri posameznih tabelah, ki bi po našem mnenju bilo smiselno tudi
               dopolniti.</p>
               <p>Naša pripomba pa se seveda nanaša tudi na ugotovitev v besedilu tega letnega plana,
               da v proračunu Republike Slovenije za leto 2009 ni predvidenih investicijskih
               transferov s postavke sredstva za izgradnje avtocest. Mi na žalost moramo mnenje
               pisati tako, da upoštevamo, ne na žalost, ampak prav je tako, napišemo mnenje
               upoštevajoč veljavno zakonodajo in veljavne akte in veljavni rebalans za leto 2009.
               To se pravi veljavni, dejansko ta sredstva temu namenja tako, da ugotovitev v letnem
               planu ni točna.</p>
               <p>Opozorili pa smo še na najbrž čisto pisno pomanjkljivost, kjer se spreminjajo v
               podpoglavju 913 v naslovu novi krediti, določena sredstva in sicer iz 144 milijonov
               na 147 milijonov. Vendar je to upoštevano le v besedilu, ni pa kasneje tudi v tabeli,
               na koncu katere je v bistvu potem seštevek. Tako, da seštevek in potem seveda vse
               navedene številke, ki so tam, ki pač niso upoštevale v besedilu navedene spremembe,
               potem ne pride do pravega seštevka. Tako, da mi menimo, da bi tudi to bilo potrebno
               popraviti. Toliko iz naše strani.</p>
            </sp>
            <sp xml:id="SDT5-OZP-Redna-003-2009-06-02.sp24">

               <speaker>PREDSEDNIK JANKO VEBER:</speaker>

               <p>Hvala. Prehajamo naprej na Komisijo za lokalno samoupravo in regionalni razvoj pri
               Državnem svetu. Želi gospod Darko Fras besedo? Želi. Izvolite.</p>
            </sp>
            <sp xml:id="SDT5-OZP-Redna-003-2009-06-02.sp25">

               <speaker>DARKO FRAS:</speaker>

               <p>Hvala lepa za besedo gospod predsednik. Spoštovani <stage type="mag"/> <stage>(Nadaljevanje)</stage> gospodje poslanci, poslanke, gospod minister. Torej
               komisija se je seznanila s predlogom letnega plana razvoja in obnavljanja avtocest za
               leto 2009. V bistvu je ugotavljala podobno kot Zakonodajno-pravna služba Državnega
               zbora, da pač gre za ta odstopanja letnega plana v primerjavi z resolucijo in pa tudi
               z zakonom o zagotavljanju sredstev, kar pravzaprav ni nova zgodba v tem segmentu. To,
               kar bi še pa izpostavil, kar je komisija posebej opozorila, je pa na to, vsakoletno
               ta trend zmanjševanja deleža namenskih sredstev proračuna Republike Slovenije v tej
               finančni konstrukciji, če lahko temu tako rečem oziroma zdaj s tem aktualnim planom
               pravzaprav v letošnjem letu ni predvidenih sredstev, proračunskih sredstev za ta
               namen. Zdaj sicer tudi obrazložitev tukaj je bila podana, vendar komisija želi samo
               opozoriti, da zdaj to zmanjševanje deleža teh sredstev gre v tem primeru predvsem
               delno seveda na zmanjševanje obsega investicij v letošnjem letu, delno pa na
               povečevanje obsega zadolževanja in seveda nekako smo zaskrbljeni, komisija je
               izrazila zaskrbljenost nad tem trendom in seveda bodočo finančno vzdržnostjo
               celotnega projekta kot takega. Razen tega, to bi še izpostavil, je bilo pa veliko
               razprave namenjene tudi, posvečene temu, da je poleg neugodnih vremenskih razmer, so
               tudi zapleteni in dolgotrajni postopki izvajanja javnih naročil, pravzaprav eden
               izmed že pomembnejših razlogov za zamude oziroma nedoseganja načrtovanih planov in
               zdaj tudi delno razlogi za zamikanje nekaterih investicij v naslednja leta in v tem
               kontekstu komisija ponovno apelira oziroma opozarja na nujnost spremembe tudi
               zakonodaje na tem področju v smeri racionalizacije v teh postopkih javnega naročanja.
               Saj pravzaprav so samo sredstva za doseganje ciljev, ne bi pa smeli biti pravzaprav
               glavni cilj teh postopkov.</p>
               <p>Za konec, s tem bi končal, komisija se seveda pridružuje tudi opozorilom lokalnih
               skupnosti, da bi morala država bolj resno pristopiti, pomeni bolj konkretno k večjemu
               obsegu pristopiti hkrati tudi k sanaciji in rekonstrukciji državnih in pa občinskih
               cest uničenih zaradi gradnje slovenskega avtocestnega križa, ker vemo, da je zdaj
               bila vsa prioriteta usmerjena v dokončanje in odprtje teh odsekov. Okoli teh
               gradbišč, če rečem, če malo karikiram, resnično prava katastrofa v tem državnem in pa
               občinskem cestnem omrežju. Hvala lepa.</p>
            </sp>
            <sp xml:id="SDT5-OZP-Redna-003-2009-06-02.sp26">

               <speaker>PREDSEDNIK JANKO VEBER:</speaker>

               <p>Hvala tudi za vašo predstavitev. Sprašujem, če želimo mogoče predstavniki Darsa
               besedo. Ne želijo. Odpiram razpravo in sprašujem, če želi besedo članica ali člani
               odbora. Brunskole. Izvolite.</p>
            </sp>
            <sp xml:id="SDT5-OZP-Redna-003-2009-06-02.sp27">

               <speaker>RENATA BRUNSKOLE:</speaker>

               <p>Hvala lepa. Lepo pozdravljeni gospod minister s sodelavci, gospod predsednik, kolegi
               poslanci in vsi prisotni. Jaz bi imela tu eno vprašanje v zvezi s planom. Že
               nekajkrat sem se v zvezi s tem oglašala, v zvezi z dokončanjem dolenjskega kraka
               avtoceste. Tukaj bi naslovila vprašanje gospodu predsedniku uprave Darsa. Nekajkrat
               sem ga o tem že vprašala. Tukaj me namreč bega ta opomba in navedba, vezano na
               vremenske razmere. To mi je nekako ... Trenutno so dosti ugodne vremenske razmere,
               tako da to mi je, pač ta navedba nekoliko, bi rekla, nekoliko na trhlih temeljih ta
               konkretna navedba. Bolj me zanima o tem kako je vodstvo Darsa že reševalo <stage type="mag"/> <stage>(Nadaljevanje)</stage> problematiko o kateri tudi tukaj
               v opombi z dvema zvezdicama navedeno, vezano na zaključene postopke odkupa
               manjkajočih zemljišč in objektov, saj tukaj je namreč navedba, da sicer bo odsek
               predan prometu v prvi polovici leta 2010. Jaz pa ko sem spremljala to gradivo še tudi
               iz prejšnjega mandata, seveda vašega vodenja gospod predsednik, sem opazila tukaj, da
               je bil tudi nekoliko prepozen podpis pogodbe in uvedba v delo izvajalca za viadukt
               Ponikve. Tukaj je šlo za eno polletno zamudo. Tukaj gre za odkup nepremičnin. Tukaj
               bi rada odgovor. Sem pa tudi prebrala, da je šele prejšnji teden nadzorni svet Darsa
               dal na vaš predlog, tukaj mi deluje nekako časovno dosti pozno glede na navedbo
               tukaj, da naj bi se dokončalo do konca leta 2009, da je dal soglasje na izbor
               izvajalca za zgornji ustroj avtoceste mimo Trebnjega in navezave na Mirensko dolino.
               Zatorej nekako ocenjujem, da je s strani Darsa nekako nerealna ocena, da bo do konca
               leta 2009 možno to dokončati. Zatorej bi prosila za odgovor. Hvala.</p>
            </sp>
            <sp xml:id="SDT5-OZP-Redna-003-2009-06-02.sp28">

               <speaker>PREDSEDNIK JANKO VEBER:</speaker>

               <p>Želi še kdo besedo ali grem takoj na odgovore? Dajem besedo predsedniku uprave Darsa,
               gospodu Nemcu.</p>
            </sp>
            <sp xml:id="SDT5-OZP-Redna-003-2009-06-02.sp29">

               <speaker>GOSPOD NEMEC:</speaker>

               <p>Lep pozdrav v imenu uprave Darsa. Spoštovani predsednik, spoštovani gospod minister,
               spoštovani poslanci. To kar je gospa poslanka izpostavila, so vsi realni problemi, s
               katerimi se dejansko na Darsu v zadnjem letu intenzivno ukvarjamo. Če začnem pri
               koncu, tam ki je končala, ali je naša ocena realnosti končanja izgradnje v letu 2009
               upravičena. Zaenkrat odgovora glede tega ne morem dati. Obstajajo velika tveganja, da
               temu ne bo tako. Vendar, če bomo v upravi Darsa zgubili recimo upanje, da bo
               prevladal pesimistični pogled, potem bodo tudi vsi ostali akterji, ki sodelujejo v
               tem procesu z veliko mero energije nadaljevali to delo, ki je v tem trenutku
               relativno dobro zastavljeno. Zato še mi zmeraj praktično pritiskamo na datum konec
               leta. Čeprav, imate prav, vsi kazalci, ki lahko kažejo na uspešnost teh prizadevanj,
               niso najboljši.</p>
               <p>Kar se tiče teh prizadevanj v zvezi z rešitvijo zemljiškega oziroma lastniškega
               vprašanja v zvezi z zemljišči, smo resno naleteli na en izjemen primer, ki se rešuje
               kar nekaj časa. Predvsem zaradi tega, ker iščemo sporazumno rešitev. Ta sporazumna
               rešitev je povezana z neobičajnimi zahtevami tega poslovnega subjekta, ki je predmet
               pogovorov s katerimi se pogovarjamo. Tudi zneskovno so zelo visoke zahteve. Vendar
               tako kot sem omenil, je ključen problem nezmožnost realizacije nekaterih zahtev. Tu
               predvsem iščemo rešitve skupaj z Ministrstvom za promet, kako zagotoviti oziroma
               izpolniti pričakovanje tega poslovnega subjekta po lastnem viaduktu. Ti pogovori
               potekajo praktično tedensko. Vmes smo vključevali tudi širšo zainteresirano družbo,
               skupnost. Od gospodarske zbornice, do lokalnih skupnosti. Skratka <stage type="mag"/> <stage>(Nadaljevanje)</stage> vsi tukaj smo želeli v dialogu s tem
               partnerjem najti rešitev. To nam do tega trenutka žal še ni uspelo. Alternativa temu
               je pravno formalna pot razlastitve, za katero pa vsaj pravniki ocenjujejo, da je
               časovno dosti bolj odmaknjena. Tu vam bom odkrito povedal, da država ne deluje tako
               učinkovito, kot bi si vsi želeli. Se pravi vsi subjekti države ne stremijo k skupnemu
               cilju, se pravi rešiti ta problem, pač pa vsak ga parcialno iz svojega vidika rešuje
               in na koncu ne dosežemo tiste sinergije, ki bi jo v takem primeru morali doseči. To
               pa pomeni hitro odzivnost tako inšpekcijskih služb, pravobranilstva, Ministrstva za
               okolje in prostor in vseh ostalih, tudi lokalne skupnosti. Skratka vsi skupaj bi
               lahko mogoče tudi kaj več naredili. Vendar dejstvo je, da tega postopka po obstoječih
               predpisih je veliko manjša možnost, da ga končamo v nekem razumnem roku. Govorim po
               tej poti prisilne razlastitve, kot pa, da zadevo rešimo sporazumno.</p>
               <p>Tako, da to je en problem, ki ga resnično želimo rešiti do poletja. Kajti to bi potem
               odprlo možnost, da se zemeljska dela končajo do septembra, oktobra in bi potem z
               nekim optimizmom lahko čakali pomlad, ko bi se zemljine stabilizirale in potem tudi
               upam na hitro končali same izvedbe na tem majhnem odseku.</p>
               <p>Kar se tiče pa ostalega dela pa stvari so tudi povezane z veliko težavami. Predlagam,
               da mogoče kakšen stavek o tem spregovori tudi kolega Rigler, ki to bolj podrobno
               spremlja.</p>
               <p>Kar se, morda še samo ta vaša pripomba, da smo relativno pozno podpisali pogodbo za
               viadukt. Tukaj pač gre za neko dediščino. Mi smo podedovali ta razpis. Dobili smo
               ponudbe, ki so bile nad limitirano ceno, bistveno nad limitirano ceno. Potekala so
               pogajanja kar nekaj časa. Vendar bila so tudi ponudbe, ki so bile zelo blizu po
               ocenah vseh ponudnikov. Vendar na koncu smo se spogajali za ceno, kar pa je ključno.
               Septembra, ko smo podpisali pogodbo, smo dosegli z izvajalci tudi načelen dogovor, da
               končanje del ne bo marca 2010, pač pa da se bo viadukt končal v decembru 2009. Se
               pravi na ta način smo mi vse datume prenesli v leto 2009. Zato sem tudi uvodoma bil
               še zmeraj optimist, da je teoretično možno končati stvari v tem letu.</p>
               <p>Kar se pa tiče drugih težav, ki ste jih omenila. Mislim, da je prav, da kolega Rigler
               mogoče omeni nekaj v zvezi s samo gradnjo.</p>
            </sp>
            <sp xml:id="SDT5-OZP-Redna-003-2009-06-02.sp30">

               <speaker>PREDSEDNIK JANKO VEBER:</speaker>

               <p>Renata Brunskole.</p>
            </sp>
            <sp xml:id="SDT5-OZP-Redna-003-2009-06-02.sp31">

               <speaker>RENATA BRUNSKOLE:</speaker>

               <p>Tukaj, ki ste omenili, da ste podedovali ta razpis. Jaz sem sledila to dokumentacijo
               in vse kako je šla zadeva. V času vašega mandata so zadeve pol leta stale nekje v
               predalu, ne od dediščine. Nekoliko kar sem sledila, sem opazila, da ni bilo temu
               ravno tako. Tako, da bi rada, da mi bolj jasno obrazložite. Da ne krivimo nekoga
               prej, nazaj, naprej, ampak, da vemo, zdaj zadeve tečejo, torej iz tega, kar jaz
               zasledujem terminsko, saj bo gospod Rigler verjetno ... Torej marec 2010 je bolj
               realna zadeva. Recimo nekje, da vi predvidevate, da bo to dokončanje. Ker vidim tukaj
               zgornji ustroji, da je bil šele prejšnji teden na nadzornem svetu soglasje podano in
               tako dalje. Pa pri viaduktu Ponikve. Nekako mi ni všeč, da rečete: "Podedovali smo ta
               razpis," če ga vi niste v vašem mandatu eno leto nič z njim naredili.</p>
            </sp>
            <sp xml:id="SDT5-OZP-Redna-003-2009-06-02.sp32">

               <speaker>PREDSEDNIK JANKO VEBER:</speaker>

               <p>Hvala. Dodatni odgovori. Gospod Rigler.</p>
            </sp>
            <sp xml:id="SDT5-OZP-Redna-003-2009-06-02.sp33">

               <speaker>GOSPOD RIGLER:</speaker>

               <p>Hvala. Če se dotaknemo tega viadukta Ponikve. Dejansko je pri javnem naročanju prišlo
               do tega, da so bile pač ponudbe iz limitirane vrednosti in se je torej potem
               rezultiralo v tem, da je pač izbor izvajalca bil kasnejši kot smo predvidevali. Poleg
               tega se moramo zavedati, da gre tukaj za kohezijske projekte in da vsaka objava
               javnega razpisa je vezana tudi na odobritev razpisnih pogojev SVLR-ja. Se pravi vsaka
               razpisna dokumentacija roma najprej na ministrstvo in potem še na službo Vlade in
               preden ne dobimo odobritve, pač mi razpisa ne moremo objaviti.</p>
               <p>Kar se tiče teh zadnjih razpisov, ki smo jih imeli. Dejansko na samo izvedbo ne
               vplivajo. Gre, kot ste rekli, za zaključna dela. Se pravi asfalt, prometna oprema, se
               pravi to pride na koncu. Gre za elektrostrojno opremo v predoru in pa za dve
               navezavi. Se pravi vsa ta dela v bistvu niso na kritični poti. Trenutno je na
               kritični poti dejansko te luknje v trasi, ki jih imamo in te zadeve ne predstavljajo
               problema samo zaradi same izvedbe na tistem delu, ampak v bistvu pomenijo tudi to, da
               se gradbišče kot tako v celoti ne more razviti in tukaj se ukvarjamo zdaj tudi s
               problemi nekih podaljšanih transportnih razdalj za <stage type="mag"/><stage>(Nadaljevanje)</stage> za materiale, skratka kar velike probleme nam predstavljajo ti
               dve parceli, ki nista pridobljeni v last oziroma v posest, če se prav izrazim.</p>
            </sp>
            <sp xml:id="SDT5-OZP-Redna-003-2009-06-02.sp34">

               <speaker>PREDSEDNIK JANKO VEBER:</speaker>

               <p>Hvala. Želi še kdo besedo? V kolikor ne, bi samo jaz na kratko opozoril na ravno tako
               del tega programa, ki se nanaša na pripravo dokumentacije in predvsem gre za
               postopek, ki se je začel na podlagi sklepa ministra za pripravo državnega
               lokacijskega načrta za dograditev avtocestnega priključka Šmarje - Sap. Želim samo še
               enkrat opozoriti, da prihaja v zadnjem obdobju do še večjih težav v prometu zaradi
               tega, ker so tudi druge vzporedne poti, ki jih sicer vozniki poskušajo izkoristiti,
               da se izognejo zastojem, trenutno v sanaciji, obnovi in seveda je promet še toliko
               bolj skoncentriran po Dolenjki in ne nazadnje se tudi število vozil resnično bliža
               tisti izjemno kritični meji, ko lahko pričakujemo mrk v tem delu navezave na
               avtoceste in tudi vpadnice v Ljubljano. Tako, da mislim, da bi bilo resnično izjemno
               pomembno, da se ta postopek umeščanja v prostor maksimalno pospeši in tudi v čim
               krajšem času pride potem do tehničnih rešitev, da se lahko seveda ti zastoji začnejo
               odpravljati z dinamiko, ki jo bo možno predstaviti. To pa je možno takrat, ko imaš
               traso umeščeno v prostor. Tako da, menim da zaradi trenutnih izjemno kritičnih razmer
               bi bilo resnično tudi na strani uprave izjemno pomembno, da ta postopek čim prej
               poskušate zaključiti. Želi še kdo besedo? V kolikor ne, zaključujem razpravo.</p>
               <p>In dajem v razpravo naslednji predlog sklepa; Odbor Državnega zbora za promet, v
               skladu s 112. in 171. členom Poslovnika Državnega zbora predlaga Državnemu zboru, da
               na svoji seji obravnava in sprejme naslednji sklep. Na podlagi 3.a člena Zakona o
               družbi, Zavod od ceste v Republiki Sloveniji, Ur. l. št. 57/93 in 126/03 in 112.
               člena Poslovnika Državnega zbora, Ur. l. št. 64/07, je Državni zbor Republike
               Slovenije in na svoji seji, ki sledi, sprejel sklep o soglasju k letnemu planu
               razvoja in obnavljanja avtocest za leto 2009. Državni zbor Republike Slovenije daje
               soglasje k letnemu planu razvoja in obnavljanja avtocest za leto 2009, ki ga je
               sprejela Vlada Republike Slovenije na seji, dne 21. 5. 2009. Se opravičujem, 27. 5.
               2009. Želi kdo razpravljati o tem sklepu? Ostajamo pri 21. Prav. Torej je prav 21. 5.
               2009.</p>
               <p>Torej ni razprave k temu sklepu, zato zaključujem razpravo in prehajamo na
               glasovanje.</p>
               <p>Kdo je za? Soglasno.</p>
               <p>Tako, da ugotavljam, da je sklep sprejet. <stage type="mag"/>
               <stage>(Nadaljevanje)</stage> S tem tudi zaključujem razpravo. Poročilo odbora bo na seji Državnega
               zbora predstavil predsednik v skladu z 42. členom poslovnika. Če se strinjate.
               Ostanemo pri tej odločitvi in s tem tudi zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - VPRAŠANJA IN POBUDE ČLANOV ODBORA.</title>
               Želi kdo besedo pri tej točki? Alan Bukovnik.</p>
            </sp>
            <sp xml:id="SDT5-OZP-Redna-003-2009-06-02.sp35">

               <speaker>ALAN BUKOVNIK:</speaker>

               <p>Hvala lepa predsednik. Spoštovani gospod minister, predstavniki Darsa? Ker je danes
               na prvi točki dnevnega reda bila obravnavana, torej razvoj, plan razvoja avtocestnega
               omrežja v Republiki Sloveniji, se mi zdi primerno, da spregovorimo nekaj besed tudi o
               pobudi iz moje strani. In sicer pobuda gre v tem, da ko sam tudi uporabljam
               avtocestno omrežje v Republiki Sloveniji in na več mestih ali počivališčih opažam, da
               se ob večerih ali pa ob koncu tedna nabere zelo veliko tovornih vozil, ki uporabljajo
               ta naša počivališča in za te voznike teh tovornih vozil <stage type="mag"/> <stage>(Nadaljevanje)</stage> je zelo slabo poskrbljeno v kontekstu njihovih
               osnovnih higienskih razmer. Torej opažam, da večina teh voznikov uporablja sanitarne
               vozle v bencinskih servisih in menim, da bi bilo potrebno v prihodnje poskrbeti tudi
               za voznike motornih vozil s primernimi prostori, kjer bi lahko opravili te osnovne
               higienske potrebe kot so tuširanje in osnovno osebno higieno. Ne govorim na pamet,
               vem da to v tujini obstoja. Na počivališčih so zgrajeni torej ti objekti, v katerih
               lahko seveda proti plačilu uporabljajo vozniki teh tovornih vozil tudi te objekte.
               Nisem pa spregovoril to pri točki dnevnega reda predvsem zato, ker jemljem to kot
               pobudo in bi bil vesel, če bi lahko na upravi Darsa v prihodnje pripravili tudi en
               predlog, ki bi obsegal tudi to področje. Hvala.</p>
            </sp>
            <sp xml:id="SDT5-OZP-Redna-003-2009-06-02.sp36">

               <speaker>PREDSEDNIK JANKO VEBER:</speaker>

               <p>Hvala. Lahko pojasnilo k temu vprašanju, minister. Izvolite, imate besedo.</p>
            </sp>
            <sp xml:id="SDT5-OZP-Redna-003-2009-06-02.sp37">

               <speaker>DR. PATRICK VLAČIČ:</speaker>

               <p>Hvala predsednik. Jaz se strinjam s tem, da je to težava. Mi smo kmalu za tem, ko sem
               začel voditi ministrstvo, opravili na kolegiju razpravo na to temo. Ne samo, da ni
               dovolj higienskih pogojev, tudi počivališč ni dovolj. Tako, da smo že takrat, sem dal
               svojim sodelavcem nalogo in mi vidimo rešitev v tem, da se pripravi celoto, za celo
               Slovenijo zadostno število počivališč z udobnostnimi in higienskimi pogoji, ki jih ta
               dejavnost zahteva, tako da bo zadeva rešena celovita. Ne samo s tem, da bodo dobili
               takšne higienske pogoje, ki so primerni za državo kot je Slovenija, ampak tudi da bo
               teh počivališč dovolj, da bo zagotovljeno varnosti, ker ta trenutek kamionov na
               počivališčih pa tudi včasih že na stranskih cestah in pa povsod več kot je to
               dopustno za varnost v prometu. Tako da, te problematiko se zavedamo. Hvala še enkrat
               za opozorilo in bomo to reševali celovito na ta način.</p>
            </sp>
            <sp xml:id="SDT5-OZP-Redna-003-2009-06-02.sp38">

               <speaker>PREDSEDNIK JANKO VEBER:</speaker>

               <p>Hvala. Vprašanje ima še kolega Anton Urh. Imate besedo.</p>
            </sp>
            <sp xml:id="SDT5-OZP-Redna-003-2009-06-02.sp39">

               <speaker>ANTON URH:</speaker>

               <p>Hvala lepa za besedo. Lepo pozdravljeni vsi skupaj! Zelo se strinjam s predstavnikom
               Državnega zbora, ki je na koncu razprave povedal to, da je premalo pozornosti oziroma
               želja lokalnih skupnosti za obnovo državnih cest. Namreč, prihajam iz Bohinja.
               Državne ceste Bled, Bohinj, to so v obupnem razsulu, čeprav v Bohinju se državna
               cesta, ki povezuje Bohinj in pa primorsko, to je jelovška cesta, obnavlja, smo prišli
               do problema. Jaz sem ga enkrat na tem odboru tudi omenil. Tam se pri rekonstrukciji
               te ceste je potrebno zamenjati tudi most, vendar ta most stoji na privatnemu
               zemljišču. In ceste se bo obnovila, most bo ostal star, ker zemljišče ne morejo
               odkupiti od tega lastnika. Zanimivo je to, da na državni cesti na mostu, da je
               privatnik lastnik zemljišča. Mislim, da je šlo to zdaj v postopek razlastninjenja,
               ampak to bo trajalo zelo dolgo. Je pa nekaj, da ljudje, ko bodo to, da ljudje, ko
               bodo to videli, ne bodo obsojali tega lastnika, ampak vsakokratno oblast, tako
               lokalno kot državno. To je ena stvar.</p>
               <p>Druga stvar pa bi prosil še nekaj drugega. Že kar nekaj nazaj je, kar sem imel eno
               prošnjo za hotel Krek, to je na cesti v Lescah.<stage type="mag"/> <stage>(nadaljevanje)</stage> Spraševal sem oziroma tudi prošnjo sem dal notri,
               predstavniki Darsa, pa bi prosil, če se da na tem kaj narediti in da bi to pospešili.
               Turistična sezona je pred vrati. Samo z opozorilnimi tablami, da tam stoji hotel, na
               avtocesti. In mislim, da bi se to dalo urediti. Ne bi bil to osamljen primer v
               Sloveniji in bi prosil, če se to da.</p>
            </sp>
            <sp xml:id="SDT5-OZP-Redna-003-2009-06-02.sp40">

               <speaker>PREDSEDNIK JANKO VEBER:</speaker>

               <p>Hvala. Ali se da odgovoriti na vprašanja? Minister.</p>
            </sp>
            <sp xml:id="SDT5-OZP-Redna-003-2009-06-02.sp41">

               <speaker>DR. PATRICK VLAČIČ:</speaker>

               <p>Jaz bi zelo na kratko na prvi del. To, da smo še zadnjih 11 milijonov, ki jih je
               država dala Darsu odvzeli je ravno zato, da bi programe vzdrževanja državnih cest
               lahko izpeljali tako kot smo zastavili v prvem rebalansu proračuna. To je bil edini
               način, da so sicer ob znižanju cen gradbenih storitev ostali vsi programi v naši
               direkciji za državne ceste Republike Slovenije. Menili smo, da bo v tem večjem
               proračunu, ki ga ima Dars možno vseeno izpeljati vse programe, ki so bili predvideni.
               Tisti, ki se zamikajo zaradi javnih naročil pa smo potem ocenili, da lahko zato teh
               zadnjih 11 milijonov odvzamemo jih damo za državne ceste. Ravno zato je prišlo do
               tega novega plana letne gradnje. Toliko glede tega.</p>
               <p>Glede druge stvari pa bi težko jaz....</p>
            </sp>
            <sp xml:id="SDT5-OZP-Redna-003-2009-06-02.sp42">

               <speaker>PREDSEDNIK JANKO VEBER:</speaker>

               <p>Glede tabel in oznak, če lahko samo toliko pomagam. To vprašanje je bilo že
               zastavljeno na odboru. Mislim, da tudi pisni odgovor posredovan, ampak želja je še
               vedno, da se to vprašanje dodatno prouči. Če je možno dati še kakšen odgovor dati v
               tej fazi. Ali se dogovorimo, da poskušamo se posebej sestati in analizirati stanje
               kaj lahko naredimo na tej točki? Besedo ima gospod Gašperšič.</p>
            </sp>
            <sp xml:id="SDT5-OZP-Redna-003-2009-06-02.sp43">

               <speaker>GOSPOD GAŠPERŠIČ:</speaker>

               <p>Hvala lepa, gospod predsednik. Lep pozdrav tudi v mojem imenu. Jaz bi v zvezi s tem
               označevanjem, s to prometno signalizacijo na avtocesti omenil samo to, da pač ter
               oznake, ki so obstoječe, tudi na drugih primerih, tukaj imamo hotel pri Grosupljem,
               potem je hotel Mons, skratka te oznake niso skladne s pravilnikom o označevanju.
               Sedaj je v teku, da se bodo pravzaprav umaknile, skratka da se bodo uskladile s
               pravilnikom o označevanju. Tukaj je potem tudi ta primer hotela Krek, kjer smo na
               stališču, da se ta dodatna oznaka prav posebej za hotel na avtocesti sami ne bi mogla
               ohraniti. To je zaenkrat tako stališče na ministrstvu. Skratka, da se vse te oznake
               kjer so že zatečene bile, da se bodo pravzaprav umaknile.</p>
            </sp>
            <sp xml:id="SDT5-OZP-Redna-003-2009-06-02.sp44">

               <speaker>PREDSEDNIK JANKO VEBER:</speaker>

               <p>Hvala. Miran Jerič želi postaviti vprašanje.</p>
            </sp>
            <sp xml:id="SDT5-OZP-Redna-003-2009-06-02.sp45">

               <speaker>MIRAN JERIČ:</speaker>

               <p>Hvala za besedo, spoštovani gospod predsednik. Spoštovana članica, člani, minister s
               sodelavci! Lep pozdrav tudi v mojem imenu. Ta pobuda leti na točko, ki smo jo pravkar
               zaključili, na letni program razvoja in obnavljanja avtocest. Dajem pobudo Vladi
               Republike Slovenije, da se čim prej loti novelacije resolucije nacionalnega programa.
               Mislim, da je to nujno potrebno. Letošnji letni program smo z majhnimi odstopanji še
               lahko skozi spravili, naslednjega ne bomo ob tem nacionalnem programu. Znotraj tega
               definirati okvire. Jaz nisem bil najbolj zadovoljen, ker nimamo niti enega evra
               namenskega sredstva sedaj v letnem programu. Mislim, da so bili ti zakoni sprejeti,
               zato je bil zakon o bencinskem tolarju, ki je bil potem nadomeščen, ki je eden od
               virov za financiranje izgradnje avtocest. Da se znotraj spremembe in dopolnitev
               nacionalnega programa tudi pogovorimo o teh namenskih sredstvih. Dajem tudi drugo
               pobudo, da čim pristopimo k aktivnostmi za uvedbo cestninjenja v prostem prometnem
               toku, ker drugače, vidimo sami, da z viri, ki jih zberemo<stage type="mag"/> <stage>(nadaljevanje)</stage> s tem vinjetnim sistemom da daleč ne bomo prišli.
               Sistem je nevzdržen. Vsako leto bomo morali zagotavljati več finančnih sredstev iz
               državnega proračuna za odplačilo Darsovih kreditov. Verjetno jih bomo morali jemati
               iz drugih razvojnih nalog. Bojim se, da tudi kakšen evro iz razvojnih osi. Zato je
               potrebno ta sistem v nekih razumnih rokih čim prej vpeljati v sistem in zagotoviti
               vire, ki bodo dolgoročno lahko servisirali vse te najete kredite. Hvala lepa. Ti bi
               paslo k prejšnji točki, pa verjetno iz vsem razumljivih razlogov nisem tega prej
               izpostavljal.</p>
            </sp>
            <sp xml:id="SDT5-OZP-Redna-003-2009-06-02.sp46">

               <speaker>PREDSEDNIK JANKO VEBER:</speaker>

               <p>Pobude so posredovane. Minister.</p>
            </sp>
            <sp xml:id="SDT5-OZP-Redna-003-2009-06-02.sp47">

               <speaker>DR. PATRICK VLAČIČ:</speaker>

               <p>Lahko samo povem, da moji sodelavci intenzivno pripravljajo novelacijo NPIA-ja<stage>(?)</stage> in
               da bo posredovan najprej na Vlado in potem v Državni zbor. Se strinjam, da ga je
               treba novelirati. Tudi jaz nisem zadovoljen,da namenska sredstva niso več namenjena
               temu čemur so dejansko v zakonu opredeljena. To je bil edini način, da državne cestne
               programe peljemo naprej. Morali smo zbirati med dvema slabima rešitvama in smo pač
               izbrali tisto, za katero smo ocenili, da je manj slaba.</p>
            </sp>
            <sp xml:id="SDT5-OZP-Redna-003-2009-06-02.sp48">

               <speaker>PREDSEDNIK JANKO VEBER:</speaker>

               <p>Hvala. Lahko sklenemo tudi to točko dnevnega reda?</p>
               <p>Pred nami je še <title>TOČKA RAZNO.</title>
               </p>
               <p>Želi tukaj kdo razpravljati? V kolikor ne, zaključujem sejo in se vam zahvaljujem za
               udeležbo.</p>
               <stage>(Seja je bila končana 2. junija 2009 ob 15.34.)</stage>
            </sp>
         </div>
      </body>
   </text>
</TEI>

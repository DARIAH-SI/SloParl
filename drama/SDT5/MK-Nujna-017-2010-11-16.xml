<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-MK-Nujna-017-2010-11-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8314DAA8AD21C6D8C12577D900405DE8</idno>
               <idno type="custom" subtype="session">8314DAA8AD21C6D8C12577D900405DE8</idno>
               <idno type="custom" subtype="day">139BA17BDEF05ACFC12577DD0033E0BB</idno>
               <idno type="custom" subtype="day">BE6F555C148751EAC12577DF0039024F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=139BA17BDEF05ACFC12577DD0033E0BB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=BE6F555C148751EAC12577DF0039024F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-MK-Nujna-017-2010-11-16.MK" n="017">
               <name>Nujna</name>
               <date when="2010-11-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-MK-Nujna-017-2010-11-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-MK-Nujna-017-2010-11-16.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE MANDATNO-VOLILNA KOMISIJA</stage>
            <stage type="session">17. nujna seja</stage>
            <stage type="date">(16. november 2010)</stage>
            <stage type="chairman">Sejo je vodil Dušan Kumer, predsednik komisije.</stage>
            <stage type="time">Seja se je pričela ob 8.00.</stage>


            <sp xml:id="SDT5-MK-Nujna-017-2010-11-16.sp1">

               <speaker>PREDSEDNIK DUŠAN KUMER:</speaker>

               <p>Če dovolite, jaz predlagam, da začnemo s 17. nujno sejo Mandatno-volilne komisije.
               Nujno sejo sem sklical, ker sem prejel predlog ministra za pravosodje za imenovanje
               predsednika Vrhovnega sodišča, pripravo predloga sklep za odločanje na seji Državnega
               zbora pa bomo omogočili, da bo predlog uvrščen še na novembrsko sejo Državnega zbora.
               Obveščam vas, da nadomešča mag. Julijano Bizjak Mlakar gospa Darja Lavtižar Bebler,
               da nadomešča gospoda Marjana Bezjaka gospa Eva Irgl, da nadomešča gospoda Jakoba
               Presečnika gospod Janez Ribič, da nadomešča gospo Melito Župevc gospa Silva Črnugelj
               in da nadomešča gospoda Iztoka Podkrižnika, gospod Vinko Gorenak. Na sejo sem povabil
               ministra gospoda Zalarja, ki ga pozdravljam. Prosim, da prehajamo na določitev
               dnevnega reda. Imamo eno in edino točko dnevnega reda, to je predlog ministra za
               pravosodje za imenovanje predsednika Vrhovnega sodišča Republike Slovenije. Po sklicu
               seje, to je včeraj, 15. 11. 2010, ste prejeli še predlog Poslanske skupine Slovenske
               demokratske stranke, da se umakne z dnevnega reda prej navedena točka dnevnega
               reda.</p>
               <p>Glede na Poslovnik imajo predlagatelji 5 minut časa za dodatno obrazložitev in
               poslanske skupine, če želijo 3 minute za svojo podajanje stališča. Želi v imenu
               predlagateljev? Gospod Tanko.</p>
            </sp>
            <sp xml:id="SDT5-MK-Nujna-017-2010-11-16.sp2">

               <speaker>JOŽE TANKO:</speaker>

               <p>Hvala lepa za besedo.</p>
               <p>Najprej v uvodu povem, da protestiramo proti takemu načinu dela, kot si ga je
               privoščila v tem primeru koalicija. Jaz sem namreč na Kolegiju Predsednika Državnega
               zbora posebej vprašal, kako se namerava procesirati točko, ki jo je predlagal
               minister in ne predsednik Državnega zbora, ne podpredsednik Državnega zbora, ne člani
               vodje poslanskih skupin koalicije niso o tem povedali in hoteli povedati ničesar.
               Nekaj minut po zaključku Kolegija pa smo dobili obvestilo, razglas, da je točka
               uvrščena in da je seja sklicana. V tem času od vložitve predloga ministra do danes se
               je pojavilo cel kup novih dodatnih momentov in cel kup novih pričevanj tako iz vrst
               sodstva kot iz <stage type="mag"/><stage>(nadaljevanje)</stage> druge javnosti
               in v primeru, ko je stekel postopek imenovanja predsednika najvišjega sodišča v
               državi bi bilo odgovorno, da se razčistijo vse trditve in odpravijo vsi dvomi, ki bi
               lahko kakorkoli vrgli senco na to imenovanje, na predsednika Vrhovnega sodišča. Rad
               bi tudi opozoril, da v priloženi biografiji, ki smo jo dobili manjkajo pomembni
               podatki in to ravno iz področij, na katerih so se odvili temeljni pomisleki. V
               biografiji ni nikjer napisano, da je delal in da je opravljal posle preiskovalnega
               sodnika na meji. Nikjer niso zapisane zadeve v zvezi ugotovitev, itd.</p>
               <p>Skratka, menim da je ta biografija, ki je priložena zelo pristranska, prirejena,
               nepopolna. Mi sedaj v letošnjem letu praznujemo 20 letnico osamosvojitve. V prejšnjem
               letu smo obravnavali tudi resolucijo Evropskega parlamenta o žrtvah totalitarizmov in
               pravzaprav tisti, ki so sodelovali pri teh zadevah, ki so verificirali te stvari
               prihajajo sedaj v tem mandatu do ali državni odlikovanj ali pa do najvišjih funkcij v
               svoji karieri.</p>
               <p>Jaz mislim, da bi bilo modro, če bi preverili ali držijo trditve Ustavnega sodnika
               Jana Zobca, ki so bile javno izražene, ali držijo trditve drugih vrhovnih sodnikov,
               ki so bile tudi javno objavljene, tudi danes še nekatere. Ali drži trditev, da je
               bilo leta 1982 tistega 7. julija, ob kateri je bilo rečeno, res sobota, o kateri je
               govoril minister, itd. Skratka, ne gre za te termine in ne za potrjevanje teh
               zadev.</p>
               <p>Ob tem bi rad opozoril, da imajo v naši Ustavi pomembno vlogo človekove pravice. In
               eden pomembnih očitkov, ki se nanaša na kariero kandidata za predsednika Vrhovnega
               sodišča so zadeve, ki so povezane z uboj na zeleni meji ali pa na slovenskem
               berlinskem zidu in z verifikacijo dogodkov. Rad bi ob tem tudi opozoril, da je
               kandidat v svojem zagovoru dejal, da je bil na enem takem ugledu, da je tam bila
               žrtev ustreljena v hrbet in da je padla na italijansko stran. Morda bi bilo dobro
               razčistiti, ali je sodnik opravil ogled na italijanski strani. Ali je bil prisoten,
               ko so mejni organi ali pa tisti, ki so bili z njim prenesli truplo iz italijanske na
               slovensko stran? Ali so trupla pustili tam? Ali so tudi na njega streljali mejni
               organi Republike Slovenije, itd.? Skratka, v teh zadevah gre za vrsto trditev in
               nedoslednosti in prav bi bilo, da se te stvari v tem postopku preden pride do
               imenovanja tudi razčistijo. Sedaj v primeru, da teh stvari ne bomo opravili, to se
               pravi, da točke danes ne umaknemo iz dnevnega reda in se minister potrudi, da dobi
               relevantne podatke iz arhivov, najbrž je pogledal tudi arhive, v katerih bi se taki
               dokumenti lahko nahajali, ne samo arhive, kjer tega ni možno dobiti in bi bilo dobro,
               da dobimo na mizo komplet dokumentacijo. Da dobimo tudi, če zadeve niso javno
               dostopne, te dosjeje, ki so povezani z delom kandidata tudi poslanci Državnega zbora,
               da lahko o tem presojamo.</p>
               <p>Mi se ne zadovoljujemo z trditvijo ministra, da ni ničesar našel v arhivih. Zagotovo
               so v sodnih arhivih vsi sodni spisi. Da so v teh arhivih spisi, v katerih so sodniki
               delovali kot preiskovalni sodniki kot dežurni sodniki.<stage type="mag"/> <stage>(nadaljevanje)</stage> V primeru, da ne boste omogočili, da se te zadeve raziščejo,
               preverijo trditve, se zna zgoditi, ali pa je tudi možno, da se lahko zgodi tudi
               kakšna preiskovalna komisija, ki se bo ukvarjala s to zadevo.</p>
            </sp>
            <sp xml:id="SDT5-MK-Nujna-017-2010-11-16.sp3">

               <speaker>PREDSEDNIK DUŠAN KUMER:</speaker>

               <p>Prosim, če končate, ker...</p>
            </sp>
            <sp xml:id="SDT5-MK-Nujna-017-2010-11-16.sp4">

               <speaker>JOŽE TANKO:</speaker>

               <p>In zagotovo najbrž ne bo to neka dodana vrednost, kvaliteta, ki bo omogočala nek
               status ne Vrhovnemu sodišču in ne predsedniku Vrhovnega sodišča. Skratka, ocenjujemo,
               da se je potrebno o zadevi, ki jo imamo pred seboj, posvetiti z največjo
               odgovornostjo, z vso resnostjo, da so dolžni tisti, ki predlagajo kandidata v
               izvolitev, dokumentirano priložiti vse dokaze o tem ali trditve stojijo ali da
               trditve ne stojijo. Jaz mislim, in tudi v naši poslanski skupini menimo, da na tako
               imenovanje na vrh pravosodnega sistema ne more biti imenovan nihče, ki ne izpolnjuje
               kriterijev brezhibnosti. Do sedaj smo imeli...</p>
            </sp>
            <sp xml:id="SDT5-MK-Nujna-017-2010-11-16.sp5">

               <speaker>PREDSEDNIK DUŠAN KUMER:</speaker>

               <p>Hvala, gospod Tanko...</p>
            </sp>
            <sp xml:id="SDT5-MK-Nujna-017-2010-11-16.sp6">

               <speaker>JOŽE TANKO:</speaker>

               <p>....več ali manj kandidate, ki so...</p>
            </sp>
            <sp xml:id="SDT5-MK-Nujna-017-2010-11-16.sp7">

               <speaker>PREDSEDNIK DUŠAN KUMER:</speaker>

               <p>...osem minut že govorite. 5 minut je za obrazložitev. Lepo prosim, da
               zaključite.</p>
            </sp>
            <sp xml:id="SDT5-MK-Nujna-017-2010-11-16.sp8">

               <speaker>JOŽE TANKO:</speaker>

               <p>Lepo prosim, da dovolite, da se misel zaključi...</p>
            </sp>
            <sp xml:id="SDT5-MK-Nujna-017-2010-11-16.sp9">

               <speaker>PREDSEDNIK DUŠAN KUMER:</speaker>

               <p>5 minut. Se bomo držali Poslovnika in prosim, da zaključite misel.</p>
            </sp>
            <sp xml:id="SDT5-MK-Nujna-017-2010-11-16.sp10">

               <speaker>JOŽE TANKO:</speaker>

               <p>Poslovnika se večkrat ne držite, tudi vi...</p>
            </sp>
            <sp xml:id="SDT5-MK-Nujna-017-2010-11-16.sp11">

               <speaker>PREDSEDNIK DUŠAN KUMER:</speaker>

               <p>O tem niste vi...</p>
            </sp>
            <sp xml:id="SDT5-MK-Nujna-017-2010-11-16.sp12">

               <speaker>JOŽE TANKO:</speaker>

               <p>...in bi predlagal, da poslanci podprete proceduralni predlog, ki smo ga dali in da
               potem izglasujemo, da se z odložitvijo obravnave te točke čas, da se vsa ta dejstva
               preverijo, da minister dostavi tisto, kar je umanjkalo in tako naprej. Skratka,
               nebistveni podatki kot je to šahovski mojster, ga imamo v biografiji, in o tem pišejo
               vsi mediji na veliko. Bistvenih podatkov iz kariere kandidata na katerega pada toliko
               dvomov pa bistvenih podatkov tu ni. Hvala.</p>
            </sp>
            <sp xml:id="SDT5-MK-Nujna-017-2010-11-16.sp13">

               <speaker>PREDSEDNIK DUŠAN KUMER:</speaker>

               <p>Hvala lepa. Želi kdo v imenu poslanskih skupin obrazložiti stališče? Gospod Bojan
               Kontič.</p>
            </sp>
            <sp xml:id="SDT5-MK-Nujna-017-2010-11-16.sp14">

               <speaker>BOJAN KONTIČ:</speaker>

               <p>Hvala lepa, gospod predsednik. Zgolj v pojasnilo. Poslanki in poslanci Socialnih
               demokratov bomo predlog za umik točke z dnevnega reda današnje seje zavrnili. Ne
               davno nazaj smo poslušali očitke, kako je potrebno na to izpraznjeno mesto
               predsednika Vrhovnega sodišča hitro poiskati kandidata s polnimi pooblastili, ki bo
               funkcijo opravljal tako kot od njega pričakujemo. Danes temu ni tako. Danes sem
               slišal, danes ne, ampak pred dnevi na Mandatno-volilni komisiji, saj imamo v.d., saj
               se ne mudi, saj zadeva lahko počaka. To so kriteriji, ki se uporabljajo različno,
               odvisno od imena, ki je predlagan za posameznika. Jaz ne razumem kateri so po vaše
               kriteriji brezhibnosti. Ali to, da nikoli ni ravnal v nasprotju in s stališči
               Slovenske demokratske stranke? Da ni glasoval tako, kot vi želite morda kdaj? Zato
               tudi morda želje po izpiskih posameznih glasovanj.</p>
               <p>V glavnem mi menimo, da je potrebno to zgodbo pripeljati do konca. In če želimo
               obravnavo na tej redni seji Državnega zbora je seveda potrebno to najprej obravnavati
               na komisiji, na kateri danes sedimo in se o tem predlogu pogovarjamo. Jaz bom z
               veseljem prisluhnil argumentom ministra Zalarja, pa manj z veseljem, kot s
               pričakovanjem, da odgovori na večino, na vse tako ni možno vam odgovoriti, tako da
               verjetno minister tudi to ne bo zmogel narediti, ker enostavno mislim, da tega ni
               mogoče narediti. Ampak da na tisto bistvo, na kar je bilo opozorjeno, pa bo odgovoril
               oziroma ponovil to, kar je že odgovoril zaradi lažje naše odločitve v nadaljevanju.
               Mi ne bomo podprli umika točke z dnevnega reda in bomo o točki razpravljali in tudi
               odločali. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp15">

               <speaker>PREDSEDNIK DUŠAN KUMER:</speaker>

               <p>Gospod Gorenak v imenu Poslanske skupine SDS.</p>
            </sp>
            <sp xml:id="SDT5-MK-Nujna-017-2010-11-16.sp16">

               <speaker>DR. VINKO GORENAK:</speaker>

               <p>Hvala lepa. V poslanski skupini mislimo, da je treba ta predlog čim prej umakniti s
               tega dnevnega reda. Poglejte, predsednik Vlade je včeraj rekel: Ne znam si
               predstavljati, <stage type="mag"/> <stage>(nadaljevanje)</stage> da bi se lahko
               nekdo sploh prijavil, brez da bi imel razčiščeno preteklost tega vidika. Gospe in
               gospodje, pred nami je slovenski Kurt Waldhaim. Tudi Kurt Waldhaim se je prijavil za
               mesto generalnega sekretarja OZN, nalogo celo opravil, prišel nazaj v Avstrijo, kjer
               pa je bilo ugotovljeno, da je sodeloval v enotah nemške vojske na območju nekdanje
               Jugoslavije. Pred nami je popolnoma ista situacija v drugačni podobni. To je en
               razlog.</p>
               <p>Drug razlog je naslednji. Minister je zatrdil, preveril sem vse vpisnike na koprskem
               sodišču. Mislim, da tudi na Novogoriškem. Gospe in gospodje, navadna kmečka pamet,
               nič več ne rabite ...<stage>/nerazumljivo/</stage>... vas mora tukaj postaviti pred eno vprašanje.
               Če je kandidat po lastnih besedah bil na ugledu takega uboja, če je tam, deloval v
               vlogi preiskovalnega sodnika, je primeren moral biti zaključen z določeno
               dokumentacijo, kakršnokoli. Kakršnokoli. In ta dokumentacija mora obstajati. Povsem
               normalno bi bilo, da je zaključen s kazensko ovadbo, če je človek bil ubit. Po
               predpisih bi pa moral biti en mesec v zaporu. In ni mogoče trditi, da take
               dokumentacije ni. In zato je minister slabo opravil svoje delo oziroma
               pomanjkljivo.</p>
               <p>In zadnji razlog. Poglejte, mi smo včeraj govorili, komu bomo sedaj verjeli. Enim
               petim sodnikom ali kandidatu. Kdo torej laže? Pet sodnikov ali kandidat? V tem
               primeru se postavljam na stališče petih sodnikov. Zadnji je objavljen danes v Delu,
               ki o tem ponovno govori in nas opozarja. Mi smo torej pred zgodovinsko odločitvijo,
               kam bo šlo slovensko pravosodje in zato je treba seveda ta predlog o umiku upoštevati
               in umakniti z dnevnega reda. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp17">

               <speaker>PREDSEDNIK DUŠAN KUMER:</speaker>

               <p>Hvala lepa. Ugotavljam, da ni več, zato prehajamo na glasovanje. Glasujemo o
               naslednjem predlogu. Da se umakne točka z dnevnega reda.</p>
               <p>Kdo je za? <stage>(8 članov.)</stage> Kdo je proti? <stage>(8 proti)</stage></p>
               <p>Ugotavljam, da točka ni umaknjena z dnevnega reda.</p>
               <p>Nadaljujemo... Izvolite gospod Tanko, postopkovno.</p>
            </sp>
            <sp xml:id="SDT5-MK-Nujna-017-2010-11-16.sp18">

               <speaker>JOŽE TANKO:</speaker>

               <p>Hvala lepa za besedo. Dajem nov postopkovni predlog. Menim, predlagamo, da se
               obravnava te točke preloži, dokler se ne pridobijo vsi relevantni odgovori, ki jih je
               dolžen preskrbeti predlagatelj točke dnevnega reda, to je minister za pravosodje.
               Obravnava oziroma v teh razpravah v uvodu in tudi v naši zahtevi za umik točke z
               dnevnega reda je bilo navedeno in je navedeno, da manjkajo pomembni dokumenti oziroma
               pomembne argumentacije na očitke, ki so se pojavili po vložitvi predloga za
               imenovanje predsednika Vrhovnega sodišča. Odgovornost predlagatelja je v tem primeru
               velika. In glede na to, da je predlagatelj celo nekdanji sodnik, to se pravi,
               minister Zalar in tudi predsednik sodišča, se verjetno zaveda kakšno težo imajo
               argumenti in dokazi, s katerimi se potrdi ali ovrže določene trditve. Jaz mislim, da
               mora predlagatelj zagotoviti ustrezno dokumentacijo, predložiti argumente s katerimi
               je ovrgel trditve ustavnega sodnika, vrhovnih sodnikov, drugih sodnikov, tistih, ki
               so bili sodelavci, nekdanji sodelavci kandidata za predsednika Vrhovnega sodišča.
                  <stage type="mag"/> <stage>(nadaljevanje)</stage> Minister, predlagatelj,
               minister Zalar ni niti z enim pisnim dokazom zavrgel katerokoli izmed trditev, ki je
               očitana kandidatu za predsednika Vrhovnega sodišča, niti s katerimkoli dokazom
               utemeljil svojega predloga za to za kaj ga predlaga. Tu je bilo rečeno, da so bili
               opravljeni pogledi v sodne vpisnike, vendar če so ti pogledi bili opravljeni in če je
               kandidat svojo nalogo tudi v preteklosti opravil tako kot jo mora in je sodstvo tudi
               delovalo tako kot bi moralo, potem bi zagotovo ti dosjeji morali obstajati. Če teh
               dosjejev ni na sodiščih v Republiki Sloveniji ali v arhivih Republike Slovenije, kjer
               bi zagotovo morali biti, so ti dosjeji najbrž v Beogradu in za tako pomembno funkcijo
               kot je predsednik Vrhovnega sodišča bi se moral predsednik oziroma bi se moral
               predlagatelj, to se pravi minister potruditi in poiskati to dokumentacijo....</p>
            </sp>
            <sp xml:id="SDT5-MK-Nujna-017-2010-11-16.sp19">

               <speaker>PREDSEDNIK DUŠAN KUMER:</speaker>

               <p>Še pol minute.</p>
            </sp>
            <sp xml:id="SDT5-MK-Nujna-017-2010-11-16.sp20">

               <speaker>JOŽE TANKO:</speaker>

               <p>....ki je zagotovo pa v vojaških arhivih. zato predlagam, da preložimo obravnavo te
               točke dnevnega reda toliko časa, da se pridobijo dokumenti s katerimi bi podkrepili
               ali ovrgli trditve iz predloga za imenovanje. Ob tem bi tudi opozoril, da je bila še
               pred sklicem mandatno-volilne komisije sklicana komisija za peticije, ki je tudi
               obravnavala ta primer in da je bila ta seja prekinjena zaradi poslovniških razlogov
               in glede na to, da je ena temeljnih zadev sodstva tudi človekove pravice in da ta
               komisija je obravnavala ta predlog z vidika človekovih pravic, predlagam, da tudi
               zainteresirano delovno telo opravi to razpravo do konca in ugotovi oziroma sprejme
               določene ugotovitve oziroma sklepe. Zato predlagam, da spoštovani kolegi, če niste
               podprli predloga za umik točke dnevnega reda, da podprete predlog za preložitev in
               damo ministru možnost, da opravi svojo nalogo tako kot bi jo od ministra naše Vlade
               tudi pričakovali, to se pravi, da te zadeve, ki so se pojavile v javnosti in govorijo
               proti kandidatu za Vrhovnega sodišča, predsedniku Vrhovnega sodišča, da jih podkrepi
               z ustreznimi dokumentarnim gradivom. To najbrž ni ničemer v nasprotju, s Poslovnikom
               Vlade, z delom Vlade, to ni najbrž v ničemer v nasprotju tudi s kakšno koalicijsko
               zavezo po transparentnosti in odgovornosti, to najbrž ni....</p>
            </sp>
            <sp xml:id="SDT5-MK-Nujna-017-2010-11-16.sp21">

               <speaker>PREDSEDNIK DUŠAN KUMER:</speaker>

               <p>Ni treba tega razlagati, končajte, ker zdaj že pet minut govorite.</p>
            </sp>
            <sp xml:id="SDT5-MK-Nujna-017-2010-11-16.sp22">

               <speaker>JOŽE TANKO:</speaker>

               <p>...in ste dolžni.</p>
            </sp>
            <sp xml:id="SDT5-MK-Nujna-017-2010-11-16.sp23">

               <speaker>PREDSEDNIK DUŠAN KUMER:</speaker>

               <p>Držite se malo Poslovnika, lepo prosim.</p>
            </sp>
            <sp xml:id="SDT5-MK-Nujna-017-2010-11-16.sp24">

               <speaker>JOŽE TANKO:</speaker>

               <p>Dve minuti ste mi pobral, ker skačete v besedo, gospod predsedujoči. In to smo dolžni
               tudi do slovenske javnosti, še posebej, ker letos obeležujemo 20-letnico
               demokratičnih dogodkov in bi bilo v tem primeru, ko gre za zadeve, ki so se dogajale
               v totalitarnem režimu in tam tudi verificirale, da se te zadeve tudi razčistijo in da
               enostavno dobimo in pridemo do situacije, ko bomo ugotovili ali je kandidat res BP,
               tako kot je napisal minister in kot se je predstavil sam kandidat, ali pa ima samo
               črko P, to se pravi, da je veliko posebnosti v tej kandidaturi in da je ta
               kandidatura zelo neobičajna. Predlagam, da predlog podprete. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp25">

               <speaker>PREDSEDNIK DUŠAN KUMER:</speaker>

               <p>Hvala lepa. Predlagam, da gremo na glasovanje. Izvolite. Opozarjam, preden dam besedo
               naprej, mi bomo to sejo končali, če ne danes, pa jutri zjutraj ponoči, po končani
               seji Državnega zbora nadaljujemo to sejo. Ker jaz nisem eden od tistih, ki bi se dal
               tako žejnega peljati čez vodo, ko boste zavlačevali dve ure. <stage type="mag"/><stage>(nadaljevanje)</stage> Izvolite, v imenu poslanskih skupin gospa Eva
               Irgl.</p>
            </sp>
            <sp xml:id="SDT5-MK-Nujna-017-2010-11-16.sp26">

               <speaker>EVA IRGL:</speaker>

               <p>Najlepša hvala za besedo, gospod predsedujoči. Jaz se držim Poslovnika. Ne vidim
               razloga, zakaj takšno razburjanje. Jaz želim samo obrazložiti...</p>
            </sp>
            <sp xml:id="SDT5-MK-Nujna-017-2010-11-16.sp27">

               <speaker>PREDSEDNIK DUŠAN KUMER:</speaker>

               <p>Nobenega razburjanja.</p>
            </sp>
            <sp xml:id="SDT5-MK-Nujna-017-2010-11-16.sp28">

               <speaker>EVA IRGL:</speaker>

               <p>... glas. Vem tudi točno, da tri minute imam na razpolago. Tega se bom skušala
               držati. Tudi sama menim tako, kot je že kolega Tanko povedal, da bi bilo dobro, da to
               točko dnevnega reda preložimo, dokler ne dobimo prepotrebnih odgovorov na mnoga
               odprta vprašanja povezana z gospodom Maslešo. Zakaj to govorim? Mi smo v sredo tudi
               ob 8. zjutraj obravnavali ta predlog, ki ga je minister Zalar poslal v Državni zbor.
               Tam je bil prisoten tudi gospod Masleša in ni dal vseh odgovorov na vprašanja, ki so
               jih zastavljali tako moji kolegi, kot tudi sama. Tudi prejšnje glasovanje, ki smo ga
               izvedli 8:8 kaže na to, da se tudi v koaliciji zavedajo, da gre zagotovo za
               imenovanje, ki je sporno, ki pušča odprta mnoga vprašanja in dileme, zato mislim, da
               bi bilo modro, da to točko preložimo, da nam minister Zalar prinese odgovore na
               vprašanja, ki jih zahtevamo že približno mesec dni, odkar seveda bo gospod Masleša
               imenovan na to mesto. Zato v Slovenski demokratski stranki predlagamo, da se ta točka
               dnevnega reda preloži. Mislim, da toliko modrosti bi pa vendarle bilo potrebno imeti
               pri takšnih vprašanjih, ki so ključnega pomena. Gre vendarle za eno najvišjih funkcij
               v državi. In, če je to sporno imenovanje, potem mislim, da si moramo vzeti čas za
               dodaten premislek, tudi v koaliciji.</p>
            </sp>
            <sp xml:id="SDT5-MK-Nujna-017-2010-11-16.sp29">

               <speaker>PREDSEDNIK DUŠAN KUMER:</speaker>

               <p>Hvala. Gospa Cveta Oražem.</p>
            </sp>
            <sp xml:id="SDT5-MK-Nujna-017-2010-11-16.sp30">

               <speaker>CVETKA ZALOKAR ORAŽEM:</speaker>

               <p>Hvala lepa. Dobro jutro vsem skupaj. Dovolite mi, da pojasnim glasovanje in tudi bom
               rekla, glasovanje, ki zdaj poteka. Jaz predloga ne bom podprla za preložitev točke in
               moram povedati, da tudi ob prvem glasovanju nisem želela podpreti predloga za to, da
               se točka umakne. Vendar pa želim povedati, da moja poslanska skupina oziroma kolegi
               iz poslanske skupine večinoma predlog za imenovanje gospoda Masleše podpirajo, med
               tem, ko sama želim povedati, da predloga za njegovo imenovanje ne bomo niti podprla,
               niti ne bom glasovala za, niti ne proti in bom vzdržana. V tem smislu moram reči, da
               sem razočarana, da smo s strani predlagateljev, predvsem s strani sodišča dobili
               predlog, ki vzbuja določene težave in jaz moram reči, da bi si želela, da bi v
               Sloveniji končno zmogli toliko modrosti, da bi za tako pomembne funkcije predlagali
               ljudi, ki ne vzbujajo nikakršnih težav in ki so sprejemljivi za vse. Sama menim, da
               je predsednik Vrhovnega sodišča takšna funkcija, da bi bilo nujno v smislu tega vsega
               dogajanja v naši državi, tudi zaupanja do sodne veje oblasti, ki je na najnižji
               točki, odkar je država samostojna. Mislim, da taki predlogi predvsem s strani sami
               sodnikov enostavno niso dovolj odgovorni. Mi imamo že eno funkcijo, pomembno funkcijo
               v tej državi, ki je, bom rekla, spolitizirana do konca in še več, to je funkcija
               generalne državne tožilke. Jaz si ne želim, da bi dobili tudi na Vrhovnem sodišču,
               bom rekla, ponovno neko podobno zgodbo, kajti to, kar se dogaja na tožilstvu s
               politizacijo, s pristranskim ravnanjem, s korupcijo, ki se je zdaj začela in je tudi
               odraz stanja na tožilstvu, z nepreganjanjem kriminala, s slabim sodelovanjem z
               ostalimi organi pregona in tako naprej, je samo kamenček več v tem, da seveda
               zaupanje ljudi v pravno državo je na psu, če tako rečem. V tem smislu se mi zdi, da
               predlog, ki vzbuja dvome, ni dober. In v tem vam dam prav. Na takšnih funkcijah bi
               morali imeti ljudi, ki bi bili sprejemljivi za najširši možni krog državljanov.
               Gospod Masleša bo, če bo potrjen in <stage type="mag"/><stage>(Nadaljevanje)</stage> bo postal in bo vodil Vrhovno sodišče vse skozi, bom rekla,
               deloval, živel in imel to tezo tega kar se pač sedaj dogaja. Proti pa ne bom
               glasovala zato, ker nikakor ne podpiram argumentov in načina, kako, bom rekla,
               stranka SDS predvsem vodi in si zamišlja zadeve okrog, bom rekla, teh funkcij.
               Mislim, da je SDS globoko vpeta v to, da želi predvsem spolitizirati pravosodne
               organe. Način in argumentacija mislim, da ni dobra in v tem smislu se mi zdi z mojega
               vidika edina sprejemljiva rešitev biti pri tej zadevi vzdržana.</p>
            </sp>
            <sp xml:id="SDT5-MK-Nujna-017-2010-11-16.sp31">

               <speaker>PREDSEDNIK DUŠAN KUMER:</speaker>

               <p>Hvala lepa. Gospod Potrč ima besedo.</p>
            </sp>
            <sp xml:id="SDT5-MK-Nujna-017-2010-11-16.sp32">

               <speaker>MIRAN POTRČ:</speaker>

               <p>Hvala lepa. Jaz bom glasoval proti predlogu zaradi tega, da bo Državni zbor imel
               priložnost, da četrtič odloča o istem vprašanju, od leta 1994 naprej. Rad bi povedal,
               da bi silno želel, da bi imeli predsednika Vrhovnega sodišča, ki bi imel zaupanje
               vseh sodnikov, sodnega sveta in celo gospoda Gorenaka. Bojim se pa, da je to skoraj
               nemogoče, skoraj nemogoče, ker je enostavno vzdušje pri nas takšno, da lahko vsak o
               vsakem brez dokazov vse reče. In za začetek bom prebral izjavo gospoda Gorenaka na
               POT TV, 26. 10. 2010 v Oddaji 24 ur. Bilo je vprašanje: "A čeprav SDS prikazuje
               Maslešo skoraj kot zločinca, pa dokazov za svoje trditve sploh nima.", to je rekel
               novinar. Gospod Gorenak je rekel: "Ni naloga opozicije, da predloži kakršnekoli
               dokaze, naloga ministra je, da vse dvome in sume razišče preden tak predlog poda v
               Državni zbor." Se pravi, ne glede na to ali obstoja kakršenkoli dokaz, gospod
               Gorenak, jaz predpostavljam, da tudi po mnenju, njegovem, opozicija lahko kandidatu
               reče karkoli in mi moramo dokazovati.</p>
               <p>In zdaj, gospe in gospodje, samo še naslednje. O tem smo odločali trikrat oziroma
               štirikrat. Prvič je Državni zbor izvolil 18. 10. 1994 gospoda Maslešo v trajni
               mandat. 36 glasov za, 1 proti, razprave posebne ni bilo. Potem je v juliju 1999 bila
               razprava in glasovanje o tem, da se gospoda Maslešo izvoli za vrhovnega sodnika. Na
               Mandatno-volilni komisiji, takrat je bil KVIAZ, je bilo glasovanje 11 - nič, brez
               vsake razprave za izvolitev. Na zboru je bila razprava po istih vprašanjih o katerih
               razpravljamo danes. Po istih vprašanjih in ni bil izvoljen, 27 za, 25 proti. Tretjič
               smo razpravljali leta 2000. Ponovno, popolnoma enaka vprašanja, poglejte si
               magnetogram, SDS je postavila vprašanje, njegove vloge v ogledih na meji, postavila
               je vprašanje njegove odnosa do osamosvojitve, ni bilo govora o smrtni kazni, vsaj po
               mojih pregledih ne. MVK je glasoval 8 za, 4 proti, Državni zbor 37 za, 20 proti.</p>
               <p>Zato, gospe in gospodje, govoriti danes, da moramo odlagati, da bi ugotovili nova
               dejstva, ki so bila dana v letošnjem letu pri tem imenovanju, je čista izmišljotina.
               Vi pač želite problematizirati kandidaturo, ki je bila doslej trikrat obravnavana pod
               enakimi vprašanji in trikrat potrjena. Gospod Masleša po vašem prepričanju ne sme
               biti predsednik Vrhovnega sodišča, to pravico imate, samo dovolite, da večina o tem
               glasuje. Jaz ne morem sprejeti nobene argumentacije za odlaganje, ker je neresnična,
               ker vsa dejstva, ponovno sem preveril in o vseh dejstvih je Državni zbor razpravljal.
               O vse. Kdor želi, naj si magnetograme prebere, da jih ne bo iskal, mu povem točno
               kateri datumi so, pa bo videl kakšno je dejansko stanje.</p>
            </sp>
            <sp xml:id="SDT5-MK-Nujna-017-2010-11-16.sp33">

               <speaker>PREDSEDNIK DUŠAN KUMER:</speaker>

               <p>Hvala. Gospod Majhenič ima besedo. ...<stage>/Glas iz ozadja./</stage>... Ja, gledam. Edini, ki je
               prekoračil enormnost ste bil vi gospod Tanko in sem vas toleriral.</p>
               <p>Gospod Majhenič ima besedo, pa se umirite. Ste prej rekli, da je treba biti umirjen.
                  <stage type="mag"/>
               </p>
            </sp>
            <sp xml:id="SDT5-MK-Nujna-017-2010-11-16.sp34">

               <speaker>SILVEN MAJHENIČ:</speaker>

               <p>Hvala za besedo, gospod predsednik. Pri imenovanju predsednika višjega sodišča ne bi
               smelo biti pomislekov in bi moral biti potrjen, po mojem mnenju, soglasno. Sigurno
               imamo veliko takšnih kandidatov, ki jih preteklost ne obremenjuje. Tu ne smejo
               prevladati strankarske nadvlade, ampak razum, kajti v nasprotnem je zmeraj prevladal
               dvom, da je to le koalicijski kandidat, ki ga pokriva le polovica Slovencev, kar pa
               za splošno javno mnenje absolutno ni dobro. Seveda pa se v Slovenski nacionalni
               stranki sprašujemo, zakaj se nikoli ne upošteva predlogov in pojasnil opozicije. Ista
               zgodba se ponavlja pri sodnici iz Kopra, ko gre za imuniteto sodnikov. Se pa pri
               poslancih dodeli, mislim, naj ne dodeli imunitete, kar je že avtomatizem. Pri
               sodnikih pa pravila spreminjamo kljub temu, da imajo trajni mandat. Mislim, da enkrat
               pa se le moramo skulirati in gledati na te stvari malo drugače.</p>
            </sp>
            <sp xml:id="SDT5-MK-Nujna-017-2010-11-16.sp35">

               <speaker>PREDSEDNIK DUŠAN KUMER:</speaker>

               <p>Gospod Sajovic ima besedo.</p>
            </sp>
            <sp xml:id="SDT5-MK-Nujna-017-2010-11-16.sp36">

               <speaker>MAG. BORUT SAJOVIC:</speaker>

               <p>Jaz bi še enkrat poudaril, da gre za, ne za kakšno višje ali kakršnokoli drugo
               sodišče, ampak za predsednika Vrhovnega sodišča Republike Slovenije, za tretjo
               neodvisno vejo oblasti, ki seveda že nekaj mesecev nima glave. Večkrat je bilo
               rečeno, da sodišče vodi neka namestnica, se strinjam. Ampak med začasnim vodenjem in
               stalnim vodenjem so velike razlike. Če nekdo opravlja samo tekoče posle je seveda
               velika razlika do strateških odločitev, izboljševanja dela sodišča in pa še česa.</p>
               <p>Sam sem med gradivom prebral mnenje Sodnega sveta, ki je kandidatu naklonjeno. Gre
               brez dvoma za vrhunskega pravnega strokovnjaka. Predstavljena je tudi kandidatura
               obče seje Vrhovnega sodišča. Minister je storil tisto, kar je njegova dolžnost in
               Državnemu zboru predlagal odločitev kandidata. Mene res skrbi, kajti v spominu imam
               še razprave, ko smo se ukvarjali z gospodom Šorlijem. Tudi ta vam ni bil po volji.
               Jaz sem prepričan, da v tej državi....<stage>/Oglašanje iz klopi./</stage> Če bi glasovali za, potem
               bi bil rezultat drugačen. V LDS-u imamo vseskozi enotno mnenje, podpiramo kandidate
               in si želimo, da se ta ključna funkcija za delovanje pravosodnega sistema v Slovenijo
               popolni.</p>
            </sp>
            <sp xml:id="SDT5-MK-Nujna-017-2010-11-16.sp37">

               <speaker>PREDSEDNIK DUŠAN KUMER:</speaker>

               <p>Hvala. Ni razprave, samo stališča poslanskih skupin. Vidim, da ni več interesa, zato
               prehajamo na glasovanje.</p>
               <p>Na glasovanje dajem predlog, da se seja preloži.</p>
               <p>Kdo je za? <stage>(7 članov.)</stage> Je kdo proti? <stage>(9 članov.)</stage></p>
               <p>Ugotavljam, da normalno nadaljujemo sejo in da ni preložena.</p>
               <p>Minister za pravosodje je predlagal Državnemu zboru, da imenuje za prihodnje
               šestletno mandatno obdobje za predsednika Vrhovnega sodišča vrhovnega sodnika
               svetnika Branka Maslešo. Predlog ste prejeli. Prejeli ste tudi mnenje Sodnega sveta
               in stališče oziroma sklep občne seje in obširno obrazložitev ministra. Ali želi
               predlagatelj dodatno obrazložiti predlog? Izvolite, gospod minister.</p>
            </sp>
            <sp xml:id="SDT5-MK-Nujna-017-2010-11-16.sp38">

               <speaker>ALEŠ ZALAR:</speaker>

               <p>Hvala lepa, gospod predsednik. Najprej eno poslovniško vprašanje. Ali imam jaz tudi
               kakšno časovno omejitev, da bom znal....</p>
            </sp>
            <sp xml:id="SDT5-MK-Nujna-017-2010-11-16.sp39">

               <speaker>PREDSEDNIK DUŠAN KUMER:</speaker>

               <p>Ne, sedaj je razprava. Sedaj nima noben časovne omejitve.</p>
            </sp>
            <sp xml:id="SDT5-MK-Nujna-017-2010-11-16.sp40">

               <speaker>ALEŠ ZALAR:</speaker>

               <p>Hvala lepa. Potem bom začel to svojo dopolnilno obrazložitev nekoliko drugače.
               Namreč, ta primer in tudi prejšnji primer kandidata Šorlija sta najboljši dokaz, da
               nimamo dobre ureditve imenovanja predsednika Vrhovnega sodišča. In to zato, ker se ta
               postopek zaradi tega, ker se konča v Državnem zboru popolnoma spolitizira. Po naravi
               stvari ne more biti drugače. Državni zbor je politično telo <stage type="mag"/> <stage>(nadaljevanje)</stage> in seveda vnaša v svoje odločitve politične
               premisleke. Zaradi takšne ureditve je bila Slovenija že kritizirana, tudi s strani
               Sveta Evrope. Posvetovalni svet evropskih sodnikov je v mnenju številka 1 posebej
               opozoril prav na slabost takšnih primerov. In če smo se vsi skupaj kaj iz teh zgodb
               doslej naučili, je to da bi kazalo to ureditev za naprej urediti. Jaz bom poskušal,
               kot minister, priti s takšno ureditvijo, ki bi odmikala politične premisleke od
               kadrovanja v sodstvu. To nam je že uspelo, to je vam uspelo, ko gre za imenovanje
               predsednikov vseh drugih sodišč. Kot veste jih imenuje Sodni svet. Tam smo odmaknili
               od postopka imenovanja ministra, ki je pred tem imenoval predsednike sodišč. Danes
               minister daje samo mnenje, na katerega Sodni svet ni vezan. In v bodoče bi verjetno
               kazalo poiskati boljšo ureditev imenovanja predsednika Vrhovnega sodišča. Mislim, da
               ta ureditev kakršno imamo in postopki kakršni potekajo že skoraj eno leto v zvezi z
               iskanjem predsednika Vrhovnega sodišča, kažejo, da smo dolžni poiskati boljšo
               rešitev. To moramo narediti zaradi državljanov, kajti za njih gre - ne gre za nas, ne
               gre za vas - gre za vsakega posameznika, ki ima pravico, da se obrne na sodišče, tudi
               na Vrhovno če je treba, za to, da bo dobil objektivno nepristransko presojo, ne pa da
               bomo ustvarjali vtis, da je naše sodstvo spolitizirano. In mislim, da je to naša prva
               naloga.</p>
               <p>Ker pa imamo zdaj tu pred sabo odprt kandidacijski postopek, glede katerega nobenega
               sprememba predpisa ne bo mogla veljati dokler bo odprt, se je treba soočiti z
               realnostjo in tudi z dejstvi. In zdaj bi jaz pričel z dejstvi. Kakšna so pravzaprav
               dejstva, ki so pomembna za ta kandidacijski postopek. Najprej to, da tisti organi, ki
               so vključeni v ta kandidacijski postopek in ki skrbijo za to, da so uporabljena pri
               odločanju o tem ali je posamezen kandidat primeren ali ne, izključno objektivne
               zakonske kriterije. To pa so Sodni svet in občna seja Vrhovnega sodišča. Ta dva
               organa sta ocenila, da je kandidat Masleša več kot primeren kandidat, da je odličen
               kandidat za vodenje sodišča.</p>
               <p>Ko je Ustavno sodišče Republike Slovenije pred leti presojalo ustreznost oziroma
               ustavnost ali neustavnost naše ureditve imenovanja predsednikov sodišče, je med
               drugim opozorilo, da mnenje Sodnega sveta in občne seje Vrhovnega sodišča res ni
               formalno zavezujoče, vendar pa zaradi vloge, ki jo imata ta dva organa prav pri
               zagotavljanju uporabe objektivnih kriterijev, in to pomeni kandidatovih odlik,
               minister kot predlagatelj enostavno ne more kar tako mimo teh dveh mnenj. Do teh dveh
               mnenj se mora opredeliti, in če kakšnemu od teh mnenj ne sledi tudi pojasniti zakaj
               takšnemu mnenju ne sledi. Jaz mislim, da je to tisto, kar je treba imeti pred očmi v
               zvezi s to fazo kandidacijskega postopka. Tudi ministrova odločitev o tem ali
               kandidata izbere ali ne, in ga predlaga Državnemu zboru v imenovanje ni politična
               odločitev. Nasprotno, to je pravno vezana odločitev. Minister mora to svojo odločitev
               obrazložiti, in to na način, ki lahko prestane tudi sodni preskus. Neizbrani kandidat
               bi seveda imel možnost upravnega spora zoper odločitev ministra, da ga ne predlaga.
               Jasno pa je, da noben kandidat nima nobenega sodnega varstva zoper odločitev
               Državnega zbora. do te faze torej, do trenutka ko minister predlaga kandidata v
               imenovanje Državnemu zboru, je to torej izključno pravni postopek, ki mora upoštevati
               izključno objektivne kriterije, kot sem že poudaril. To ni samo standard, ki izhaja
               iz naše ustave, to je standard, ki izhaja tudi iz mednarodne pravne in sodne prakse,
               vključno s sodno prakso Evropskega sodišča za človekove pravice. Imenovanje
               predsednikov sodišč sicer v vrsti držav povzroča hude probleme, prav zaradi te
               pretirane vloge politike pri postavljanju predsednikov sodišč in apetitov, ki bi jih
               politika lahko imela v zvezi z morebitnim vplivanjem na konkretne <stage type="mag"/><stage>(nadaljevanje)</stage> sodne postopke. Jaz mislim, da je naša
               skupna dolžnost, da naredimo bistveno več za to, da do takega videza, da ima
               slovenska politika take apetite v razmerju do sodstva ne pride in da ga pri
               državljanih po nepotrebnem ne ustvarjamo. Že danes je stopnja zaupanja ljudi v naše
               sodstvo prenizka, o čemer se vsi strinjamo in ne prispevajmo k temu, da se to
               zaupanje ali nezaupanje še poslabšuje.</p>
               <p>Ko gre torej za konkretnega kandidata sem v postopku odločanja o tem, ali ga izberem
               in predlagam v imenovanje najprej prejel obe mnenji Občne seje in potem Sodnega
               sveta. Znano vam je, da sem že v prejšnjem kandidacijskem postopku imel problem z
               negativnim mnenjem Občne seje Vrhovnega sodišča, zaradi tega, ker Občna seja te svoje
               odločitve ni obrazložila, s pojasnilom, da tako pač določa Poslovnik občne seje. Tudi
               tokrat je bilo tako. Mnenje občne seje ni obrazloženo. Vrhovni sodniki samo
               glasujejo, ali dajo ali ne dajo podpore posameznemu kandidatu. </p>
               <p>Ko sem prejel to obvestilo občne seje pa sem prejel tudi informacijo, da je pri
               odločanju o tem, ali kandidata vrhovni sodniki podprejo ali ne, bilo v postopku
               preden je do tega odločanja prišlo vsem sodnikom Vrhovnega sodišča predloženo pismo,
               pismo enega vrhovnega sodnika in pismo ene vrhovne sodnice. Ti dve pismi sta bili,
               potem tudi podlaga za razpravo, ki je potekala na sami seji Vrhovnega sodišča in sta
               se nanašali na nekatere očitke, ki so bile kasneje predstavljeni tudi v javnosti
               preko medijev oziroma nekaterih političnih strank in njihovih spletnih strani.
               Vrhovni sodniki so bili torej pri odločanju o teh očitkih na račun kandidata Masleše
               seznanjeni, še več, kandidat je imel možnost, da se o teh očitkih izreče in šele po
               tem, ko so imeli vrhovni sodniki možnost pretehtati prepričljivost zatrjevanj dveh
               sodnikov in prepričljivost zatrjevanj kandidata so sprejeli odločitev in glasovali in
               na osni tega kandidata tudi podprli. Pri teh dveh vrhovnih sodnikih je potrebno
               opozoriti, da je šlo za bistveno različne razloge, zaradi katerih sta zatrjevala, da
               kandidata Masleše ne moreta podpreti. Eden vrhovni sodnik je menil, da kandidatov
               program, ki ga je predložil v kandidacijskem postopku ni tak, da bi lahko zagotovil
               ustrezno vodenje Vrhovnega sodišča oziroma izvajanje te funkcije predsednika
               Vrhovnega sodišča. Ta sodnik ni niti z besedico omenil tistih očitkov, ki se v
               zadnjih 14-ih dneh ali treh tednih pojavljajo na račun kandidatove vloge v času, ko
               je bil sodnik temeljnega sodišča v Kopru.</p>
               <p>Drugo pismo vrhovne sodnice pa je vsebovalo tudi očitke o kandidatovi vlogi v času,
               ko je deloval kot sodnik na temeljnem sodišču v Kopru. Oba očitka sem kot minister za
               pravosodje v postopku izbire preveril in pretehtal. Najprej sem se ukvarjal z
               vprašanjem konsistentnosti in uresničljivosti kandidatovega programa za vodenje
               Vrhovnega sodišča in to tudi izrecno obrazložil v predlogu, ki je pred vami.
               Ocenjujem, da ima kandidat ustrezen program za vodenje Vrhovnega sodišča, da je
               uresničljiv, da se dotika vseh ključnih izzivov, ki so pred Vrhovnim sodiščem in tudi
               širše pred sodstvom, glede na pristojnosti, ki jih predsednik Vrhovnega sodišča ima v
               razmerju do ostalih zemljišč. Zaradi tega sem torej sklenil, da ni utemeljen tisti
               očitek, ki izhaja iz enega pisma, enega od 35-ih vrhovnih sodnikov.</p>
               <p>Ko gre za očitke druge sodnice, ki se nanašajo na <stage type="mag"/> <stage>(Nadaljevanje)</stage> vlogo kandidata v času, ko je opravljal sodniško
               funkcijo na Temeljnem sodišču v Kopru, sem ocenil, da bi ti očitki lahko imeli
               določeno težo, če bi se izkazali kot resnični in sicer, zaradi tega, ker se je
               zatrjevalo, da naj bi kandidat Masleša sodeloval v posebnih komisijah, tričlanskih
               komisijah, v kateri naj bi bil sodnik, zdravnik in predstavnik politične oblasti in
               naloga te komisije naj bi bila, da naj bi verificirala umore oziroma uboje, ki so se
               dogajali ob streljanju pribežnikov čez tedanjo jugoslovansko-italijansko mejo. Ta
               očitek je bilo vsekakor potrebno preveriti. Zato sem se odločil, da zaprosim Okrožno
               sodišče v Kopru, ki razpolaga s sodnimi arhivi bivšega Temeljnega sodišča v Kopru, da
               mi omogoči po pooblaščencih ministrstva za pravosodje, pregled vseh dostopnih
               dokumentacij, ki se nanašajo na tisto obdobje. V okviru tega smo na ministrstvu za
               pravosodje pridobili listine, ki izkazujejo, da je, prvič, kandidat Masleša v tistem
               obdobju bil sodnik Temeljnega sodišča v Kopru, in da je opravljal vlogo dežurnega
               preiskovalnega sodnika. To je nesporno dejstvo. Tega dejstva, da je bil dežurni
               preiskovalni sodnik, nihče ne oporeka, niti tisti sodniki vrhovnega in ustavnega
               sodišča, ki so se kasneje oglasili v zvezi s svojimi pripombami na račun njegovega
               delovanja ne. Torej to dejstvo je nesporno. Bil je dežurni preiskovalni sodnik.</p>
               <p>Drugo dejstvo, ki je nesporno je to, da ni bil edini dežurni preiskovalni sodnik
               tistega sodišča, da jih je bilo več. Tretje dejstvo, ki izhaja iz vpisnikov, ki smo
               jih pridobili je, da so ti dežurni preiskovalni sodniki opravljali oglede tako kot
               jih opravljajo danes, to pa pomeni, da dežurni preiskovalni sodnik, ki dežura 24 ur
               na dan, prejme obvestilo o tem, da je prišlo recimo do, v tem konkretnem primeru do
               streljanja in da je bil nekdo ustreljen. Tudi danes gre preiskovalni sodnik na osnovi
               takega obvestila vselej na ogled kraja dogodka in tudi takrat je bilo tako. kandidat
               Masleša je šel na enega od takih primerov kot dežurni preiskovalni sodnik. Ni pa bil
               edini preiskovalni sodnik, ki je šel na take oglede. Torej, bilo je več takih
               dogodkov na tedanjem mejnem območju in več sodnikov je opravljalo ogled v vlogi
               civilnih preiskovalnih sodnikov. Vse to sem tudi pojasnil v svojem predlogu za
               imenovanje. Kandidat je takrat opravljal zakonito vlogo, pri čemer je potrebno
               zavrniti tudi očitke, ki se mu jih skuša zdaj prilepiti, češ da bi bil dolžan, če je
               videl kaj se je zgodilo na kraju, sprožiti ustrezen kazenski postopek. Dejstvo je
               namreč, da je državni tožilec tisti, ki prejme vso dokumentacijo v zvezi z ogledom
               kraja kaznivega dejanja in državni tožilec oziroma takrat javni tožilec, temeljni
               javni tožilec sprejme odločitev ali je šlo za kaznivo dejanje ali ne. To ni bila in
               tudi danes ni naloga preiskovalnega sodnika. Tudi danes, ko preiskovalni sodnik na
               kraju samem gre na ogled smrtnega dogodka, ne daje kazenske ovadbe v zvezi s tistim
               kar je videl, ker je to naloga državnega tožilca. In tudi v tistem obdobju ta
               situacija ni bila nič drugačna. Mi smo preverjali tudi, kako to, da so v takih
               primerih, ko je šlo za udeležbo vojaških oseb v streljanju, svojo vlogo opravljali
               civilni, v narekovajih, dežurni preiskovalni sodniki in ugotovili, da je bila to
               ustaljena praksa, ki je bila povezana z dejstvom, da vse do leta 1985 vojaška sodišča
               niso imela svojih dežurnih preiskovalnih oddelkov oziroma sodnikov. Ta dogodek se ja
               pa zgodil leta 1984, natančneje 7. julija 1984,<stage type="mag"/> <stage>(nadaljevanje)</stage> kar izhaja iz omenjenega vpisnika. Mimogrede, ta dan je bila
               sobota. Nekdo od poslancev, ki je uvodoma postavil vprašanje ali je bila 7. julija
               1982 res sobota. Za 1982 ne vem, ampak takrat tudi gospod Masleša ni bil v tej vlogi.
               1984 je pa bil, in to je bila sobota. Je pa verjetno to vprašanje povezano z
               nekaterimi pričevanji, ki so se pojavila naknadno in o čemer bom lahko še nekaj
               rekel.</p>
               <p>Skratka, na osnovi tega sem ugotovil, da sodnik Masleša ni sodeloval v nobenih
               posebnih verifikacijskih skupinah, ampak v klasični vlogi dežurnega preiskovalnega
               sodnika, da ni verificiral nobenih pobojev na meji, ampak je samo ugotavljal dejstva,
               ki so se, tako kot se danes, zapišejo v zapisnik po ogledu in da ni opustil svoje
               zakonite dolžnosti, kot se mu očita, češ, da naj bi prijavil oziroma ovadil
               domnevnega storilca kaznivega dejanja, ker je to v skladu s tedanjim in našim
               sedanjim pravom naloga pristojnega tožilca. Zaradi teh dejstev, ki jih je mimogrede
               kandidat Masleša tudi sam potrdil tako v razgovoru, ki sem ga imel z njim predno sem
               se odločil, da posredujem ta predlog, kot tudi kasneje, ko je v tem Državnem zboru na
               komisiji za človekove pravice pojasnil ta dogodek, štejem, da je ta očitek iz pisma
               ene sodnice Vrhovnega sodišča očitno neutemeljen.</p>
               <p>V nadaljevanju sem prejel mnenje Sodnega sveta. To mnenje Sodnega sveta je, kot
               veste, obrazloženo. Iz tega obrazloženega mnenja Sodnega sveta pa ni bilo razvidno
               ali je tudi Sodni svet imel možnost in priložnost, da se, prvič, seznani z očitki teh
               dveh vrhovnih sodnikov na račun kandidata, in drugič, ali je kandidat imel pred
               Sodnim svetom možnost, da se o teh očitkih izreče. Zato sem Sodni svet po prejemu
               tega mnenja zaprosil za to dopolnilno informacijo, in jo tudi prejel. Sodni svet mi
               je sporočil, da se je seznanil z omenjenima dopisoma na svoji 25. seji 7. oktobra
               2010 v okviru odločanja o kandidaturi Branka Masleše, ki je imel pri svoji
               predstavitvi možnost, da tudi v zvezi z obema dopisoma poda svoja pojasnila. Sodni
               svet piše nadalje: To možnost je kandidat izkoristil in odgovoril na vse kritične
               navedbe iz dopisov, v nadaljevanju pa tudi odgovore na vprašanja članov Sodnega
               sveta. Sodni svet je o kandidaturi Branka Masleše odločil s tajnim glasovanjem, ter
               na podlagi pozitivnega izida glasovanja oblikoval mnenje v katerem so pojasnjene
               kandidatove strokovne, vodstvene, organizacijske in druge sposobnosti oziroma
               reference, kakor izhajajo iz osebnega spisa, kandidatovega življenjepisa, vsebine
               programa in njegove osebne predstavitve. Ko sem torej prejel še to informacijo
               Sodnega sveta in se na ta način prepričal, da so tisti, ki so najbolj kvalificirani,
               da presodijo vse vidike kandidature, ki se kakorkoli nanašajo na objektivne
               kriterije, med drugim torej tudi na kriterij, ki ga lahko povežemo s sposobnostjo
               opravljanja vodstvenega mesta, kar je zakonski kriterije, to pa je, da bo kandidat
               imel ustrezno avtoriteto v okolju, kjer bo vodil sodišče, sem torej lahko pristopil k
               svojemu lastnemu odločanju o tej zadevi.</p>
               <p>Temu je torej sledil pogovor s kandidatom. Ta pogovor bi lahko razdelil na dva dela.
               V prvem delu sem zelo skrbno in zelo natančno preverjal kandidatovo vizijo, kot
               izhaja iz njegovega programa vodenja Vrhovnega sodišča. To je seveda ključnega pomena
               za imenovanje predsednika Vrhovnega sodišča. Naše sodstvo ima pred seboj vrsto zelo
               zahtevnih izzivov in silno pomembno je, <stage type="mag"/><stage>(nadaljevanje)</stage> da je na vrhu te piramide nekdo, ki bo znal spodbujati vsa
               sodišča in vse sodnike k maksimalno predanemu delu in k izpolnjevanju tistih
               standardov, ki jih naša Ustava od sodišč tudi zahteva.</p>
               <p>Drugi del pogovora pa se je nanašal na razčiščevanje že prej omenjenih očitkov, pri
               čemer sem pojasnil, da sem v okviru tega dela po tem razgovoru s kandidatom preverjal
               še te podatke pri arhivu temeljnega sodišča oziroma Okrožnega sodišča v Kopru in tudi
               Okrožnega sodišča v Novi Gorici. In šele po tem sem sprejel odločitev o tem, da ga
               predlagam v imenovanje za predsednika Vrhovnega sodišča.</p>
               <p>Če torej strnem, ni sporno, da je kandidat Masleša opravljala funkcijo dežurnega
               preiskovalnega sodnika pri tedanjem temeljnem sodišču v Kopru, tega mu nihče ne
               oporeka. Ni sporno, da je opravil ogled kraja v eni zadevi, ki se zdaj
               problematizira. Vse reakcije sodnika Masleše, ki mu jih zdaj očitajo nekateri njegovi
               tedanji sodelavci, zlasti ustavni sodnik Zobec in zadnje čase tudi vrhovni sodnik
               Štravs. Vse te reakcije, naj bi se nanašale na dogodke po opravljenem ogledu, torej
               gre za zatrjevanje, da naj bi kandidat pokazal posebno navdušenje oziroma kazal zelo
               pozitivna čustva v smislu tega, da se je takrat jugoslovanska vojska oziroma
               pripadnik, ki je streljal na nekoga, izkazal. Tega dejstva, pa ne bo možno niti
               potrditi, niti ovreči, z nobenim zapisnikom o ogledu. To je namreč tisto, kar
               nekateri poslanci želite, da naj se zdaj poskuša pridobiti še sodni spis, ki naj bi
               vseboval zapisnik o tem ogledu. V zapisniku o ogledu bi v najboljšem primeru lahko
               ugotovili samo to ali je bil ta nesrečni človek, ki je bil ustreljen, ustreljen v
               hrbet ali v čelo. Samo to bi lahko eventualno ugotovili z vpogledom v ta zapisnik. V
               nobenem primeru, pa mi z vpogledom v zapisnik ne moremo ugotoviti, kako je kandidat
               Masleša reagiral na tisto, kar je videl, potem, ko se je vrnil na sodišče. In to mu
               očitata sodnik Zobec in sodnik Štravs.</p>
               <p>To je seveda zdaj vprašanje, o katerem se jaz, kot minister za pravosodje v svojem
               predlogu nisem opredeljeval iz dveh razlogov. Prvič, ker tisto, kar je povedal sodnik
               Štravs v času, ko sem predložil ta predlog Državnemu zboru sploh ni bilo znano, ker
               je to storil kasneje. In drugič, ker štejem, da tisto, kar je rekel sodnik Zobec v
               zvezi z reakcijo sodnika Masleše, enostavno ni dovolj prepričljivo, zlasti glede na
               to, da je sodnik Masleša to odločno zavrnil in se bil pripravljen soočiti s sodnikom
               Zobcem na tej Komisiji Državnega zbora za človekove pravice, pa sodnik Zobec tega
               očitno ni želel storiti. S tega naslova torej ne glede na to, da pravzaprav to
               vprašanje ni več moja pristojnost, ampak je bolj pristojnost Državnega zbora,
               prepuščam vam oceno prepričljivosti ali neprepričljivosti izjav enega ali drugega.
               Sem pa v zvezi z izjavo sodnika Štravsa preverjal dejstva, kljub vsemu in znano je,
               da se je izkazalo, da je sodnik Štravs trdil, da mu je sodnik Masleša govoril o tej
               zadevi neposredno, preden je sodnik Štrovs šel na glavno obravnavo in sodnik Zobec
               neposredno po tem,<stage type="mag"/><stage>(nadaljevanje)</stage> ko je
               sodnik Štrovs zaključil glavno obravnavo, istega dne, ko naj bi bil ogled in izkazalo
               se je, da je to ne drži, ker tisti dan sodnik Štrovs sploh ni imel obravnav, kar je
               tudi normalno, ker je bila sobota. Potem, ko se je to izkazalo je sodnik Štrovs
               spremenil izjavo in rekel, če pa ni bila sobota je bil pa ponedeljek. Naj vam povem,
               da tudi ponedeljek, sodnik Štrovs ni imel obravnav, tudi v ponedeljek ni imel
               obravnav. Na vas pa je, da presojate tehtnost in verodostojnost vsega tega, kar se
               sedaj dogaja naknadno po tem, ko ste prejeli ta predlog za imenovanje.</p>
               <p>Glede na vse to menim, da imate pred seboj kandidaturo, kandidata, ki izpolnjuje vse
               formalne pogoje za to, da je imenovan, ki je primeren za to, da je imenovan, ki bo
               znal dobro voditi Vrhovno sodišče in mislim, da si Vrhovno sodišče zasluži, da dobi
               svojega predsednika. Tako kot si zakonodajna oblast, tako kot si izvršna oblast to
               zasluži sem prepričan, da si tudi zasluži sodna. In, če ga vsi sodniki Vrhovnega
               sodišča z glasovanjem podpirajo, potem je prav, da se tej odločitvi da posebna teža.
               Nenazadnje to izhaja tudi iz prej omenjene odločitve Ustavnega sodišča. Ustavno
               sodišče je izrecno poudarilo, da zlasti mnenje občne seje Vrhovnega sodišča mora
               imeti v takih primerih posebno težo. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp41">

               <speaker>PREDSEDNIK DUŠAN KUMER:</speaker>

               <p>Hvala. Odpiram razpravo in prvi se je prijavil k razpravi gospod Gorenak.</p>
            </sp>
            <sp xml:id="SDT5-MK-Nujna-017-2010-11-16.sp42">

               <speaker>DR. VINKO GORENAK:</speaker>

               <p>Hvala lepa, gospod predsednik. Sedaj, če je kandidat z nami, jaz vendarle mislim, da
               je korektno in prav, da se mu da mesto za tem pultom...</p>
            </sp>
            <sp xml:id="SDT5-MK-Nujna-017-2010-11-16.sp43">

               <speaker>PREDSEDNIK DUŠAN KUMER:</speaker>

               <p>Če se strinjate, seja je odprta...</p>
            </sp>
            <sp xml:id="SDT5-MK-Nujna-017-2010-11-16.sp44">

               <speaker>DR. VINKO GORENAK:</speaker>

               <p>Ne vidim razlogov, da se to ne bi zgodilo, ker se mi zdi smešno, da bi kandidat sedel
               tam v enem vogalu kot, da ni kandidat.</p>
               <p>Jaz moram, ker mi prej ni bilo dopuščeno, ker Poslovnik ne omogoča replike, zato bom
               pač ta nastop izkoristil za te zadeve, da tudi odgovorim na nekatere trditve, ki so
               bile izrečene v času, ko so predstavniki poslanskih skupin obrazlagali stališča
               poslanskih skupin. Jaz imam gospoda Potrča posebej prizanesljiv odnos in se včasih
               tudi izven krogov, ker je on prisoten, trudim, da bi, rekel bom, ga prikazal v lepši
               luči kot bom verjetno v bodoče počel.</p>
               <p>Namreč, gospod Potrč je rekel, da sva na tistem soočanju na televiziji, da sem jaz
               rekel, da ni naloga opozicije, da bi dokazovala in predstavljala dokaze, ampak da je
               to naloga ministra. Seveda je res, tako še vedno mislim. Naloga ministra je, da
               razišče situacijo, naloga opozicije pa verjetno ni, ker tudi orodij za to, da bi
               preiskovala realno situacijo nima. Kako bi pa bilo, da bi šel jaz v imenu poslanske
               skupine na Koprsko sodišče brskati po arhivih, verjetno ne bi smel, saj to ni naša
               naloga, ampak minister pa tako možnost ima. Okoliš mojega nastopa so bile naslednje.
               Jaz sem razpolagal takrat z vrsto dokazov, vendar ljudje, ki so jih posredoval niso
               želeli biti imenovani, zato sem dal ali dva kasneje, v reviji Demokracija objavil
               zadevo, ampak v obliki vprašanj, da ne bi prišlo do tožbe. Seveda nisem dobil nikoli
               nobenega odgovora. Mimogrede pretekli četrtek sem tudi po seji komisije gospe Irgl
               naslovil tako na gospoda kandidata, ministra in gospo začasno predsednico Vrhovnega
               sodišča eno pismo, v katerem sem jih prosil, če mi pojasnijo določene zadeve, to je
               vljudno pismo. To vljudno pismo ignorirajo peti, šesti dan vsi, tako gospod kandidat,
               gospod minister in kot gospa začasna predsednica Vrhovnega sodišča. Mimogrede,
               ignoranca se je prikazala praktično v vseh medijih, nihče tega ni objavil <stage type="mag"/> <stage>(nadaljevanje)</stage> niti slovenskega tiskovna
               agencija ne, razen dveh medijev in enega spletnega portala za katerega sem prvič
               slišal. To je pa tudi stanje, ki nekaj pove. Ampak, to je avtonomnost tistih, ki o
               tem odločajo in jaz sem jo dolžan spoštovati. Odgovorov pa še vedno ni, zato javno
               opozarjam, da bi človek pričakoval, da bom dobil kakšen odgovor, ker ne nazadnje
               vendarle opravljam nalogo poslanca, ne nazadnje nalogo predsednika Odbora za notranjo
               politiko in verjetno nisem zadnji v tej državi, ki bi lahko vprašal za določene
               odgovore, ne nazadnje bom v vlogi odločanja o predmetni zadevi. Toliko o tem
               delu.</p>
               <p>Naprej. Naštevati kako je bilo z glasovanjem v preteklosti, kar je tudi naredil
               gospod Potrč, in s tem dokazovati, da je to kar danes počnemo tudi prav, pravzaprav
               ni prav. Združeni narodi so tudi izvolili Kurta Waldheima, potem pa je država
               Avstrija v času po izteku njegovega mandata odkrila neka nova dejstva. Zato z
               glasovanji iz preteklosti ni mogoče govoriti o sedanjosti in našem današnjem
               odločanju.</p>
               <p>Gospod Sajovic, jaz, ko slišim njega vem, da bomo deležni pravljice ali basni, ena od
               teh oblik se vedno pojavi, prijazen pozdrav, tudi danes z moje strani njemu. On je
               rekel, da gospod Šorli ni bil izvoljen zaradi opozicije. Poglejte, jaz ne vem kako se
               tistemu reče, če je laž ali pa pravljica ali je basen ali je napaka, nekaj od tega
               je. Ampak, kasneje vam bom tudi izpisek predočil kako smo glasovali. Ampak, v primeru
               gospoda Šorlija je šlo za čisto nekaj drugega in javnost to mora vedeti, pa tudi če
               jutri po noči, gospod predsednik, tudi jutri lahko, ali pa vsaj zgodovina mora to
               vedeti, zabeleženo mora biti v arhivih Državnega zbora. Glasovanje o gospod Šorliju,
               ki kot veste ga je minister predlagal sicer brez podpore, mislim, da obče seje
               Vrhovnega sodišča, je v Državnem zboru potekalo in prehodnih postopkih potekalo
               nekoliko drugače kot je bilo prikazano, češ, da je opozicija zavrnila gospoda
               Šorlija, takrat je gospoda Šorlija podprla LDS, gospoda Šorlija je podprla Slovenska
               ljudska stranka, kolikor se spomnim, in gospoda Šorlija je podprla SDS, torej naša
               stranka, stranka, ki ji pripadam jaz. Bomo pogledali izpiske, če bo treba. Kdo pa je
               bil tisti, ki je zrušil gospoda Šorlija? Gospoda Šorlija je zrušil Zares in SD, SD ga
               je zrušil in Zares, SD v veliki večini zaradi tega, ker ima več glasov, Zares pa v
               nekoliko manjši večini. Ampak mi smo takrat doživeli neverjeten kriterij v Državnem
               zboru, po katerem ni mogoče nikoli in nikdar v Republiki Sloveniji priti do
               predsednika Vrhovnega sodišča. Namreč, rečeno je bilo, gospa Beblerjeva je tudi z
               nami, ona je takrat povedala v imenu poslanske skupine, gospod Kontič je potem to
               malo nazaj potegnil, pa malo v vato zavil, da se ne bi kaj prehudega videlo v
               javnosti, tako malo je polakiral rjasto železo, tako da je potem kolikor toliko lepo
               izgledal vsaj na daleč, od blizu pa tako ali tako cveti. In takrat je bilo rečeno:
               "Gospod Šorli ne more biti in mi ne bomo glasovali za njega", torej takšna je bila
               obrazložitev SD-ja in Zaresa, predvsem SD-ja, "ne more biti predsednik Vrhovnega
               sodišča, ker je sodeloval v senatu leta 2004, ki je oprostil Pavleta Ruparja." Gospe
               in gospodje, jaz sem že takrat rekel, če je to kriterij je to najvišji dokaz,
               boljšega ne more biti, političnega opredeljevanja do ljudi, boljšega ne more biti. Po
               tem kriteriju nihče od slovenskih sodnikov nima več možnost postati predsednik
               Vrhovnega sodišča, ne more postati, ker je v preteklosti sodil in sodil bi torej po
               tem kriteriju<stage type="mag"/> <stage>(nadaljevanje)</stage> gospe Beblerjeve
               moral izključno tako, da bo vedno obsodil desne in vedno oprostil leve, sicer ne more
               postati predsednik Vrhovnega sodišča. Tak je bil torej kriterij SD-ja in Zaresa. In
               to je razlog padca gospoda Šorlija. Gospod Sajovic, pa vidim, da nas je zapustil.
               Verjetno ne bomo deležni kakšne basni spet.</p>
               <p>Gremo naprej. Poglejte, torej SD je bila tista in SDS, ki je zrušila kandidaturo
               gospoda Šorlija. Če gremo naprej, jaz bi se poglobil v dve zadevi, v nadaljevanju, in
               potem bom tudi končal. V naloge ministra in pravne predpise tistega časa. Pravni
               predpisi tistega časa so naslednji: država SFRJ je, in Republika Slovenija znotraj
               tega, je imela predpise po katerem je bil ilegalni prestop meje, jaz vam lahko
               citiram tudi člen, če je to potrebno, če bi kdo želel preverjati, jaz tu nimam kakšne
               posebne težave, Država Republika Slovenija je imela to predpisano to kot kazen,
               zaporno kazen, torej ilegalni prehod meje. To je bil zakon o prehajanju čez državno
               mejo in gibanju v obmejnem pasu. Veljal je od leta 1979, 71. člen je rekel: za
               ilegalni prehod državne meje je tak storilec prekrška dobil 3 tisoč dinarjev kazni in
               30 dni zapora. Hkrati je bila država, torej je bila Jugoslavija podpisnica konvencije
               o človekovih pravicah. In ta konvencija je zelo jasno tudi dovoljevala da vsak
               državljan državo zapusti, razen v okvirih, kjer je z zakonom to prepovedano. Recimo,
               da je česa osumljen ali kaj takšnega. Ampak, glejte ga vraga. Hkrati imamo tudi
               Kazenski zakonik SFRJ iz tistega časa. Gre za poglavje o kaznivih dejanjih zoper
               družbene vrednote, se je to imenovalo. 249. člen: Prepoved prehajanja meje v
               organizirani skupini ali oborožen. Eno leto zapora je bilo tam predpisanega,
               sprovajanje ljudi in nek drugi odstavek, mislim, da istega člena pa je bilo 6 mesecev
               do 5 let. V nekih posebnih primerih pa je lahko šlo tudi za hujšo kazen, da me ne
               bodo pravniki popravljali, v kolikor je šlo za udor, tako kot je bil primer Raduše,
               mislim, da leta 1972, ko je šlo za udor oborožene skupine ljudi čez jugoslovansko
               mejo in za, kot je bilo takrat rečeno, napad na ustavno ureditev nekdanje
               Jugoslavije. V takšnem primeru je bilo lahko tudi več. Ampak, mi moramo upoštevati
               naslednje. Glejte, 1974 leto Ustava Republike Slovenije, 208., 209., 269. členi
               takratne Ustave. Tam je zapisano: Zakoni in predpisi morajo biti javno objavljeni
               preden začnejo veljati. Torej, če se zdaj spusti nek zgodovinar v tisto situacijo,
               ali pa tudi mi, ki smo v tistem času živeli in vsaj približno vedeli za kaj gre, vsaj
               približno, je podoba države Jugoslavije navzven prav lepa. Spoštuje konvencijo,
               dovoljuje gibanje, pravzaprav za prekrške ilegalnega prehod meje je jako, jako blaga,
               mesec dni zapora, pa saj človek preživi. In zdaj postavimo se v vlogo tistih ljudi,
               ki so šli takrat čez mejo v okviru pravnih predpisov tistega časa. Kdorkoli je, pa
               vemo, da je bilo teh ljudi ogromno. To niso bili, gospe in gospodje, kakšni politični
               emigranti, gospe in gospodje, to niso bili ljudje, ki so bili črni, beli ali kateri
               že med drugo svetovno vojno. To so bili ljudje, načeloma zlasti tam po 1950 letu, ki
               so odhajali ilegalno čez mejo - zakaj - zato, ker doma ni bilo kosa kruha. Zato so
               odhajali. Saj kasneje v 1980 letih, so bili to Romuni, Moldavci, ne vem kdo še vse,
               nekoliko kasneje tudi Albanci s Kosova, če želite, in tako naprej. Ta struktura se je
               zelo <stage type="mag"/> <stage>(nadaljevanje)</stage> menjavala. Slovencev
               verjetno po tistem, ene 65. letu, ko je ekonomska situacija šla navzgor, pravzaprav
               niti ni bilo. Pa tudi gibanje, tudi z vidika potnih listin ni bilo kakšen poseben
               problem, dobiti potno listino. Ampak poglejte, torej, mednarodno gledano je SFRJ
               krasna demokratična država. Ampak po Titovi smrti, po Titovi smrti. Pa ta država
               sprejme, kaj? Sprejme, v Uradnem listu objavi, zveznem Uradnem listu objavi, da bodo
               določeni predpisi tajni. Da bodo določeni predpisi tajni, takole je izgledal ta tajni
               Uradni list potem. Tajni uradni list, službeni list, poverljivo glasivo. Ta tajni
               uradni list je imel pravzaprav tri oblike: zvezni, republiški in vojaški. Zvezni,
               republiški in vojaški. Šlo je za objavo tajnih predpisov potem. Najprej torej javno
               ustava, zakoni in tako naprej. Ne vem, če je še bila katera evropska država tako
               demokratična. Po mojem tudi Nemci, pa Francozi ne. Ampak glejte ga vraga, tik po
               Titovi smrti 11. 7. 1980 prihajajo tajni uradni listi. Tajni uradni listi. Teh tajnih
               uradnih listov je bilo samo na zvezni ravni, brez vojaških in republiških kar 630
               številk. Ne boste verjeli, zadnji je izšel 91. leta. 91. leta, julija, potem pa ne
               vem, ali so oni še nadaljevali ali ne, ampak mi nismo priznavali<stage>(?)</stage>, ker smo odšli iz
               Jugoslavije. V tem tajnem uradnem listu imate objavljeno, kaj? Imate objavljen
               prepis<stage>(?)</stage>, ki pa seveda, to je pravilo službe JLA graničnih jedinica, konkretno
               pravila službe graničnih jedinica, tak je uradni naslov, to pa je tajen dokument, to
               pa je dokument, za katerega, pa sem deloval v tistem času v policiji, nisem nikoli
               vedel, nikoli slišal in ga nikoli videl. Nikoli vedel, nikoli slišal in nikoli videl,
               pa verjamem, da mnogi od vsa tudi ne, zlasti mlajši. Ampak glejte, v nasprotju s
               kazenskim zakonikom, v nasprotju z zakonom o prekrških to pravilo službe graničnih
               jedinica pravi, vojska na meji strela in določi stoj, stoj, pucaću, in potem naprej,
               streljanje. Ampak, celo humano, v noge ga je treba ustreliti, tako je tam zapisano,
               natančno predpisana zadeva.</p>
               <p>A vidite tukaj dvoličnost države? Ljudje, če jaz nisem vedel, če večina vas ni
               vedela, gospod Potrč je celo pokimal, verjamem, mogoče ni vedel ali kako je že bilo.
               Ne, vi ste ga verjetno dobili. Ampak to niti nima veze, ne vem, ali ste ga ali ne,
               boste že povedal...</p>
            </sp>
            <sp xml:id="SDT5-MK-Nujna-017-2010-11-16.sp45">

               <speaker>MIRAN POTRČ:</speaker>

               <p>Potem pa ne govoriti neumnosti.</p>
            </sp>
            <sp xml:id="SDT5-MK-Nujna-017-2010-11-16.sp46">

               <speaker>DR. VINKO GORENAK:</speaker>

               <p>Ne vem, boste povedal, saj ni noben problem. Ampak tam piše naslovniki, kdo so in med
               naslovniki je bil tudi predsednik skupščine, to pa ste vi bil. ...<stage>/Oglašanje iz
               klopi./</stage>... Pustimo, boste vi povedal. Velika večina državljanov Jugoslavije, kaj šele
               tujci, torej, za to niso vedeli, da te lahko ubijejo in so riskirali, pa ste rekli,
               dobro, mesec dni zapora pojdimo, mogoče mi pa le uspe. Mogoče mi uspe. In kaj se mu
               zgodi? Na meji ga ubijejo. Na meji ga ubijejo. Jaz poudarjam, da je situacija
               preprosto tak, da je bilo največ ilegalnih prehodov, to se sam spomnim iz, pa tudi
               normalno je, na teh mejah z Italijo, tudi Avstrijo v nižinskem predelu Murske Sobote
               in tako dalje, drugod meje na Gorenjskem, mejnih prehodov je bilo bolj malo tovrstnih
               zadev. Poglejte, če gledate nadaljevanje. V nadaljevanju pa moram iti na dva dela
               mojega nastopa. To je konkretno dogajanje na meji in seveda tisto, kar je minister
               govoril in kar je minister bil dolžan pojasniti in narediti v skladu s predpisi, pa
               ni naredil. Jaz se strinjam, da nimamo dobre ureditve imenovanja. Vprašanje je, kako
               je drugje. In tudi zelo vprašljivo je, kako prenesti to, recimo ali na sodni svet ali
               na kakršnokoli drugo grupacijo znotraj sodstva je pa hudo <stage type="mag"/> <stage>(Nadaljevanje)</stage> vprašanje spet, glede na stanje duha tam. Mislim to
               je, tisto kar je vprašljivo. Minister, poglejte. Izključni zakonski kriterij je sodni
               svet pa obča seja. To sploh ni res. Saj ste sam sebe zanikal v nadaljevanju. Sodni
               svet in obča seja imata dve nalogi. Sodni svet in obča seja vrhovnega sodišča
               predstavljata predhodni postopek in čisto nič drugega. In dasta mnenje, ki za
               ministra ni obvezujoče. To v primeru Šorlija celo vemo, da minister ni upošteval.
               Ampak nastane drugo vprašanje, ki ga pa minister ni hotel razčistiti in ga še danes
               noče razčistiti in to vali na našo ali na komisijo gospe Irglove, kot da bo komisija
               gospe Irglove opravila tisto kar bi moral on, pa ni naredil. Poglejmo, kaj je torej
               naloga ministra? Objektivno presojati vse okoliščine in dejstva. Objektivno, minister
               je krasno rekel, to je odgovoren, zapleten pravni postopek, kjer lahko celo posamezen
               kandidat ministra, bom rekel, ministrovo odločitev spravi pred sodišče. Ima prav, ker
               se lahko pritoži. Ampak poglejte, kaj so pa to, kaj pa je potem naloga ministra?
               Naloga ministra je, da vpogleda najprej v formalne kriterije, izobrazba, ostali
               pogoji, v redu, OK. Da vpogleda v odločitev sodnega sveta, da pogleda v odločitev
               obče seje vrhovnega sodišča, ki itak tako nič ne piše, ker oni itak vse skrijejo. Oni
               skrijejo in rečejo ja ali pa ne, vse ostalo tako ne povedo, kar velja mimogrede tudi
               za imunitete sodnikov. Zato je naloga ministra, da se s tem seznani. OK. Se je
               seznanil, to se tudi je. V nadaljevanju pa je naloga ministra, kaj, ta da absolutno
               pretehta vse okoliščine v zvezi s tem. V času pred njegovim predlogom prejšnji
               ponedeljek, ali torek, kdaj je že bil, je vendarle minilo veliko časa, mesec in
               nekaj, namreč od vseh teh mnenj, ki jih je dobil, do mojega pisma v javnosti itn., in
               ne nazadnje do gospoda Zlobca. Gospod Zlobec se je javil kot ustavni, pa gospod
               Zlobec ni kdor si ga bodi, to ni nek klatež v Murski Soboti na cesti, ki je nekaj
               slišal, pa je za Jurija to povedal. To je ustavni sodnik. Ustavni sodnik se je
               oglasil, v javnosti se je oglasil in ministru se ne zdi vredno, da ga pokliče na
               pogovor, eventualno sooči s kandidatom. Saj konec koncev jaz nisem priča dogajanja
               tistega časa. Gospod Zlobec je priča dogajanja tistega časa in je ustavni sodnik in
               ministru se ne zdi vredno, da ju sooči. Danes celo trdi, naj pride gospod Zlobec
               tukaj sem, na komisijo gospe Irglove. Komisija gospe Irglove ni mesto za
               razčiščevanje tovrstnih zadev, ampak je to naloga ministra. Nimam pa nič proti, če bi
               prišel. To pa nimam nič proti, ker se mi zdi prav, da se soočita. Ampak pravno
               gledano je pa to naloga ministra. On jih je dolžen soočiti. On je dolžen razčistiti
               situacijo. V času po predlogu pa tudi že pred predlogom, so se javili nekateri drugi
               vrhovni sodniki. Nekateri drugi ljudje iz Koprskega sodišča ali tega pravnega okolja
               Kopra bom rekel, ki so nekdanji sodelavci kandidata. Vsi pravzaprav trdijo eno. In
               minister tega noče narediti. tudi sicer v času do začetka današnje seje ministra
               kadarkoli je imel možnost, začasno potegniti nazaj zadevo in reči, bom predlagal
               naslednji mesec, ko bom svoj "šiht" opravil, ko bom svoje naloge opravil za kar sem
               plačan. Ne, tega ni naredil. Danes namesto da bi izglasovali neko normalno človeško
               razumsko odločitev in rekli, preložimo zadeve, gospe in gospodje, ne gre za, ne vem,
               lokalnega policijskega šerifa. Gre za vprašanje Olimpa slovenskega sodstva. O tem
               govorimo. To je Olimp slovenskega sodstva. Največ kar je možno v sodni veji oblasti.
               Ne, vztrajamo na tem, <stage type="mag"/> <stage>(nadaljevanje)</stage> vi
               vztrajate na tem, da nadaljujemo. To je ta nerodnost koalicije in sprevrženost na nek
               način. Tisto dogajanje, minister Zalar je tako lepo z vsemi tistimi fintami, ali je
               bila sobota, ali ni bila sobota, ali je bil ponedeljek, ali kaj je že bilo. Jaz tudi
               ne vem, če vi veste kje ste bil. Mogoče veva kje sva bila 5. maja 1980. To se
               verjetno spominjava zaradi nekih drugih dogodkov, ampak vse ostalo pa za 20 let nazaj
               se težko spomniva. Jaz se, recimo, spomnim, da vsa bila na skupnem predavanju pred 10
               leti, pa ste vi verjetno pozabil. Skupaj sva sedela na enem predavanju. Ampak to so
               stvari, pa ne vem datuma. To je hudimano. Poglejte, če greva naprej, kaj se je torej
               takrat dogajalo. In minister na vsak način hoče reči, da je to v redu, na vsak način
               hoče reči, da je to v redu. Za boga, tako, gospod minister, kot gospod kandidat,
               poglejte. Vsi preiskovalni sodniki so hodili na kraj. Tožilcev tam ni bilo, pravite.
               Kaj pa je potem tisto bilo? Kaj je to bilo? Postopek je bil tak, da je bil eden za
               vojaške osebe, eden je bil pa za civilne osebe. Tudi to morate ločiti. Če so
               ustrelili vojaškega dezerterja je bilo drugače, kot če so ustrelili civilno osebo. To
               je bilo drugače. Ampak to je treba ločiti. General major, kako se že piše, tisti, ki
               se javil par dni nazaj Kranjc, je jasno povedal, mogoče celo odločitev, mogoče je
               celo zlonameren tale Kranjc, kaj pa jaz vem. Ampak on je rekel: Vse nadaljnje
               odločitve je sprejemal preiskovalni sodnik. Saj ne vem, če je res ali ni. Ne vem,
               ampak on tako trdi. Minister to bi morali torej preveriti ali je to res, ali ne. In
               če gremo naprej. Tisto, kar je za mene ključno. Povedal bom še kaj takega, kar moram,
               gospod minister, tako kot gospodu Potrču tam na tistih Odmevih, povedati v pogojniku
               in v vprašanjih. Zakaj? Zaradi tega, ker so take okoliščine. Niso bili vsi
               preiskovalni sodniki, niti slučajno na tistih listah. Ampak so bili tisti, za katere
               je kontraobveščevalna služba jugoslovanske ljudske armade dala dovoljenja in
               soglasja. Drugi pa niso bili, ker niso bili vsi primerni. To je treba vedeti. Ampak
               če gremo v to zgodbo naprej. Moram reči takole, vsakega preiskovalnega sodnika, tudi
               kandidata je treba vprašati kaj je nastalo, kakšen akt, in to sprašujem, kakšen akt
               je nastal po ogledu. Je bil to zapisnik, kaj je to bilo? In, minister to mora najti.
               Ali rečete temu, da je to zapisnik o verifikaciji, kakorkoli rečete, meni je vseeno.
               Ampak sprašujem, kakšen akt je nastal in kje ta akt je, kje ti akti so. Domnevam, da
               teh aktov ne boste našli. Zakaj? Ker po moji oceni niso šla na redna sodišča, ampak
               so šli, po moji oceni, v arhive armije. Če pa so šli in če je to bil uradni postopek
               v skladu z javnimi predpisi takratne Jugoslavije in Slovenije potem, še enkrat prosim
               mi povejte kje akti so. Jaz ga ne morem najti, ne smem iti na sodišče. Ampak vi pa
               imate vso to možnost, da to preveriti, predvsem bom rekel kandidat, kot tudi
               minister. Kje ti zapisniki so? In kam notri piše? 10 dana nagradnog, ali kaj piše.
               jaz ne vem kaj piše. Ampak kandidat je na kraju bil in kandidat mora vedeti kaj tam
               notri piše. In kam so ti akti potem šli. Kje so se ustavili? Moja teza je, da so se
               ustavili v arhivih JLA. Če pa se niso ustavili pa preverite, gospod minister, in
               imate tudi možnost kadarkoli med sejo reči, da umikate, začasno <stage type="mag"/><stage>(nadaljevanje)</stage> prestavljate točko dnevnega reda ali kakorkoli,
               to lahko predlagate in odgovorite na vprašanje, kje tisti akti so. Če te akti so na
               rednih sodiščih, kar bi morali biti, če trdite, da so preiskovalni sodniki tja hodili
               v vlogi preiskovalnih sodnikov, potem morajo biti akti na sodišču. Če aktov ni na
               sodišču, potem preiskovalni sodniki niso hodili na kraj po uradno veljavni zakonodaji
               in potem so hodili tja po tajni zakonodaji. Samo to mi razložite. In to je iz tega
               vidika po moji oceni izjemno pomembno, zato sem še vedno prepričan. Pa tudi, če bi
               vsaj nekdo danes rekel, če bi kandidat danes rekel, poglejte, drugačni časi so bili,
               ni bilo tako. Ja, je res, da so bili drugačni časi, tudi drugačni predpisi so bili,
               vse je treba reči, ampak mene ne zadovolji trditev ministra in kandidata, vse je v
               bilo v redu, napram trditvam, sedaj že petih ljudi iz sodstva, pa so to vrhovni
               sodniki in je to ustavni sodniki proti trditvi ministra in kandidata, vse je bilo v
               redu. Ne zadovolji me in vseh nas je treba razžirati dvom in dokler nas razžira dvom,
               bom končal, vidim, da ste živčni, dokler nas ta dvom razžira je prav, da se zadeva ne
               odloča v Državnem zboru. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp47">

               <speaker>PREDSEDNIK DUŠAN KUMER:</speaker>

               <p>Hvala lepa. Sedaj ne vem, kdo je bil živčen v tej dvorani, ampak jaz bi samo eno dal,
               preden dam besedo naprej, imam dve replike, sta bila dva omenjena.</p>
               <p>Prvo so bili, da se vrednosti sodb o modrosti odločitev, ki jih sprejemamo tukaj na
               tej komisiji na nemoder način izogibamo. Sedaj pa dam repliko, gospe Darji
               Bebler.</p>
            </sp>
            <sp xml:id="SDT5-MK-Nujna-017-2010-11-16.sp48">

               <speaker>DARJA LAVTIŽAR BEBLER:</speaker>

               <p>Bila sem omenjena, če se prav spomnim.</p>
            </sp>
            <sp xml:id="SDT5-MK-Nujna-017-2010-11-16.sp49">

               <speaker>PREDSEDNIK DUŠAN KUMER:</speaker>

               <p>Ni v naprej določeni razpravljavci, da bi lahko. Mi imamo, lepo vas prosim, se
               prijavljamo k razpravi in ne ..<stage>/Medsebojno pogovarjanje./</stage>.. Jaz tolmačim Poslovnik in
               tako sem se odločil po Poslovniku. Gospa Bebler ima repliko.</p>
            </sp>
            <sp xml:id="SDT5-MK-Nujna-017-2010-11-16.sp50">

               <speaker>DARJA LAVTIŽAR BEBLER:</speaker>

               <p>Sam bom zelo kratka. Spoštovane kolegice in kolegi. Spoštovani, gospod Gorenak.</p>
               <p>Že večkrat sem slišala, da ste tudi v moji odsotnosti navajali stavke, ki ne držijo.
               Tudi danes ste rekli, da sem jaz na tej komisiji v imenu Poslanske skupine Socialnih
               demokratov zatrjevala, da mi ne bomo podprli gospoda Šorlija kot kandidata za
               predsednika Vrhovnega sodišča za to, ker je sodeloval v Senatu vrhovnega sodišča, ki
               je oprostilo takrat gospoda Ruparja, poslanca in župana Tržiča in mu nekako ugodilo z
               izrekom, da je bil v pravni zmoti, ko ni vedel, da svojih osebnim postopkov pred
               sodiščem, stroškov za nje ne more plačati iz občinskega proračuna. To seveda ne drži,
               preberite si magnetogram in boste tam prebrali, da sem povedala, da Poslanska skupina
               Socialnih demokratov ne bo podprla kandidata Šorlija, zaradi tega, ker ga niso
               podprli njegovi kolegi na Občni seji Vrhovnega sodišča in da torej ne uživa zaupanja
               svojih kolegov. Preberite si magnetogram. Rekla pa sem: "Nekateri poslanci pa so tudi
               spomnili, da je gospod Šorli sodeloval v senatu, kjer je bil gospod Rupar oproščen,
               češ, da je bil v pravni zmoti." Jaz sem ena najbrž od redkih poslank in poslancev, ki
               sem šla prebrati tudi strokovne analize tiste sodbe in sem tam videla, da
               strokovnjaki imajo veliko kritičnih pripomb na tisto sodbo in njeno obrazložitev.</p>
               <p>Lepo bi prosila, gospod Gorenak je seveda sedaj šel ven, kar je zelo vljudno, da bi
               poslej, ko ponavlja laži, vendarle bil toliko korekten, da bi povedal, da tega, kar
               meni on očita jaz nikoli nisem rekla. To bi bilo korektno, sicer pa <stage type="mag"/> <stage>(nadaljevanje)</stage> on s tako lahkoto uporablja neke težke
               ocene drugih oseb, da tukaj njemu je res težko biti kos.</p>
            </sp>
            <sp xml:id="SDT5-MK-Nujna-017-2010-11-16.sp51">

               <speaker>PREDSEDNIK DUŠAN KUMER:</speaker>

               <p>Hvala. Gospod Potrč ima repliko.</p>
            </sp>
            <sp xml:id="SDT5-MK-Nujna-017-2010-11-16.sp52">

               <speaker>MIRAN POTRČ:</speaker>

               <p>Hvala lepa. Čeprav je gospod Gorenak poskušal to prikazati drugače je v bistvu v
               svoji izjavi potrdil kar sem rekel, namreč, da je 26.10. na 24 ur izjavil ni naloga
               opozicije, da predloži kakršnekoli dokaze, naloga ministra je, da vse dvome in sume
               razišče preden tak predlog poda v Državni zbor. Moja poanta je ni naloga opozicije,
               da predloži kakršnekoli dokaze in jo lahko malo samovoljno, vendar po logiki stvari
               kakor ravnate, s pikicami dopolnjujem tako, lahko reče karkoli tudi izmišljotino,
               tudi oblati lahko človeka, tudi žali ga lahko, tudi petkrat je lahko že v tem bil v
               obravnavah na nek način eksulpiran svoje krivde, pa se lahko ponavlja še naprej in to
               gospodje in gospe delate in to je slabo. Zato je za mene razumljivo, da so različne
               ocene možne, ampak ne morejo se upirati na dejstva, ki so bila na drug način že v tem
               času ugotovljena. In vi veste, da kar zadeva sodnike smo imeli v Zakonu o sodniški
               službi, mislim, da je bila sodniška služba, določbo, da ne more biti v trajni mandat
               izvoljen sodnik, ki je sodil v zadevah, kjer je šlo za kršenje človekovih pravic.
               Mislim, da sem približno točno formuliral to določbo. Če se na to sklicujete, potem
               povejte, da se na to sklicujete, v tem primeru tega ni. Jaz sem preverjal, v tem
               primeru tega ni. In gospod Gorenak, ko ste mi vi očital, da ni treba danes določati
               drugače, ker smo trikrat že glasovali, ne, ni poanta glasovanje, samo vi to dobro
               veste, samo preobračate stvari, poanta je, da smo ob treh oziroma štirih glasovanjih
               že govorili o istih dejstvih, o istih problemih, o istih vprašanjih in na podlagi
               večinskega mnenja ugotovili, da ni razlogov, da bi se ta vprašanja štela gospodu
               kandidatu kot dejanja zaradi katerega mu ne dovoljujejo, da bi bil izbran ali v
               trajni sodniški mandat, kar je bil izbran, ali kasneje na mesto vrhovnega sodnika,
               kar je bil izbran, in zato gre za takšno ponavljanje stvari.</p>
               <p>Kar pa zadeva tajne uradne liste. Hvala za informacijo, jaz imam eno informacijo, ki
               govori o slovenskih tajnih uradnih listih in vam jo lahko dam, ker jo je nekdo delal.
               V tistem času je par slovenskih tajnih uradnih listov bilo izdanih par, ne me držati
               za besedo, ampak mislim, da celo ne več kot 10, lahko vam jo pa dam, vsi so se
               nanašali na vprašanje zunanje trgovinske menjave in posebnih pooblastil, ki jih je v
               z vezi s tem imela Banka Slovenije, so bili pa s strani takratne skupščine ocenjeni
               kot nesprejemljivi kot dvojni pravni sistem, to je ugotovila komisija, ki je
               preučevala posledice in okoliščine procesa proti JBTZ, tako smo takrat imenovali, in
               zaradi tega je to bilo že v letu 1988, 1989 razčiščeno in stvari ugotovljene, tako da
               zdaj govoriti za nazaj in nekomu trkati v spomin pred 20-mi leti je primerno samo
               vašemu načinu ravnanja. Hvala.</p>
            </sp>
            <sp xml:id="SDT5-MK-Nujna-017-2010-11-16.sp53">

               <speaker>PREDSEDNIK DUŠAN KUMER:</speaker>

               <p>Hvala. Gospod minister kot predlagatelj se je javil. Izvolite besedo.</p>
            </sp>
            <sp xml:id="SDT5-MK-Nujna-017-2010-11-16.sp54">

               <speaker>ALEŠ ZALAR:</speaker>

               <p>Hvala lepa. Rad bi pomagal razjasniti nekatere dvome gospodu Gorenaku, ker je prosil
               za to. Najprej gospod Jan Zobe ustavni sodnik ni bil priča dogajanju, gospod Gorenak,
               tudi tega ne trdi, da je bil priča tega dogajanja, edina priča tega dogajanja poleg
               kandidata Masleše bi lahko bil tedanji tožilec, ki je pristojen tudi da se skupaj s
               preiskovalnim sodnikom udeleži ugleda in morda strojepiska, ki gre običajno na ogled
               skupaj z dežurnim preiskovalnim sodnikom. Ali ta pričanja obstajajo vam bo morda
               lahko v nadaljevanju pojasnil kandidat Masleša. Gospod Zobec pa definitivno tam ni
               bil niti tega ne zatrjuje. <stage type="mag"/> <stage>(nadaljevanje)</stage>
               Zato prosim, da smo tu zelo natančni, ko govorimo o dejstvih.</p>
               <p>Drugič. Ni res, da tožilci niso hodili na oglede skupaj s preiskovalnimi sodniki tudi
               v primerih, ko je šlo za streljanje s strani vojaških oseb na civiliste. To izhaja iz
               vpisnikov, s katerimi razpolagamo na Ministrstvu za pravosodje, kjer se lepo vidi
               zapis, da je recimo tožilec bil navzoč na takšnem ogledu. Torej, to je bila običajna
               praksa takrat in to je običajna praksa danes. V tem pogledu pravzaprav ni nobene
               razlike v zadnjih 26-ih letih od kar je minil ta dogodek.</p>
               <p>Nadalje. Od kod vemo, da se je dogodek zgodil prav 7.7.1984? Zato, ker je zapisan v
               vpisniku, v vpisniku temeljnega sodišča v Kopru. To je to. Tu piše še več, tu piše
               tudi to, da se je tedanji dežurni preiskovalni sodnik po ogledu ob 17. uri vrnil na
               sodišče, mimogrede sodnik Štrovs pravi: "Gotovo ni šel nazaj, če je bil dežuren in če
               je bila sobota", tu piše, da se je vrnil in to so zapisali leta 1984, ne včeraj. Kaj
               je bilo potem, gospod Gorenak, pa tudi piše v vpisniku. V vseh takšnih primerih, to
               izhaja iz teh podatkov, so se spisi, ki so se osnovali ob ogledu, odstopali vojaškim
               sodiščem in če boste natančno prebral moj predlog za imenovanje gospoda Masleše,
               boste videl, da sem to tudi zapisal. Še več, ko ste me spraševal na kakšni podlagi se
               je to dogajalo, boste našli to tudi v predlogu, to je bila praksa, ki je temeljila na
               določbi prvega odstavka 84. člena tedanjega Zakona o vojaških sodiščih, Uradni list
               SFRJ številka 4/77. To je bila praksa, ki se potrjuje tudi z zapisi v teh vpisnikih.
               Zaradi tega danes slovenska sodišča in njihovi arhivi ne razpolagajo s temi spisi,
               razpolagajo samo z vpisniki, torej s knjigami evidenc kamor se je vpisalo za kakšen
               dogodek je šlo, kdaj se je zgodil, kdo je šel na ogled, v tem primeru tudi kdaj se je
               vrnil. To je tisto s čemer mi razpolagamo. Drugih listin nimamo, znano pa je, da
               Slovenija ne razpolaga z arhivi vojaških sodišč. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp55">

               <speaker>PREDSEDNIK DUŠAN KUMER:</speaker>

               <p>Hvala. Gospod Masleša, glede na to, da niste povabljeni na sejo, vam zdaj, ker so
               poslanci drugi še bom na koncu vprašal, če vam dovolijo, da vam dam besedo. Zdaj ima
               besedo gospod Tanko. Pet do desetih bom pa prekinil sejo in jo bomo nadaljevali deset
               minut po končani seji Državnega zbora danes. Izvolite, gospod Tanko.</p>
            </sp>
            <sp xml:id="SDT5-MK-Nujna-017-2010-11-16.sp56">

               <speaker>JOŽE TANKO:</speaker>

               <p>Hvala lepa. Najprej bi se rad odzval na to neenakovredno obravnavanje poslancev, ki
               sodelujemo pri tej razpravi. Ko smo mi predlagali oziroma obrazložili svoje
               proceduralne predloge ste nam stalno skakali v besedo, limitirali razpravo, ko so to
               storili vaši kolegi iz koalicije tega niste storili, tega niste storili niti pri
               replikah, ki so jih imeli vaši kolegi. Nihče ni bil opomnjen niti ni bil opozorjen
               koliko časa lahko pri tej razpravi razpravlja. Tudi kar zadeva dajanje replik,
               spoštovani predsednik komisije, 70. člen Poslovnika točno predpisuje kdaj se lahko da
               komu replika. Vsak razpravljavec ima pravico do odgovora na razpravo drugega
               razpravljavca, v oklepaju replika, v kolikor se ta razprava nanaša na njegovo
               razpravo. Ugotavljam, da njihovih, njenih in njegovih razprav tu še ni bilo, ne gospe
               Beblerjeve in ne gospoda Potrča.<stage type="mag"/>
               </p>
            </sp>
            <sp xml:id="SDT5-MK-Nujna-017-2010-11-16.sp57">

               <speaker>PREDSEDNIK DUŠAN KUMER:</speaker>

               <p>To ni res. To preprosto ni res. Gospod Gorenak se je oglasil na razpravo gospoda
               Potrča in je gospod Potrč.</p>
            </sp>
            <sp xml:id="SDT5-MK-Nujna-017-2010-11-16.sp58">

               <speaker>JOŽE TANKO:</speaker>

               <p>Spoštovani predsednik, ali lahko, ste mi dali besedo, lahko povem do konca. Ali ste
               me dolžni ponovno sekljati, tako kot ste me na začetku.</p>
            </sp>
            <sp xml:id="SDT5-MK-Nujna-017-2010-11-16.sp59">

               <speaker>PREDSEDNIK DUŠAN KUMER:</speaker>

               <p>Ne, jaz vas prosim, gospod Tanko, vedno na seji Mandatno-volilne komisije vi s
               poslovnikom poučujete kako naj vodim to sejo. Vodil jo bom korektno in sem jo do
               sedaj vodil korektno in prosim, da preidete na vsebino, ne na poslovniške zadeve.</p>
            </sp>
            <sp xml:id="SDT5-MK-Nujna-017-2010-11-16.sp60">

               <speaker>JOŽE TANKO:</speaker>

               <p>Poglejte, jaz sem samo opozoril kaj piše v 70. členu poslovnika.</p>
            </sp>
            <sp xml:id="SDT5-MK-Nujna-017-2010-11-16.sp61">

               <speaker>PREDSEDNIK DUŠAN KUMER:</speaker>

               <p>Sem si zapomnil in prosim, da preidete na vsebino.</p>
            </sp>
            <sp xml:id="SDT5-MK-Nujna-017-2010-11-16.sp62">

               <speaker>JOŽE TANKO:</speaker>

               <p>Niste si, ker očitno še vedno jemljete in skačete v besedo.</p>
               <p>Rad bi opozoril na, tudi, da ostali predsedujoči, tudi razlagajo poslovnik pač tako
               kot in konkretna situacija nanaša in ne tako kot dejansko tam piše in to so
               zlorabe.</p>
               <p>Drugo, kar me pravzaprav nekako žalosti je odločitev večine v Mandatno-volilni
               komisiji, da ne dopušča, da bi si vzeli čas za pojasnitev, dodatno pojasnitev
               argumentov in dilem, ki so se pojavile pred to razpravo in o tej razpravi. Mislim, da
               na tak način, ko se lotevamo postopkoa imenovanja na najvišjo sodno instanco v
               Republiki Sloveniji, da ta način ni dober. Je nepregleden, ne razkriva in ne dopušča
               razkriti vseh tistih relevantnih pomislekov, ki jih imamo poslanci ali pa del
               poslancev na Mandatno-volilni komisiji in verjetno se bo to ponovilo tudi na seji
               Državnega zbora in tudi ne omogoča razlastitve tistega kar so napisali pisno ali pa
               povedali ustno nekaterih uveljavljeni pravni strokovnjaki, član Ustavnega sodišča,
               vrhovni sodniki, tudi nekatere druge osebe. Jaz mislim, da tukaj ne gre samo za to,
               da bi se pojasnile kakšne drobne sence dvoma kot pravi rad predsednik Vlade Republike
               Slovenije gospod Pahor. Tukaj gre za hude temne lise. Tukaj gre za hude stvari, ki
               niso bile pojasnjene in niso zapisane nikjer. In jaz menim, da je dolžnost tistih, ki
               smo tukaj, da o teh temnih luknjah, črnih luknjah spregovorimo in dobimo nanje tudi
               odgovore.</p>
               <p>Rad bi vas opozoril, da smo dobili poslanci Mandatno-volilne komisije dve gradivi
               oziroma vodje poslanskih skupin, dve isti gradivi. Eno gradivo, ki smo ga dobili
               najprej, nima nobenih oznak, gradivo, ki smo ga dobili za Mandatno-komisijo vsebuje
               zaznamek, da gradivo vsebuje osebne podatke, in da ga uporabimo samo za osebno
               informacijo. Obe, ti dve gradivi imam tukaj pred seboj, obe isti. Obe isti
               naslovnici. Zanima me, zakaj je eno gradivo, ki smo ga dobili procesiranega, označeno
               in obteženo z neko oznako, drugo ni, pa gre za isto. Zanima me, zakaj je recimo poziv
               sodnega sveta, ki je priložen v tem gradivu, kjer piše za osebno informacijo,
               obremenjen s to oznako, če je to javni poziv sodnega sveta? So neka vprašanja o
               katerih bi bilo potrebno spregovoriti. Opozoril sem že, da smo, lahko preberemo
               biografijo kandidata, ki je glede na to, o koliko stvareh govorimo v zadnjem času,
               izjemno kratka. In lahko ugotovim tudi, da je zelo pomanjkljiva. O nekaterih stvareh
               o katerih govorimo danes, o katerih se govori že nekaj časa, v tej biografiji ni
               nobenega podatka. To, da je bil gospod Masleša, preiskovalni sodnik, ki je opravljal
               oglede ubitih <stage type="mag"/> <stage>(nadaljevanje)</stage> ubežnikov na
               zahodni meji, to smo izvedeli šele iz drugih virov...</p>
            </sp>
            <sp xml:id="SDT5-MK-Nujna-017-2010-11-16.sp63">

               <speaker>PREDSEDNIK DUŠAN KUMER:</speaker>

               <p>Gospod Tanko, prosim, minuto če bi zaključili misel, ker bom prekinil sejo.</p>
            </sp>
            <sp xml:id="SDT5-MK-Nujna-017-2010-11-16.sp64">

               <speaker>JOŽE TANKO:</speaker>

               <p>Saj bom nadaljeval potem.</p>
               <p>...iz drugih virov. To je najbrž neka lisa v biografiji nekoga, ki je sestavni del
               sodne veje oblasti in je sodnik. Najbrž se neka takšna pomanjkljivost, če bi bila ta
               biografija napisana resno, če bi želeli o tej kandidaturi potem razpravljati resno,
               ne bi smela pojaviti v nekem biografskem zapisu avtorja tega zapisa, ki kandidira na
               pomembno funkcijo. To nam je najbrž vsem jasno. mi v tej biografiji in iz zapisov
               lahko izvemo, da ima kandidat naslov šahovskega mojstra, iz te biografije pa ne
               izvemo, da je opravljal preglede na zahodni meji ubitih ubežnikov. To je najbrž ena
               od pomembnih... ...<stage>/Oglašanje v ozadju./</stage>... ...pomanjkljivosti.</p>
            </sp>
            <sp xml:id="SDT5-MK-Nujna-017-2010-11-16.sp65">

               <speaker>PREDSEDNIK DUŠAN KUMER:</speaker>

               <p>Prosim, da se umirite.</p>
            </sp>
            <sp xml:id="SDT5-MK-Nujna-017-2010-11-16.sp66">

               <speaker>JOŽE TANKO:</speaker>

               <p>Glejte, gospod Potrč, bodite vljudni. Dolgo časa ste že v slovenski politiki, znate,
               vedno ko vodite seje Državnega zbora, kolege opozoriti, da naj spoštujejo
               sogovornika. Danes ste že večkrat intervenirali, tako v mojo razpravo, kot v razpravo
               kolega Gorenaka.</p>
            </sp>
            <sp xml:id="SDT5-MK-Nujna-017-2010-11-16.sp67">

               <speaker>PREDSEDNIK DUŠAN KUMER:</speaker>

               <p>Jaz predlagam, da prekinemo. Nadaljeval bo na nadaljevanju gospod Tanko. Potem so
               prijavljeni še: gospod Majhenič, Grill, gospa Irgl in gospod Kek.</p>
               <p>Nadaljujemo danes, 10 minut po končani seji Državnega zbora. <stage type="time">(SEJA JE BILA
                  PREKINJENA 16. NOVEMBRA 2010 OB 9.55.)</stage>
               </p>
            </sp>
            <stage type="time">(Seja se je pričela ob 20.30.)</stage>
            <stage type="mag"/>
            
            <sp xml:id="SDT5-MK-Nujna-017-2010-11-16.sp68">
            
               <speaker>PREDSEDNIK DUŠAN KUMER:</speaker>

               <p>Predlagam, da nadaljujemo s prekinjeno sejo.</p>
               <p>Preden začnemo, bi prebral, kdo nadomešča člane oziroma članice: Julijano Bizjak
               Mlakar nadomešča gospa Darja Lavtižar Bebler, gospo Cvetko Zalokar Oražem nadomešča
               gospod Franco Juri, gospoda Jakoba Presečnika nadomešča gospod Janez Ribič, gospod
               Iztoka Podkrižnika nadomešča gospa Eva Irgl, gospoda Andreja Vizjaka nadomešča gospod
               Vinko Gorenak.</p>
               <p>Besedo ima gospod Tanko. Gremo po tistem vrstnem redu, ko smo končali in ste
               prijavljeni: Majhenič, gospod Grill, gospa Irgl in gospod Kek. Izvolite, gospod
               Tanko.</p>
            </sp>
            <sp xml:id="SDT5-MK-Nujna-017-2010-11-16.sp69">

               <speaker>JOŽE TANKO:</speaker>

               <p>Hvala lepa za besedo.</p>
               <p>Mogoče bo kakšna stvar, kakšen stavek, tudi kakšna misel povedana znova, zato ker je
               bila pač razprava dopoldanska, ki sem jo imel, prekinjena.</p>
               <p>Rad bi najprej ugotovil, da v koaliciji ni nekega posebnega navdušenja nad tem, da bi
               pritegnili našim proceduralnim predlogom, s katerimi smo predlagali, da bi točko
               umaknili ali pa preložili in da bi v tem času minister pridobil odgovore na vsa tista
               pomembna, tehtna vprašanja, ki so se odprla, nekaj že v času pred predlaganjem
               kandidata, gospoda Masleše, za funkcijo predsednika Vrhovnega sodišča, več teh
               razprav, več teh stališč, več teh pomislekov pa se je pojavilo predvsem po
               predložitvi predloga ministra Zalarja Državnemu zboru.</p>
               <p>Žal moram reči, da kakšno razčiščenje, kakšna korektna konkretna pojasnila očitno
               niso v interesu te koalicije, pa čeprav so mnoge pomisleke sprožili ustavni sodnik,
               vrhovni sodniki, sodniki sodelavci kandidata, civilna družba in morda še kdo, ki sem
               ga v tem uvodu tudi izpustil. Očitno je, da je treba ta predlog ministra za
               imenovanje predsednika Vrhovnega sodišča sprocesirati po najkrajši možni poti, brez
               primernih pogojev, tako za pregled dokumentov, gradiva, kakor tudi brez primernih
               pogojev za sodelovanje poslancev na sejah tega delovnega telesa. Tudi ko ste zjutraj
               napovedali, da bo po zaključku seje Državnega zbora sklicano nadaljevanje
               Mandatno-volilne komisije, sem predsedniku Državnega zbora, Kolegiju predsednika
               Državnega zbora in predsedniku Mandatno-volilne komisije, gospodu Kumru, napisal
               dopis, protest, in predlagal, ker je neprimerno, da se tako pomembna točka, kot je
               imenovanje predsednika Vrhovnega sodišča, obravnava v nočnih urah, da zagotovijo
               primernejši čas za obravnavo te točke. Žal nisem dobil od nikogar niti odgovora, ne
               od predsednika Državnega zbora, ne od predsednika Mandatno-volilne komisije in tudi
               predsednik Državnega zbora ni sklical niti kolegija. Mislim, da to veliko pove o
               komunikaciji v Državnem zboru, o pristopu, o upoštevanju predlogov in tudi o tem, da
               bi se kdo potrudil od naslovnikov in pripravil kakršenkoli odgovor oziroma
               utemeljitev, zakaj nadaljevanje take seje v nočnih urah. <stage type="mag"/><stage>(Nadaljevanje)</stage> Najbrž je del tega odgovora tudi v tem, da je ta sicer
               preurejena dvorana znamenita dvorana Centralnega komiteja, nekdanjega. Takrat so na
               Centralnem komiteju najbrž prav v takih nočnih urah sprejemali pomembne kadrovske
               odločitve. In najbrž je treba s to prakso nadaljevati tudi v obdobju, ko je ta država
               postala bolj demokratična. To je najbrž zelo simbolna odločitev, ko nekih pomembnih
               stvari, ki bi jih lahko ljudje sicer spremljali, najbrž iz praktičnih razlogov, ker
               ni ustreznih odgovorov na vprašanja, ki se zastavljajo...</p>
            </sp>
            <sp xml:id="SDT5-MK-Nujna-017-2010-11-16.sp70">

               <speaker>PREDSEDNIK DUŠAN KUMER:</speaker>

               <p>Kadrovske se niso tu sprejemale...</p>
            </sp>
            <sp xml:id="SDT5-MK-Nujna-017-2010-11-16.sp71">

               <speaker>JOŽE TANKO:</speaker>

               <p>Pa tudi iz simbolnih, ker se očitno ne želi pretrgati vezi z nekim čudnim, bom rekel,
               pristopom prejšnjega režima.</p>
               <p>Mislim, da je bilo in je dovolj manevrskega prostora, da se do zaključka seje, ko
               bomo obravnavali mandatno-volilne zadeve, tudi ta sporni predlog sprocesira, če ga
               koalicija želi, ampak to v normalnih delovnih pogojih, v normalnih dnevnih urah, ko
               je lahko prisotna tudi javnost, mediji in kdor želi. Če se je kandidat kot
               zainteresiran lahko pojavil zjutraj in sedaj pri obravnavi te točke, bi bilo prav, da
               bi se omogočilo to tudi drugim, ne samo tistim, ki so življenjsko zainteresirani za
               to funkcijo, čeprav ni povabljen na to sejo.</p>
               <p>Drugo, kar bi in kar moram odgovoriti, so trditve iz dopoldanske razprave. Kolega
               Sajovic, ki je govoril, ne vem, ali v svojem imenu ali v imenu Liberalne demokracije,
               je najbrž po nemarnem ali pa neprevidno omenil, da smo tisti, ki nasprotujemo
               kandidatu za predsednika Vrhovnega sodišča, tudi v prejšnjem primeru glasovali proti
               kandidatu. Iz razprav, iz stališč poslanske skupine, iz magnetogramov sej, iz
               posnetkov glasovanj oziroma izpisov glasovanj, ki so dostopni na mreži Državnega
               zbora, lahko samo ugotovim, kolega Sajovic, da so vsi prisotni poslanci Slovenske
               demokratske stranke glasovali in podprli kandidaturo vrhovnega sodnika,
               podpredsednika Vrhovnega sodišča, Šorlija za mesto predsednika, soglasno vsi, kar nas
               je bilo tam prisotnih. Mislim, da je nedopustno in nedostojno, da se v žaru
               argumentacije dajo v javnost take informacije in da se pravzaprav nihče ne potrudi,
               da bi to zadevo tudi demantiral. To je bilo izrečeno ob 9.00 zjutraj. Do danes, do
               tega trenutka ni nihče, gospod Sajovic tudi ne, popravil te navedbe. Mislim, da je le
               treba do teh stvari pristopati precej bolj resno. In če se že sklicujete na neka
               glasovanja, na argumente, potem bi bilo zelo primerno, če bi si pridobili ustrezne
               podlage, ki so na voljo vsem v Državnem zboru, poslancem, javnosti in komurkoli
               drugemu.</p>
               <p>Tudi izjava oziroma argumentacija, ki smo je bili deležni v prejšnjem primeru, ko je
               bila ena izmed pomembnih odločitev to, da se kandidata, vrhovnega sodnika Šorlija ne
               podpre, in to je bila izjava gospe poslanke Beblerjeve <stage>(to je možno prebrati tudi v
               magnetogramu v Državnem zboru)</stage>, Socialni demokrati so navedli samo dva argumenta,
               zakaj bodo glasovali proti. To, da kandidat ni dobil podpore, mislim, da obče seje,
               in <stage type="mag"/><stage>(Nadaljevanje)</stage> da je gospod Šorli tedaj
               sodeloval v senatu, ki je oprostil tedanjega poslanca Ruparja. <stage>/Oglašanje v
               ozadju./</stage></p>
            </sp>
            <sp xml:id="SDT5-MK-Nujna-017-2010-11-16.sp72">

               <speaker>DARJA LAVTIŽAR BEBLER:</speaker>

               <p>Saj ni res...</p>
            </sp>
            <sp xml:id="SDT5-MK-Nujna-017-2010-11-16.sp73">

               <speaker>JOŽE TANKO:</speaker>

               <p>"Vzdihljaji in solze so jih redile." <stage>/Nerazločno!/</stage> Gospod predsednik, predlagam, da
               zagotovite toliko reda v tej dvorani, da ne bodo razprave poslancev Slovenske
               demokratske stranke pospremljene s komentarji ali vzdihljaji ali še s čim drugim
               kolegic iz vaše poslanske skupine.</p>
            </sp>
            <sp xml:id="SDT5-MK-Nujna-017-2010-11-16.sp74">

               <speaker>PREDSEDNIK DUŠAN KUMER:</speaker>

               <p>Lepo prosim, da se umirite. Tudi s papirji ne šušljajte, dokler govori gospod Tanko.
               <stage>/Oglašanje v ozadju./</stage> Izvolite, gospod Tanko.</p>
            </sp>
            <sp xml:id="SDT5-MK-Nujna-017-2010-11-16.sp75">

               <speaker>JOŽE TANKO:</speaker>

               <p>Gospod Potrč, razumem vaše bolečine...</p>
            </sp>
            <sp xml:id="SDT5-MK-Nujna-017-2010-11-16.sp76">

               <speaker>PREDSEDNIK DUŠAN KUMER:</speaker>

               <p>Zdaj pa lepo prosim vas, da ne izzivate. Izvolite, besedo imate. Jaz pa sem jih že
               umiril.</p>
            </sp>
            <sp xml:id="SDT5-MK-Nujna-017-2010-11-16.sp77">

               <speaker>JOŽE TANKO:</speaker>

               <p>Niste jih. Niste jih, ker so nedostojni naprej; pač, tako so vzgojeni, tako poreklo
               imajo. <stage>/Oglašanje v ozadju./</stage> Ali lahko nadaljujem?</p>
               <p>Spoštovani kolegi... <stage>/Oglašanje v ozadju./</stage> Gospa Bebler, zemlja pleše... <stage>/Oglašanje v
               ozadju, smeh./</stage></p>
            </sp>
            <sp xml:id="SDT5-MK-Nujna-017-2010-11-16.sp78">

               <speaker>PREDSEDNIK DUŠAN KUMER:</speaker>

               <p>Predlagam in priporočam, drugače bom odvzel besedo, ne med seboj polemizirati.
               Prosim, da greste na vsebino, gospod Tanko, in poveste svoja mnenja in stališča.
               Izvolite.</p>
            </sp>
            <sp xml:id="SDT5-MK-Nujna-017-2010-11-16.sp79">

               <speaker>JOŽE TANKO:</speaker>

               <p>Poglejte, v tem mandatu se bo evropska javnost, pa je kratek mandat, dve leti je
               komaj minilo, vsaj trikrat srečala s slovenskim oživljanjem vrednot prejšnjega
               režima. Ob tem, da je bila zavrnjena tudi Resolucija Evropskega parlamenta o obsodbi
               totalitarnih režimov...</p>
            </sp>
            <sp xml:id="SDT5-MK-Nujna-017-2010-11-16.sp80">

               <speaker>PREDSEDNIK DUŠAN KUMER:</speaker>

               <p>Na podlagi 75. člena Poslovnika posegam v vašo razpravo in prosim, da se
               skoncentrirate na točko dnevnega reda. Imamo predlog za predsednika Vrhovnega
               sodišča. Izvolite...</p>
            </sp>
            <sp xml:id="SDT5-MK-Nujna-017-2010-11-16.sp81">

               <speaker>JOŽE TANKO:</speaker>

               <p>Saj grem po vrsti...</p>
            </sp>
            <sp xml:id="SDT5-MK-Nujna-017-2010-11-16.sp82">

               <speaker>PREDSEDNIK DUŠAN KUMER:</speaker>

               <p>Izvolite!</p>
            </sp>
            <sp xml:id="SDT5-MK-Nujna-017-2010-11-16.sp83">

               <speaker>JOŽE TANKO:</speaker>

               <p>Doživeli smo poimenovanje Titove ceste, državno odlikovanje gospodu Ertlu in sedaj se
               ukvarjamo z imenovanjem vrhovnega sodnika na mesto predsednika Vrhovnega sodišča. In
               za to funkcijo predlagate sodnika, ki je sodeloval pri verifikaciji ubojev
               prebežnikov na tako imenovani zeleni meji oziroma najbolj odprti vzhodni meji v
               Evropi. Kandidat za predsednika Vrhovnega sodišča je bil preiskovalni sodnik v vsaj
               enem takem primeru. To ni razvidno iz dokumentov, iz gradiv, ki jih priložil
               predlagatelj, to se pravi minister, gospod Zalar, ampak je to prišlo ven na razpravi
               na Komisiji za peticije, ko je kandidat to tudi sam potrdil. Lahko mu verjamemo, da
               je sodeloval samo pri enem takem primeru, lahko mu ne verjamemo. Ob tem, ko smo
               prišli do te ugotovitve, da je opravljal to funkcijo, je to priznanje prišlo predvsem
               zaradi izjav sodnikov, nekdanjih kolegov na sodišču. Ti njegovi kolegi so sedaj
               ustavni sodniki, opravljali funkcijo vrhovnega sodnika in tako naprej. Torej, te
               gospode lahko smatramo za verodostojne priče. Zdaj, če nihče ne smatra ustavnega
               sodnika ali pa vrhovnega sodnika, ki je potrdil določena dejstva, določene izjave,
               celo pisno so zapisane zadeve, in če minister smatra, da to niso verodostojne priče,
               ki so dale te izjave v tem primeru, <stage type="mag"/><stage>(Nadaljevanje)</stage> potem se najbrž lahko vprašamo o marsičem v tej naši
               sodni sferi.</p>
               <p>Iz izjav, ki smo jih potem poslušali, je bilo rečeno, da je ta ubežnik, ki je bil
               ustreljen v hrbet, obležal na italijanski strani meje. Tu se zdaj nekako sproža več
               vprašanj. Vprašanje recimo, kako se je lahko opravil ta ogled na italijanski strani
               meje. Vprašanje, kaj se je zapisalo v zapisnik pri tem ogledu na italijanski strani
               meje. Postavlja se vprašanje, kaj so naši organi, tudi preiskovalni organi, če je bil
               tam preiskovalni sodnik, sporočili italijanskim preiskovalnim organom. Postavlja se
               vprašanje, kakšni postopki so bili sproženi proti storilcu. Postavlja se vprašanje,
               na osnovi katere podlage se je umor zgodil. Postavlja se, recimo, vprašanje, kaj se
               je zgodilo s truplom, ki je bilo na italijanski strani meje, ali se je to preneslo na
               slovensko stran meje in tako naprej. Postavlja se vprašanje, katere korake je
               preiskovalni sodnik storil v tem konkretnem primeru, bodisi v svojstvu preiskovalnega
               sodnika bodisi v svojstvu državljana. Podatkov o tem v priloženi biografiji ni. Se
               pravi, podatkov o tem v gradivu, ki nam ga je predložil minister Zalar, ni. Odgovorov
               na to, čeprav so nekatera vprašanja že sprožena, nismo dobili, tudi niso bili
               povedani. Obstajajo pa izjave nekdanjih kolegov, ki so najbrž imeli pisarne v istem
               delu hodnika kot kandidat. Minister je v svojem zagovoru dejal, da je preveril
               arhive. Zdaj, če so se te zadeve zgodile pri opravljanju funkcije preiskovalnega
               sodnika, bi najbrž moralo biti nekaj tudi na matičnem sodišču. Če do teh odgovorov ni
               možno priti v okviru pregleda arhivov na matičnem sodišču, potem bi najbrž bilo možno
               preveriti tudi na nekaterih drugih lokacijah.</p>
               <p>Sam sem postavil, recimo, dve poslanski vprašanji v tem mandatu, ki se nanašata na
               beograjske arhive. Ti arhivi so tudi vojaški arhivi. Zdaj moram reči, da so ti
               odgovori bili nekako taki, da so navajali na to, da se pravzaprav pri dogovorih glede
               pridobitve teh arhivov ne dogaja ničesar, da naj bi to pač bilo pogajano in
               pogovarjano na neki komisiji enkrat maja, pa do septembra ni bilo nič. Ko sem sedaj
               ponovno postavil vprašanje, ker se v tem času ni zgodilo nič, sem dobil tudi odgovor,
               da v vsem tem času tega mandata ni bil prinesen v Slovenijo niti en arhiv; tako je
               zapisalo Ministrstvo za kulturo pred nekaj dnevi. Odgovora Ministrstva za zunanje
               zadeve nisem dobil. Vendar, če bi predlagatelj, se pravi minister, imel interes, da
               se te sporne stvari razčistijo, bi prav gotovo lahko dobil vpogled v te konkretne
               dosjeje na osnovi dogovora ali pogovora <stage type="mag"/><stage>(Nadaljevanje)</stage> s kolegom v srbski vladi. Mislim, da toliko te meddržavne
               komunikacije pa najbrž po vseh teh aktivnostih, ki jih ima slovenska vlada do
               urejanja balkanskih zadev ali pa razmer na Balkanu, bi pa bilo, da bi tudi, recimo,
               srbska vlada prisluhnila in omogočila vpogled v te konkretne arhive, ki se nanašajo,
               recimo, na področje vojaškega sodstva ali pa česarkoli, teh vojnih dogodkov. Če bi
               bil interes. Če bi bil interes, bi tudi iz teh razlogov prestavili sejo, preložili
               obravnavo te točke, da bi pridobili konkretne dosjeje in ugotovili, ali navedbe
               držijo ali ne držijo. Ali so bili storjeni konkretni koraki in postopki, ki jih vsa
               pozitivna zakonodaja zahteva od tistih, ki ugotovijo neko kaznivo dejanje. Kolega
               Gorenak je v uvodni razpravi izredno dobro vsa svoja vprašanja argumentiral in
               odgovori, ki so temu sledili s strani predlagatelja, niso bili ustrezni, pravzaprav
               na večino teh zadev sploh niso odgovorili.</p>
               <p>Drugo vprašanje, ki je odprto pri tej kandidaturi, je vprašanje odločanja Sodnega
               sveta v primerih podeljevanja imunitet sodnikom. V teh primerih, ki jih dobivamo v
               Državni zbor, imamo različne odločitve Sodnega sveta. So primeri, ko Sodni svet
               nekaterim sodnikom imuniteto podeli oziroma predlaga imuniteto, in so primeri, ko te
               imunitete ne zagotavlja, se pravi, dovoli postopek. Mi smo želeli pridobiti
               informacijo o tem, kako posamezni člani Sodnega sveta odločajo v teh primerih.
               Mislim, da je to zelo pomembno, ker gre v primeru sestave Sodnega sveta za tako
               sestavo, v kateri imajo sodniki večino. In mislim, da bi bilo vsaj glasovanje
               sodnikov v teh primerih izredno pomembno. No, danes sem dobil zavrnilni odgovor
               Sodnega sveta na to našo zahtevo in jutri bomo posredovali dopolnilni predlog oziroma
               dopolnilno zahtevo, saj menimo oziroma tudi sam menim, da delo Sodnega sveta najbrž
               ni tako, da bi bilo tajno. Odločitve Sodni svet sprejema najbrž z javnim glasovanjem.
               Mislim, da se da ugotoviti, kako posamični sodnik oziroma član Sodnega sveta v
               konkretnih primerih tudi glasuje.</p>
            </sp>
            <sp xml:id="SDT5-MK-Nujna-017-2010-11-16.sp84">

               <speaker>PREDSEDNIK DUŠAN KUMER:</speaker>

               <p>Moram poseči. To ni tema današnje razprave. Lepo prosim.</p>
            </sp>
            <sp xml:id="SDT5-MK-Nujna-017-2010-11-16.sp85">

               <speaker>JOŽE TANKO:</speaker>

               <p>Govorim o tem, kaj je bilo zahtevano, in o tem, kaj smo dobili. In ko govorimo o
               kandidaturi kandidata, ki opravlja funkcijo predsednika Sodnega sveta, je pomembno
               tudi to, kako se določene odločitve tam sprejemajo. To je tema tega, ker je sestavni
               del biografije kandidata, kolega Kumer. Mislim, da je izogibanje temu, da pridobimo
               poslanci informacije, ki jih potrebujemo za odločanje, ki jih potrebujemo pri svojem
               delu, da se nam ovira pridobitev teh informacij, je neprimerno. Poslancem je treba v
               taki ali drugačni obliki, v javnem dopisu ali pa v zaprtem spisu, tako kot ste nam
               dali v enem delu te podatke, ki so vezani na -pravzaprav iste podatke, ki jih je
               posredoval minister, ste dali potem v zaprti kuverti z zaznamkom, da lahko te podatke
               dobimo tudi na tak način. Znamo delati s tajnimi podatki, znamo delati z zaupnimi
               podatki, in Sodni svet je pač institucija, <stage type="mag"/><stage>(Nadaljevanje)</stage> ki javno odloča, in odloča o marsičem, kar je povezano s
               temi odločitvami. Mi zahtevamo odgovor oziroma informacijo o tem, ali Sodni svet v
               postopku glasovanj o mnenjih v zvezi z zahtevki pristojnih sodišč za dovoljenje za
               začetek kazenskega postopka zoper sodnike v obdobju nove sestave, to se pravi v
               obdobju 2009-2014, sprejme sklep o tajnem glasovanju. Zdaj, če nekaterih podatkov ni
               možno dobiti, potem rabimo pisno informacijo o tem, ali o tem tajno glasujejo. Kajti
               prvi odstavek 9. člena Poslovnika Sodnega sveta določa, da Sodni svet sprejema
               odločitve z javnim glasovanjem, razen če določi, da je glasovanje tajno. Drugič,
               potrebujemo informacijo o tem, koliko je bilo teh postopkov pred Sodnim svetom glede
               podeljevanja imunitet sodnikom; mislim, da je to neka splošna informacija in da jo je
               Sodni svet dolžan dati, pa temu nasprotujejo. In zahtevali smo tudi informacijo, za
               koliko teh mnenj je bilo izdano pozitivno oziroma negativno mnenje glede dovolitve
               kazenskega postopka. Žal imam tu odklonilno stališče, ki ga je podpisala sekretarka
               Sodnega sveta, višja sodnica Majda Irt.</p>
               <p>Seveda pa bi bilo ob tem, ko je bila obravnavana predmetna kandidatura tudi na
               Komisiji za peticije, primerno, da dovoli zainteresiranemu delovnemu telesu, da to
               razpravo konča in da sprejme primerno stališče. To ocenjujem, da je pomembno predvsem
               zato, da bi se do teh konkretnih primerov ali pa konkretnega primera kršenja
               človekovih pravic, kar zagotovo uboji so, tudi uboji na meji, kakorkoli jih gledamo,
               opredelila varuhinja človekovih pravic. Mislim, da bi varuhinja človekovih pravic, ki
               ima neko posebno vlogo v našem sistemu, da bi se do vseh teh primerov, pri katerih se
               ugotavlja kršenje človekovih pravic, in v primerih, lahko rečem, tudi teh izvensodnih
               pobojev na meji, ker to niso sodni poboji, to so niso nesrečni slučaji, to so bile
               zadeve, povezane z izvajanjem nekega tajnega akta, tako kot smo dobili tam v uvodni
               obrazložitvi kolega Gorenaka, da gre v teh primerih najbrž za hudo kršenje človekovih
               pravic. Žrtve teh dejanj niso bile samo odrasle moške osebe, bile so ženske, bili so
               otroci, in mislim, da bi bilo prav, da se do takih dejanj opredeli tudi varuhinja
               človekovih pravic.</p>
               <p>Najbrž se bo v nadaljnji razpravi odprla še marsikatera zadeva, ki bi razsvetlila
               stvari pri tej kandidaturi. Vsekakor pa priporočam koaliciji, da včasih ob teh
               razpravah in teh predlogih, ki jih imamo v opozicijskih strankah, prisluhnete tudi
               opoziciji. Mislim, da tudi gospod Potrč najbrž po neki naravni poti ne bi
               nasprotoval, če bi lahko o teh konkretnih dilemah, ki se odpirajo, dobili tudi kakšno
               drugačno mnenje ali pa tudi kakšen dokument, ki bi potrdil ali pa ovrgel tisto, kar
               se v teh javnih razpravah sproža. To odpraviti samo s tem, da v nekem arhivu nečesa
               ni, najbrž ni možno, tudi ni smiselno. Kajti v nekem arhivu neki podatki, ki so se
               dogajali v zvezi s temi dogodki, zagotovo obstajajo. Ta arhiv je lahko v Republiki
               Sloveniji, ti arhivi so lahko v kakšni drugi republiki, <stage type="mag"/><stage>(Nadaljevanje)</stage> vendar dokumentacija najbrž obstaja. In ne razumem ne
               predlagatelja ne tistih, ki to kandidaturo podpirate, da se vsi ti dogodki ali pa vsa
               ta dejanja, vse te aktivnosti ne bi ustrezno razsvetlile in pojasnile. To je normalno
               pričakovanje vseh, ne samo nas, poslancev iz opozicije, to je normalno pričakovanje
               vseh državljanov. Sodna veja, predvsem pa vrhovna sodna veja, najvišji pravosodni
               organ v Republiki Sloveniji, kar Vrhovno sodišče zagotovo je, je organ, ki najbrž ne
               sme imeti na čelu ali pa v sestavi nikogar, ki je obremenjen z madeži v svoji
               preteklosti.</p>
               <p>Zato predlagam, da predlagatelj, to je gospod minister Zalar, ustrezno razišče te
               zadeve, da jih tudi ustrezno dokumentira, skratka, da opravi vse tisto, kar je
               potrebno, da na kandidaturi ne bo posebnih obremenitev, da se bo to razčistilo v tej
               razpravi, da se bodo ti pomisleki ovrgli ali pa na koncu lahko tudi potrdili in se
               lahko potem sproži tudi nov postopek. Vendar korektno bi bilo, da se poiščejo
               odgovori na ta vprašanja. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp86">

               <speaker>PREDSEDNIK DUŠAN KUMER:</speaker>

               <p>Hvala lepa. Preden dam besedo za repliko gospodu Sajovicu, moram pojasniti, da si te
               dvorane nisem jaz izbral, ta dvorana je del Državnega zbora. V vašem dopisu je
               zahteva, da mora biti v dvorani, kjer bo lahko javnost sproti spremljala, in zato je
               seja v tej dvorani. Če pa ima kdo nostalgijo po prejšnjem sistemu, je pa nespodobno,
               da to primerja z nekimi kadrovskimi stvarmi iz prejšnjega režima s stvarmi, ki se
               zdaj dogajajo. Tako da tisti, ki to opazko daje, če ga matra ta nostalgija, naj to
               pri sebi razčisti.</p>
               <p>Zdaj pa dajem besedo za repliko gospodu Sajovicu.</p>
            </sp>
            <sp xml:id="SDT5-MK-Nujna-017-2010-11-16.sp87">

               <speaker>MAG. BORUT SAJOVIC:</speaker>

               <p>Hvala lepa, gospod predsednik.</p>
               <p>Moram reči, da so današnje razprave tipičen primer, kako se iz muhe naredi slona, iz
               nekih namigov, insinuacij ali pa bujne domišljije pa zgodbo, ki dela škodo.</p>
               <p>Jaz se v to ne spuščam, kako moje razprave ocenjuje spoštovani poslanski kolega,
               gospod Gorenak, ampak govorijo dejstva. Oglasil sem se enkrat samkrat, moja razprava
               je bila korektna, kratka in jedrnata. Tisto, kar je pa razburilo spoštovane kolege iz
               opozicije, pa se glasi takole: "Minister je storil tisto, kar je njegova dolžnost, in
               Državnemu zboru predlagal odločitev o kandidatu. Mene res skrbi, kajti v spominu imam
               še razprave, ko smo se ukvarjali z gospodom Šorlijem. Tudi ta vam ni bil po volji.
               Jaz sem prepričan, da v tej državi... <stage>/oglašanje iz klopi/</stage>..., če bi glasovali "za",
               potem bi bil rezultat drugačen. V Liberalni demokraciji Slovenije pa imamo vseskozi
               enotno mnenje, podpiramo kandidate in želimo, da se ta ključna funkcija za delovanje
               pravosodnega sistema v Sloveniji popolni." Govoril sem v množini, o nobenih
               konkretnih imenih, o nobenih konkretnih poslanskih skupinah. Seveda, če se je pa v
               tem kdo prepoznal, je pa to njegova odločitev in izbira. Govoril sem preprosto v
               množini, kajti dejstvo je bilo, da predhodni kandidat v Državnem zboru ni dobil
               večine. In nikjer eksplicitno se moja razprava ne nanaša na nobeno od poslanskih
               skupin, na nobenega kandidata. Sem pa vesel, da ste mi v tej razpravi in analizi
               govorov namenili toliko pozornosti, in se vam zahvaljujem.</p>
            </sp>
            <sp xml:id="SDT5-MK-Nujna-017-2010-11-16.sp88">

               <speaker>PREDSEDNIK DUŠAN KUMER:</speaker>

               <p>Hvala.</p>
               <p>Gospod Majhenič ima besedo.</p>
            </sp>
            <sp xml:id="SDT5-MK-Nujna-017-2010-11-16.sp89">

               <speaker>SILVEN MAJHENIČ:</speaker>

               <p>Hvala za besedo.</p>
               <p>Menim, da kandidatu ni možno očitati nestrokovnosti, kajti v nasprotnem primeru ne bi
               mogel biti eden iz vrst vrhovnih sodnikov, ki so po mojem mnenju in po mnenju širše
               javnosti ljudje, ki so spoštovanja vredni, v katere se verjame in so upanje za
               prenekaterega državljana, ko računa, da bo njegova pritožba obravnavana korektno.
               Pričakuje se, da so to izbranci, ki ne pripadajo in se ne <stage type="mag"/> <stage>(nadaljevanje)</stage> pustijo vplivati od nobene politične opcije. Očitno pa
               niso pomembne reference, ampak je vse odvisno kdo predlaga kandidata, ali je kandidat
               od koalicije ali opozicije. Vsekakor je to zelo pomembno, kajti vpliv od predsednika
               na Vrhovnem sodišču je zelo pomemben, še posebej sedaj, ko se povprek obtožuje in
               toži od poslancev do gospodarstvenikov in ne nazadnje tudi ministrov. V Slovenski
               nacionalni stranki nas ne zanima od kod prihaja predlog, če gre za osebo, ki ni za
               nikogar sporna ter smo vedno in bomo vedno glasovali za, vendar v tem primeru
               kandidat nima podpore niti znotraj vrst kolegov in si ne predstavljam, da bi bilo
               vodenje teh sodnikov povsem korektno, ker so nekateri javno nasprotovali, kar na nek
               način sigurno vpliva tudi na ugled v realnem svetu. Ne moremo pa si dovoliti, da
               nezaupanje v sodišča podkrepimo s tem, da potrjujemo kandidate, ki pa niso
               sprejemljivi za večino političnih opcij. Strinjam se z ministrom Zalarjem, da bo
               potrebno nekaj spremeniti pri imenovanjih, kajti po tem kar se dogaja sedaj in to ni
               edini in osamljeni primer je to politično nastavljena funkcija, ki pa nikoli in
               nikdar ne dovoli neodvisno vodenje in odločanje po lastni presoji, ampak po volji
               politike. In če se dobro spomnim se je na granici kar veliko streljalo, streljalo se
               je na ljudi, ki so hoteli sebi in družini zagotoviti boljše življenje, pa tudi na
               takšne, ki so bili kriminalci, ki so s prehodi mastno služili, seveda je bil to rizik
               za njih maksimalni. Na kraju samega dogajanja, kjer se je končalo s smrtnim izidom
               je, kolikor se jaz spomnim, šel na ogled dežurni preiskovalni sodnik, dežurni tožilec
               in inšpektor mejne milice. Uporaba strelnega orožja na meji je bila dovoljena po
               pravilu službe JNA in vojaki so bili za takšna dejanja tudi nagrajeni. Kaj pa je bila
               dolžnost preiskovalnega sodnika in ostalih prisotnih pri ogledu pa je tudi v tistem
               času zapisano v zakonodaji. Če pa je bil zakon spoštovan in odredbe jasne je pa druga
               zgodba. Glede na vse kar smo slišali se za kandidata ne morem izreči pozitivno, kajti
               preveč je političnih razlag in premalo dejstev o primernosti kandidata. Hvala
               lepa.</p>
            </sp>
            <sp xml:id="SDT5-MK-Nujna-017-2010-11-16.sp90">

               <speaker>PREDSEDNIK DUŠAN KUMER:</speaker>

               <p>Hvala. Gospod Grill ima besedo.</p>
            </sp>
            <sp xml:id="SDT5-MK-Nujna-017-2010-11-16.sp91">

               <speaker>IVAN GRILL:</speaker>

               <p>Hvala lepa. Spoštovani gospod predsednik, ta dopis, ki smo ga danes dobili z vašim
               podpisom ima tukaj spodaj en lep znak, ki zbuja prijeten občutek, to je 20. obletnica
               demokratičnih volitev, ampak ob takšnih razpravah, ob takšnih imenovanjih pa moram
               reči, da ta prijeten občutek zgine, splahni in imamo verjetno vsi, predvsem pa tudi
               zelo velika javnost ali večina javnosti en zelo grenak priokus. S tistimi prvimi
               demokratičnimi volitvami smo tlakovali pot, da smo prišli do svoje države, da smo se
               otresli nekega totalitarizma, ki smo ga doživljali v bivši Jugoslaviji, vendar sedaj
               zopet očitno, ne vem iz kašnih razlogov, ali je to nostalgija ali so tukaj neki
               drugačni cilji, ponovno skušamo dati v ospredje ljudi, ki so bili del tega
               totalitarnega sistema. In sam se lahko sklicujem na ta članek, ki ga je tukaj navajal
               gospod Jan Zobe, ustavni sodnik za katerega mislim, da moramo vsi imeti spoštovanje
               kot do ustavnega sodnika, navaja le nekaj takšnih dejstev, ki jim lahko verjamemo
               oziroma jih ni nobeden demantiral, tudi gospod Masleša ne. In tukaj, da imenujemo ali
               da predlagamo človeka, ki je v času osamosvajanja, v času vojne za Slovenijo
               izjavljal, da bo JLA zravnala Slovenijo, ki ne nasprotoval osamosvojitvi, je to za
               mene nekaj takšnega kar si težko predstavljam, da je bilo sploh res s strani človeka
               o katerem danes razpravljamo. Piše tudi da je bil gospod Masleša v tistem času zelo
               dominantna oseba, dominantni sekretar partije, imel veliko neformalno moč in je v tej
               svoji predanosti počel tudi marsikaj česar ne bi smel. Potem tudi ta izjava, ki jo je
               tukaj navajal gospod Zobec, da <stage type="mag"/><stage>(nadaljevanje)</stage>
               ljudje smo odgovorni ne le za to kar storimo temveč tudi za to, če kaj opustimo, nam
               daje lahko marsikakšno potrditev tistemu kar se mu danes ves čas želi z nekimi
               vprašanji spodbuditi, da nam razkrije kaj se je dogajalo v tistem neformalnem delu
               ali v neformalni vlogi, ki jo je imel kot preiskovalni sodnik. Jaz sam glede na
               informacije, ki sem jih dobil, je bila to farsa, nek način kako po domače ali
               preprosto povedano umor, ki se je dogajal ali ki se je zgodil takrat v bistvu
               formulazirati ali zakriti ali prekriti in to je nedopustno in če bi na kakršenkoli
               način imel človek, ki je to funkcijo takrat opravljal, neko vest, tega zagotovo ne bi
               smel izvajati.</p>
               <p>Kar se tiče strokovnih referenc. Sam težko sodim, ker nisem tega foha, nisem nikoli
               tukaj bil, me pa daje neka dilema tudi na podlagi navedb o strokovnih referencah
               ljudi, ki to področje dobro poznajo, ki pravijo, da če pogleda v KOBIS, kjer je
               verjetno le nek nabor nekih del, člankov, mu neke strokovnosti gospodu Masleše ni za
               pripisovati iz tega področja. Potem tudi življenjepis, ki je bil tukaj nam
               posredovan. Sam nisem zaznal nekih ekstra dosežkov ali presežkov je pa nekoliko
               nenavadno, da od takšne eminentne osebe, ki bi funkcijo vrhovnega oziroma predsednika
               Vrhovnega sodišča opravljala kar se tiče znanih jezikov. Angleščino govori toliko,
               pravi, da jo bo potrebno, če bo izvoljen, osvežiti, potem pa še srbski in hrvaški
               jezik. Verjamem, da mu lahko pride v poštev, ampak pričakoval bi od človeka takšnega
               kova, glede na to, da smo članica Evropske unije, da bi znal še vsaj nemško poleg
               tekoče angleščine, še francosko, pa še marsikaj, če želimo pravni red primerjati ali
               pa vsaj nekje skušati vzpostavljati s pravnim redom, ki velja v res demokratičnih
               državah. Slovenija to še zdaleč ni.</p>
               <p>Tudi navedbe gospoda ministra so bile neprepričljive. Navedba, da je pridobil vse
               tiste relevantne zahtevane podatke, dokaze, ki izkazujejo primernost kandidata, niso
               dovolj prepričljive. On je dobil tiste podatke, ki so se njemu zdele primerne in to
               zagotovo ni dovolj.</p>
               <p>Tudi njegova funkcija, bil je sodnik in se zdaj lahko sprašujem, zdaj pa politik, ali
               je bil takrat res tako objektiven, je res bil nepolitičen, kajti zdaj je politik, ali
               se je lahko res tako spremenil in me zanima, ko ne bo več minister ali bo lahko še
               sodnik, ali bo bil pa v tem zopet neodvisen.</p>
            </sp>
            <sp xml:id="SDT5-MK-Nujna-017-2010-11-16.sp92">

               <speaker>PREDSEDNIK DUŠAN KUMER:</speaker>

               <p>Kdo to, gospod Masleša?</p>
            </sp>
            <sp xml:id="SDT5-MK-Nujna-017-2010-11-16.sp93">

               <speaker>IVAN GRILL:</speaker>

               <p>Ne, gospod Zalar, zdaj njegove navedbe. Tako, da je tudi ta zadeva lahko zelo, zelo
               diskutabilna. Tudi njegove navedbe, da se stvar v Državnem zboru spolitizira.
               Spoštovani gospod minister, Državni zbor je po Ustavi institucija kjer se takšne
               stvari morajo sprejemati in ne si domišljati, da je možno ali pa da bi bilo
               demokratično, da se tudi imenovanje sodnikov oziroma tega ceha, to je v bistvu nek
               zaprt sistem, odvzame najbolj demokratični instituciji kar je parlament. Ali si
               želite tudi to imenovanje sedaj podrediti v nek zaprt sistem sodnikov? Že tako ali
               tako so danes nedotakljivi, kaj jim pa lahko kdo more. Sodni svet brez kakršnihkoli
               obrazložitev daje tukaj v bistvu skoraj navodila ali nekemu sodniku, ki je proti
               njemu vložena neka obtožba, lahko podeli imuniteto ali ne in to na tako enostavnih
               ali preprostih primerih, ki lahko tudi nekemu ne pravniku podučno, da bi bilo prav,
               da neke takšne tožbe preverimo na sodišču. Tako, da mene<stage type="mag"/> <stage>(nadaljevanje)</stage> resnično tiste navedbe Sodnega sveta ali pa tudi
               dopisov, kar so, me ne prepričajo, da je to neka objektivna nepristranska
               institucija.</p>
               <p>Bom pokomentiral samo še navedbe predsednika Vlade glede na poslansko vprašanje, ki
               ga je včeraj postavil kolega Gorenak, ravno o teh postopkih imenovanja, kjer je
               vehementno izjavil, da zaupa gospodu Zalarju. In glejte, vehementno je izjavljal, da
               zaupa gospe Dimic, pa se je izkazalo, da je bilo to nezaupanje neupravičeno. In je
               tudi izjavljal kako zaupa gospodu Potočniku oziroma Pogačniku, še ko je bil kmetijski
               minister, pa se je izkazalo, da je bilo to nezaupanje neupravičeno. Pomeni, da ena
               takšna zaupanja, ki jih on tako goji do takšnih, mislim, da so ali vsiljena ali
               prisiljena ali neiskrena. Tako, da jaz upam, verjamem, da si ne bomo privoščili, da v
               to "neodvisno" tretjo vejo oblasti, na sodno, ne bomo imenovali osebe, ki bo ves čas
               imela za javnost in še za marsikoga grenak priokus. Tako, da jaz mislim, da ne glede
               na to, da je že nekaj časa Vrhovno sodišče brez predsednika, lahko še vedno počakamo
               in da damo možnost, priložnost ljudem, ki so strokovnjaki, ki bodo to funkcijo
               opravljali brez kakršnekoli sence dvoma se še pripravljeni javiti na takšno
               kandidaturo, seveda pod pogojem, da bodo uspeli dojeti ali razumeti, da ni v ozadju
               neka že vnaprej pripravljena igra, brez najmanjše možnosti, da bi bili imenovani, pa
               si zaradi takšnih razlogov potem tudi ne želijo sploh podati v takšno borbo.</p>
               <p>Tako, da sam v nobenem primeru tega predloga ne morem podpreti.</p>
               <p>Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp94">

               <speaker>PREDSEDNIK DUŠAN KUMER:</speaker>

               <p>Hvala.</p>
               <p>Gospa Irgl ima besedo.</p>
            </sp>
            <sp xml:id="SDT5-MK-Nujna-017-2010-11-16.sp95">

               <speaker>EVA IRGL:</speaker>

               <p>Najlepša hvala za besedo.</p>
               <p>Moji kolegi so pravzaprav že zelo natančno opredelili kaj pomeni to imenovanje
               gospoda Branka Masleše s strani ministra Zalarja za predsednika Vrhovnega sodišča.
               Vendarle pa kljub tej pozni uri, za katero menim, da ste kar dobro tempirali ta
               tempo, da čim manj ljudi lahko spremlja to razpravo, se mi zdi vseeno dobro, da
               rečemo še kakšno besedo na to temo.</p>
               <p>To imenovanje kaže, po mojem mnenju, simptomatično, predvsem to kaj se zadnji dve
               leti dogaja v tej državi na področju varovanja in spoštovanja človekovih pravic. Tako
               Vlada, kot predsednik države, mislim, da imata zelo zanimiv odnos do teh vprašanj,
               kar kažeta skozi različna tako imenovanja kot odlikovanja. Lahko omenimo samo
               odlikovanje gospodu Ertlu, vodji nekdanje Udbe oziroma SDV, ki je takrat
               predstavljala simbol kršenja človekovih pravic. Predsednik države je s tem
               odlikovanjem namreč poteptal vse etične standarde, predvsem pa je takrat s tem
               odlikovanjem prizadel najbolj intimna čustva mnogih ljudi, ko je odlikoval človeka,
               ki je v prejšnjem režimu grobo kršil človekove pravice.</p>
               <p>Danes sicer nismo ob tem imenovanju v takšni situaciji, vendar pa imamo upravičene
               pomisleke na to imenovanje. Ne razumem zakaj v koaliciji, skupaj z ministrom Zalarjem
               tako trmoglavo vztrajate pri tem predlogu, kljub temu, da sami dobro veste, da so v
               javnosti sprožene glede tega imena mnoge dileme, mnoga odprta vprašanja in tudi
               kolegica Cveta Zalokar Oražem, ki je zdaj ni več med nami, mogoče so jo morali malo
               utišati, pa je prišel kolega Juri, ker je bila glavna atrakcija po jutranji seji vseh
               spletnih portalov, ker je dejala da gospoda Masleše ne bo podprla. Očitno je tudi ona
               ugotovila, da stvari ne vodijo v pravo smer oziroma da je treba o njih premisliti in
               razmisliti, predvsem pa, preden odločamo o takšnem predlogu pač razčistiti dvome,
                  <stage type="mag"/> <stage>(nadaljevanje)</stage> ki se porajajo ne samo v
               tem prostoru, ampak na splošno tudi v družbi. Mene so tudi, ne samo kolega Gorenaka,
               klicali iz sfere pravosodja, kjer so povedali, da niso ravno zadovoljni s tem
               imenovanjem, ampak marsikdo se ne želi izpostavljati, zato, ker se jim zdijo nekatere
               stvari sporne in zato, ker se sprašujejo, da na takšni funkciji verjetno mara biti
               nedvomno človek, ki ima nek občutek in odnos do spoštovanja in varovanja človekovih
               pravic, in to ne glede na to v katerem življenjskem obdobju.</p>
               <p>Mi smo predlog ministra Zalarja obravnavali tudi na Komisiji za peticije ter za
               človekove pravice in enake možnosti, ki ji predsedujem, in žal seje nismo uspeli
               pripeljati do konca, tako da niti do sklepa nismo prišli, zaradi poslovniških
               določil, ker več kot trije hkrati ne morejo zasedati v Državnem zboru. In zanimivo je
               bilo to, da je kolega Anderlič na tisti seji dejal zakaj tako hitimo s sklicem te
               seje, če pa bo glasovanje o gospodu Masleši šele na decembrski seji Državnega zbora.
               Se pravi, šlo je za neke vrste kalkulacijo, kaj bomo mi naredili najprej na Komisiji
               za peticije, človekove pravice in enake možnosti, kako se bomo do tega vprašanja
               opredelili, kajti naš sklep je bil, da komisija predlaga Mandatno-volilni komisiji,
               se pravi tej komisiji na kateri smo danes, naj ne potrdi imenovanja gospoda Branka
               Masleše za predsednika Vrhovnega sodišča. Mi seveda nismo mogli odločati o tem, ker
               po poslovniških določilih smo morali sejo prekiniti. In prav bi bilo, da bi to sejo
               komisije pripeljali do konca. Ampak, vi ste v tem vmesnem času, s tem, da na kolegiju
               se sploh še ni vedelo, da bo ta točka dnevnega reda vendarle sklicana, seveda najprej
               žal počakali, da stvari minejo, da gredo mimo, da ne vemo kaj se bo dogajalo, potem
               pa ste, ups, na hitro sklicali to sejo, zdaj še seveda prestavili tudi v nočne ure in
               tako naprej, čeprav bi lahko tudi v normalnem delovnem času lahko razpravljali o tem
               spornem imenovanju. Vendar, to pač ni bila nikakor želja koalicije. Ampak zanimivo je
               bilo tudi nekaj drugega, da je kolega Franco Juri na tej komisiji neke vrste dal
               predlog, ki ga je prej izpostavil tudi kolega Tanko, da bi bilo dobro, da bi o tem
               predlogu na Državnem zboru glasovali tajno, da bi imeli tajno glasovanje. In jaz se
               strinjam s tem predlogom. Mislim, da o takšnem predlogu, o tako pomembni funkciji bi
               morali glasovati tajno, in prepričana sem, da v kolikor bi glasovali tajno, potem bi
               rezultat bil drugačen od tega, ki ga danes tukaj vsi skupaj pričakujemo.</p>
            </sp>
            <sp xml:id="SDT5-MK-Nujna-017-2010-11-16.sp96">

               <speaker>PREDSEDNIK DUŠAN KUMER:</speaker>

               <p>Ne biti tako zaverovana.</p>
            </sp>
            <sp xml:id="SDT5-MK-Nujna-017-2010-11-16.sp97">

               <speaker>EVA IRGL:</speaker>

               <p>Jaz sem prepričana.</p>
            </sp>
            <sp xml:id="SDT5-MK-Nujna-017-2010-11-16.sp98">

               <speaker>PREDSEDNIK DUŠAN KUMER:</speaker>

               <p>Jaz tudi.</p>
            </sp>
            <sp xml:id="SDT5-MK-Nujna-017-2010-11-16.sp99">

               <speaker>EVA IRGL:</speaker>

               <p>Tudi za gospo Cvetko Zalokar Oražem ste do zdaj menili, da bo glasovala tako, kot
               ostala koalicija, pa smo potem ugotovili, da ne bo. Jaz sem prepričana, da če bi bilo
               tukaj tajno glasovanje, bi še marsikdo premislil. Kar nekaj eminentnih ljudi iz
               pravosodja je potrdilo navedbe, ki so jih pisali mediji, že večkrat je bilo marsikaj
               izpostavljeno, in sicer da naj bi, jaz ne bom ničesar trdila, ker nismo tukaj za to
               poklicani, da trdimo sploh, ampak moramo stvari seveda raziskati, zato tudi prosimo,
               da bi, zjutraj smo prosili, da bi bila ta seja preložena in da bi nam lahko minister
               Zalar odgovoril na naše dvome in na naša vprašanja. Skratka, mediji so pisali in kar
               nekaj ljudi je potrdilo navedbe, da naj bi se gospod Branko Masleša navduševal nad
               tem, da so človeka, ki je bežal čez mejo ubili oziroma zadeli natančno v čelo. To je
               bil en tak navdušen, ne vem kaj. Skratka, to je bilo <stage type="mag"/><stage>(nadaljevanje)</stage> navdušenje, nad tem, da so ubili nekega človeka, ki se je
               boril za osnovno preživetje. Ker je šel nekam, kjer bi lahko bolj dostojno živel.
               Resno se sprašujem, kako lahko predsednik Vlade, ki je včeraj odgovarjal na poslansko
               vprašanje, kolega Gorenaka, tako brez nekega treznega razmisleka podpira to
               imenovanje, kjer bi moralo biti osnovno merilo za takšno funkcijo spoštovanje
               človeškega dostojanstva in integritete. To, kar se je dogajalo in so zapisovali
               mediji so potrdili ne, kar neki ljudje, ampak to so bili ustavni sodnik gospod Jan
               Zobec, pa nekdanji sodnik na višjem sodišču gospod Janez Brank, pa Rudi Štrovs<stage>(?)</stage>,
               vrhovni sodnik. Nekaj je dodal tudi gospod Marko Šorli. Vem, da je bilo veliko
               polemike na komisiji za peticije, ter za človekove pravice in enake možnosti, ker ti
               omenjeni, nekateri so bili med njimi vabljeni na to sejo, niso želeli sodelovati na
               komisiji. Jaz sem se z njimi pogovorila in takrat, ko so se opravičili. Ti ljudje
               niso želeli sodelovati na komisiji zato, ker bi menili oziroma ker bi se ne strinjali
               več s tem, kar so izrekali v javnosti. Niso želeli sodelovati na komisiji, preprosto
               zato, ker so menili, da na takšni funkciji, ki jo zasedajo, morajo biti distancirani
               od politike. Sploh, če je le-ta vezana na vprašanja človekovih pravic. Jaz sem se s
               tem seveda strinjal in se mi zdi popolnoma razumljivo in nikakor niti malo ne sporno.
               Vendar so mi v telefonskem razgovoru, nekateri pa tudi pisno od teh imenovanih
               zatrdili, da stojijo popolnoma za izrečenimi besedami in jih lahko vedno, vsakič
               znova tudi ponovijo. Tukaj je pravzaprav res, kar je ob 9. uri zjutraj povedal kolega
               Gorenak, in sicer, da bi moral biti minister tisti, se pravi minister Zalar, ki bi
               moral soočiti oba akterja ali pa vse te akterje, ki trdijo nekaj in na nasprotni
               strani gospoda Masleša. Oni bi se morali skupaj pogovoriti in razrešiti to dilemo, ki
               se poraja v javnosti. Ampak, to se pač ne zgodi. Mislim, da imamo tukaj še en vidik
               tega spornega imenovanja, predvsem, če ga gledamo v neki korelaciji do človeškega
               življenja, tudi v primeru smrtne kazni, kjer je bila pod patronatom gospoda Masleše
               izrečena še zadnja smrtna kazen. Nisem se želela tega dotakniti, ampak glede na to,
               koliko je meni znano je šlo tukaj za duševnega bolnika, sicer je bila potem ta smrtna
               kazen kasneje celo razveljavljena, če se ne motim, vendar pa je bila zadnja izrečena
               smrtna kazen. Menim, da bi poslanci Državnega zbora morali na podlagi teh dejstev
               ravnati bistveno bolj razumno in da bi morali seveda tudi ravnati bolj človeško, ne
               pa po nareku ministra Zalarja in predsednika Vlade, ker sta se pač odločila, da bosta
               točno določenega človeka postavila za predsednika Vrhovnega sodišča. Skratka, jaz
               menim, da bi bilo dobro, če bi še enkrat premislili, bi bilo dobro tudi, da bi mogoče
               prekinili danes to sejo in jo nadaljevali, takrat, ko bomo dobili zadovoljive
               odgovore in da bi se še enkrat usedli in resno razmislili o tem imenovanju. To je moj
               predlog in predlagam, da ga mogoče daste še enkrat na glasovanje ponovno. <stage type="mag"/> <stage>(nadaljevanje)</stage> Mogoče je zdaj po tej razpravi,
               bo lažje se odločati ponovno.</p>
            </sp>
            <sp xml:id="SDT5-MK-Nujna-017-2010-11-16.sp100">

               <speaker>PREDSEDNIK DUŠAN KUMER:</speaker>

               <p>Dvakrat o istih stvareh, v istem dnevu glasovati. Najprej, preden dam besedo naprej
               bi obvestil člane in članice, da gospoda Joška Godca nadomešča gospod Matjaž
               Zanoškar. Besedo ima gospod Kek.</p>
            </sp>
            <sp xml:id="SDT5-MK-Nujna-017-2010-11-16.sp101">

               <speaker>FRANCI KEK:</speaker>

               <p>Hvala za besedo. Precej je bilo govora o dopoldanskih izjavah. In dopoldne je kolega
               Vinko Gorenak, tudi izjavil, da je gospod Branko Masleša slovenski Kurt Waldheim. Jaz
               mislim, da Branko Masleša je slovenski Vinko Gorenak. Oba sta opravljala v prejšnjem
               sistemu pomembno funkcijo, Branko Masleša je bil sodnik, preiskovalni sodnik, Vinko
               Gorenak pa je bil komandir postaje milice Celje. Oba sta to delo, verjamem,
               opravljala dobro. In mislim, da v tistem sistemu komandir ni bil pogoj, za komandirja
               postaje milice, da je pred tem devet let ministriral. Verjetno, kaj drugega. Tako,
               kot je danes, lahko Vinko Gorenak, velik demokrat, verjamem, da tudi gospod Branko
               Masleša lahko strokovno opravlja svoje delo, ne glede na to, da je takrat kot
               preiskovalni sodnik bil tistega dne dežuren, ko se je zgodil uboj, krivičen,
               nepotreben, grozen uboj in odšel skupaj z miličnikom in tožilcem na ogled. Zato bom
               jaz lahko tudi, javno povem, ne glede, če bo mogoče glasovanje tajno, kakorkoli že,
               lahko javno povem, da bom Branka Masleša podprl.</p>
            </sp>
            <sp xml:id="SDT5-MK-Nujna-017-2010-11-16.sp102">

               <speaker>PREDSEDNIK DUŠAN KUMER:</speaker>

               <p>Hvala. Gospod Gorenak, ima besedo.</p>
            </sp>
            <sp xml:id="SDT5-MK-Nujna-017-2010-11-16.sp103">

               <speaker>DR. VINKO GORENAK:</speaker>

               <p>Hvala lepa. To ni replika, ampak k sreči sem ravno na vrsti. Mogoče najprej kar
               direktno z gospodom Kekom razčistiva situacije, zdaj sem pa že malo bližje tistih bom
               rekel, osumljencev, ki pišejo po kakih blogih, pa kaj objavljajo, ampak dobro, tiste
               bomo v roku dveh let našli na zakonit način. Ampak v redu. Gospod Kek, kadarkoli
               lahko pogledava vse zgodovinske arhive, lahko pogledava, kar želite o delu in
               nalogah, ki ste jih opravljali pred letom 1990. In zato vam povedal naslednje.
               Nikoli, nikdar in nikjer, po nobenem tajnem predpisu. Nikoli, nikdar in nikjer.
               Uniformirani del policije, v službi državne varnosti, pa nisem nikoli dela, je delal
               po javno veljavnih predpisih, ki so takrat veljali, ki so takrat veljali. In zato ne
               morete primerjati mojih nalog, ki sem jih opravljal v tistem času s kontekstom, v
               katerem bom govoril v nadaljevanju. Jaz pa nisem govoril, jaz sem se dopoldne, kot
               vidite v svojih nastopih in se bom tudi v bodoče izogibal konkretnega kandidata,
               ampak bom govoril o preiskovalnih sodnikih, ker se mi to zdi bolj korektno, to je
               bolj korektno, kot pa da bi kazali samo na konkretnega kandidata s prstom. Ampak je
               treba govoriti o preiskovalnih sodnikih in to se mi zdi bolj pomembna zadeva.
               Nadaljujem v bistvu vam odgovor, čeprav bom se spustil v eno razpravo, ki je verjetno
               dosti strokovna in bom prosil pravzaprav za kakšen odgovor gospoda ministra in
               gospoda Potrča. Namreč, ona dva sta tukaj vsaj med nami, ki tukaj sedijo, taka,
               pravnika sta in zato mislim, da zadeve bosta najlažje in najbolje akceptirala in
               razumela. Zjutraj je bilo govora o tem in minister Zalar me je ponovno prepričeval,
               ni pa še odgovoril in še vas enkrat sprašujem gospod minister, če mi boste kdaj
               odgovorili na vprašanja, ki sem vam jih postavil, pa nočete odgovoriti, nočete. Spet
               niste, govoril o tem, da je, da so preiskovalni sodniki delovali v skladu z zakonom.
               In so šli na oglede krajev kaznivih dejanj, oglede krajev, prekrškov, namreč ne
               hodijo. Ne takrat, ne danes. Prehod meje je bil po zakonitih predpisih prekršek.
               Prekršek, to je tisto, veste, ko je <stage type="mag"/><stage>(nadaljevanje)</stage> gospod Kek, se dva stepeta v gostilni, ali pa nekaj takega,
               ali pa nekdo glaž vrže na tla pa je to prekršek, ampak za tistega dobiš malo manj, za
               prehod meje pa si dobil mesec dni zapora. Jaz sem zjutraj citiral člen.</p>
               <p>Torej, če so preiskovalni sodniki bili na ugledov krajev umorov, potem ne vem, zakaj
               ni na Koprskem sodišču nič. Logično je, da na Koprskem sodišču ni nič, zaradi tega,
               ker je bila za varovanje meje in za ubijanje na meji odgovorna vojska, ki pa je v
               tajnem uradnem listu objavila tajne predpise, po katerih je to smela, jaz po teh
               nisem nikoli delal, ampak pojma nisem imel, da obstaja kakšen tajni uradni list,
               pojma nisem imel.</p>
               <p>Gremo dalje. Torej, kako bi lahko preiskovalni sodniki zakonito hodili na te umore,
               ki so bili predpisani v nezakonitem predpisu, neobjavljenem, neobstoječem torej
               tajnem predpisu, ni mogoče. Drugače kot tako, da jih je kontra obveščevalna služba
               Jugoslavije, vojske, prej sem rekel Kos, da ne boste mislili, Drago Kos, določila in
               nič drugače. Drugače ne more biti. In zato so se znašli v neki nehvaležni vlogi, po
               moji oceni, in so, na eni strani bili preiskovalni sodniki, na drugi strani pa v
               tistem delu delovali po javnih predpisih, na drugi strani pa torej bili izbrani, bom
               tako rekel, saj verjetno so sami prestali, jaz nisem, ne vem, če so koga prisilili,
               opravljali še ta del. Ko je bil ta umor, ko so bili ti umori zaključeni, so to vojski
               zapokali pa so rekli, "događaj", tako kot drevo se je podrlo in je bilo konec. Namreč
               vojaška odgovorna oseba generalni major Kranjc je rekel, mogoče se je malo zgovoril,
               jaz tega nočem ponavljati, češ, preiskovalni sodniki so vse prevzeli, je rekel, ne bi
               mu jaz čisti verjel. Ampak, tako so oni, potem te primere zaključili. Sedaj, tisti
               delček vprašanj, ki ga imam za dva pravnika, da ne bom koga žalil, poglejte, gospe in
               gospodje, in to velja tudi za vse ostale. Nekaj je lahko zakonitega in legitimnega,
               potem se to poklapa in je najbolje. Ampak poglejte, nekaj je lahko zakonito pa ni
               legitimno. Pazite. Nekaj je lahko pa nezakonito pa ima veliko legitimiteto. Vsi se
               spomnite množičnih demonstracij po Sloveniji, tam pred letom 90, vsi se spomnite, sam
               sem tudi vodil eno tako zadevo, vsi se spomnite prvega slovenskega pohoda delavcev na
               ulice, leta 1986, sam sem vodil zavarovanje, gospod Kek, ne vem, kje ste vi bil. In
               po takrat veljavnih zakonitih predpisih, gospod Potrč, prosim če mi boste pomagal
               razvozlati problem, ali pa po zakonitih predpisih, o katerem govorimo v primeru
               preiskovalnih sodnikov je bilo recimo tako dejanje ni bilo zakonito, ker niso imeli
               dovoljen in ne vem česa še. Ampak poglejte, policijski šef, gospod Čelik je bil
               takrat tukaj v Ljubljani, bi lahko rekel, to je ne zakonito, tresk, bum pa bi
               demonstrante razgnal, ampak gospod Čelik je rekel: "Ja, oprostite, ampak ljudje imajo
               prav, to je legitimno." in je policija varovala vse tiste demonstracije tudi mnoge,
               ki niso imele dovoljenj in jih je varovala, zakon ji je pa nalagal razgnati.
               Popolnoma isto. Poglejte, nezakonit prehod meje, vsak državljan je vedel, v zakonu je
               lahko prebral, eden mesec bom dobil. Potem pa, <stage type="mag"/><stage>(nadaljevanje)</stage> se mu zgodi kaj, da ga ubijejo, za kar sploh ni vedel, da
               obstajajo kakšna pooblastila. Nezakoniti prehod meje je bil predpisan v zakonu kot
               nezakonit. Mati država pa ni zagotavljala kos kruha in ker ga ni zagotavljala, celo
               konvencija o človekovih pravicah, gospod Juri, ki je podpisala nekdanja Jugoslavija
               rekla, da je svobodno gibanje čez meje kadarkoli, kjerkoli, itd., če nisi v kazenskem
               postopku. Zadnjič ste mi govoril o teh konvencijah pa me spraševal, če sem kaj
               podpisal. Je pa, se kaj zgodilo? Zgodilo se to, da te ubijejo, čeprav je tak prehod
               meje legitimen, ker nimaš kosa kruha, je legitimno, da si zagotoviš v tujini, če ti
               ga matična država ni sposobna zagotoviti. Torej, tak prehod meje hudo legitimen.
               Vsakdo, ki je pri tem sodeloval je v skladu z načelom Čelika nezakonitosti a vendar
               legitimnosti lahko rekel, ne hvala, ne bom. Egon Krenc, veste kdo je to bil, verjetno
               se spomnite? Nemški sekretar partije. Verjetno ni nobenega ubil, domnevam. Ker je bil
               sekretar partije ni sprejemal zakonov, ni sprejemal nobenih predpisov in ni
               podpisoval in niti glasoval za kakšen zakon. Vendar, gospe in gospodje, minilo je 10
               let, ko samo sodniki prisodili 6 let zapora. Razlog je bil, streljanje na meji. Mi pa
               smo, vi pa ste, ali pa so, tisti, ki ste tukaj že bili, nekateri ste bili tukaj, jaz
               takrat nisem bil tukaj, 18. februarja 2000, ko je o tem govoril Janez Janša, mu
               rekli, da je lažnivec, konkretno o tem je govoril takratni predsednik
               ..<stage>/Nerazumljivo./</stage>.., je tukaj magnetogram, lahko preberete. Lažnivec, se je drl na
               njega, ko je govoril o imenovanju v vrhovnega sodnika. Ali vidite to sprevrženost,
               ali vidite to sprevrženost? Gremo naprej. Torej, jaz bom z veseljem poslušal gospoda
               Potrča tudi izven seje pa tudi ministra, ko mi bosta razložila, o tem, da je nekaj
               zakonito, legitimno in vse te zadeve. Poglejte, to je pomembno. To je pomembna zadeva
               tudi iz tistega vidika, kjer je bila včeraj primerjava, niimberški procesi. Pomembna
               zadeva. Zakon je tudi v času Hitlerjeve Nemčije marsikaj dovoljeval. Posredno so bili
               možni množični uboji, umori, ni pa bilo treba pri tem sodelovati, to pa ne, ker
               vsakdo lahko reče ne, tako kot lahko mi pustimo poslansko funkcijo, tako lahko sodnik
               danes, včeraj, predvčerajšnjem je rekel, ne bom, to se mi gnusi. To lahko reče.</p>
               <p>Gremo naprej. Gospa Bebler, že dvakrat ste jamrala in govorila: "Ne, ni res. Ni res,
               ni res.", ste zadnjič pri meni govorila, ko sem to omenjal, zato seveda mi dovolite,
               da vam povem, kaj ste govorila o gospodu Šorliju. Saj vem, da so vam možgane
               prali.</p>
            </sp>
            <sp xml:id="SDT5-MK-Nujna-017-2010-11-16.sp104">

               <speaker>PREDSEDNIK DUŠAN KUMER:</speaker>

               <p> Gospod Gorenak, malo se umirite.</p>
            </sp>
            <sp xml:id="SDT5-MK-Nujna-017-2010-11-16.sp105">

               <speaker>DR. VINKO GORENAK:</speaker>

               <p> Vi ste povedala takole. V tej zvezi... Povedali ste, to je zelo pomembna
               slovenščina, vse drugo je nepomembno. V tej zvezi naj samo opozorim pa spet nočem
               polemizirati, ker imam pravico polemizirati, ker nimam pravice polemizirati, s sodbo
               velikega Senata, v kateri je sodeloval tudi gospod kandidat, torej govorila je o
               gospodu Šorliju in gre za oprostilno sodbo, zaradi opravičljive pravne zmote, ki jo
               je 14. 12. 2004 izrekel veliki senat, senat sedmerice sodnikov Vrhovnega sodišča po
               vloženi zahtevi za varstvo zakonitosti v kazenski zadevi <stage type="mag"/> <stage>(nadaljevanje)</stage> Pavle Rupar. Torej smo tam. Torej, na tak način ste
               utemeljili, da gospod Šorli ni primeren, sicer si pa preberite kaj ste govorili. To
               me ne boste drugače prepričala. ... <stage>/Oglašanje iz klopi./</stage> Poglejmo naprej... Ali
               lahko?</p>
            </sp>
            <sp xml:id="SDT5-MK-Nujna-017-2010-11-16.sp106">

               <speaker>PREDSEDNIK DUŠAN KUMER:</speaker>

               <p>Izvolite, gospod Gorenak.</p>
            </sp>
            <sp xml:id="SDT5-MK-Nujna-017-2010-11-16.sp107">

               <speaker>DR. VINKO GORENAK:</speaker>

               <p>Poglejte naprej....<stage>/Oglašanje iz klopi./</stage> Jaz bom reagiral na tiste, ki so me
               omenjali, ker se ne mislim več javljati. Gospod Sajovic je citiral samega sebe in je
               rekel: če bi glasovali, torej nisem mislil SDS, mislil sem vas poslance in tako
               naprej. Moja žena uči javno nastopanje, in vam bo povedala, da zvok pomeni 7%
               sporočila, tam nekaj čez 50% sporočila pa pomeni neverbalna komunikacija. Torej, če
               ste vi tam sedel in rekel: ja, če bi torej vi glasovali, in gledal mene in SDS, ste s
               tem javnosti sporočil, da je to SDS, kar pa ni res. Sicer si lahko to tudi preberete.
               Bojim se, s tem bom potem tudi zaključil, da ne bomo predolgi in da ne boste rekli,
               da zavlačujem in da se ponavljam, ker se ne bom, sprašujem se kaj to sedaj je. Zakaj
               taka trma ministra, ki ni pripravljen niti soočiti kandidata s tistimi ljudmi, ki so
               nastopili proti njemu. Kaj se tu dogaja? Zakaj, od kje, kako in tako naprej. Jaz sem
               še vedno prepričan, težko me boste prepričali, da bi bilo kako drugače, da gre za
               tisto, kar pravzaprav počne cela koalicija, ko danes postavlja temelje za jutri.
               Ampak veste, če bi to bil tisti temelj za jutri, ki bi si jih slovenski narod želel,
               potem bi jaz sodeloval z vami. Ampak koalicija si danes tudi skozi ta predlog
               postavlja temelje za vladanje v času, ko ne bo več na oblasti. Primer za to je
               policijski zakon, primer za to je še mnogo mnogo drugih zadev, da ne bom zavlačeval.
               In mislim, da tudi v tem primeru gre za kupovanje neke lojalnosti za jutri in drugega
               ne more biti pri tem. Ampak ker ta jutri, namreč predsednika Vrhovnega sodišča ne
               moreš odstaviti. Kako pa? Tudi prav je, da je tako. Ampak zato je pa prav, da bi
               imeli nek konsenz pri kandidatu, ne pa da ga na nočnih sejah obravnavamo, kot
               obravnavamo zadeve. Poglejte, mene ljudje kličejo, upam, da ne bo padel kakšen nalog
               za prisluškovanje, ali pa je že padel, ne vem. Recimo, primer, z ministrom imava že
               dlje časa, utemeljujem ta zadnji delček, končujem že, gospod predsednik, imava skozi
               neke polemike kaj, kako, mediacija, ne mediacija, privatna podjetja, zamrznjena
               podjetja ministra. Danes so me obvestili, Vrhovno sodišče je izdelalo analizo, ki jo
               je izdelala gospa Žuna Andreja, nimam pojma kdo je to....</p>
            </sp>
            <sp xml:id="SDT5-MK-Nujna-017-2010-11-16.sp108">

               <speaker>PREDSEDNIK DUŠAN KUMER:</speaker>

               <p>Opozarjam, da to ni predmet...</p>
            </sp>
            <sp xml:id="SDT5-MK-Nujna-017-2010-11-16.sp109">

               <speaker>DR. VINKO GORENAK:</speaker>

               <p>Je, je, ker utemeljujem, saj končujem...</p>
            </sp>
            <sp xml:id="SDT5-MK-Nujna-017-2010-11-16.sp110">

               <speaker>PREDSEDNIK DUŠAN KUMER:</speaker>

               <p>Kaj? Kandidaturo gospoda Masleša?</p>
            </sp>
            <sp xml:id="SDT5-MK-Nujna-017-2010-11-16.sp111">

               <speaker>DR. VINKO GORENAK:</speaker>

               <p>Ne, ne, ne predlog ministra.</p>
            </sp>
            <sp xml:id="SDT5-MK-Nujna-017-2010-11-16.sp112">

               <speaker>PREDSEDNIK DUŠAN KUMER:</speaker>

               <p>Predlog ministra je imenovanje gospoda Masleše.</p>
            </sp>
            <sp xml:id="SDT5-MK-Nujna-017-2010-11-16.sp113">

               <speaker>DR. VINKO GORENAK:</speaker>

               <p>Ja, ja, saj boste slišali. V kateri je ugotovljeno, torej to je bilo namreč
               predstavljeno sodnikom v Mariboru kakšnih deset dni nazaj, tam je bilo to
               predstavljeno. Od tam sem dobil tudi informacijo, v kateri ta analiza ugotavlja
               obupne stroške z mediacijo, ki so parkrat večji od rednega dela sodnikov. Vidite,
               take informacije ne bomo nikoli več dobili. Zakaj? Če bo predsednik državnega sodišča
               lojalen minister.</p>
               <p>Jaz s tem tudi zaključujem in prosim za pomoč gospoda Potrča pri tistem zakonito,
               nezakonito, legitimno, legalno, če bo hotel. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp114">

               <speaker>PREDSEDNIK DUŠAN KUMER:</speaker>

               <p>Hvala, gospod Gorenak. Če boste kdaj rabil v zvezi s štrajkom ta prvim velikim
               delavskim, litostrojskim decembra 1987, ne 1986, ampak ta je bil pravi štrajk, potem
               vam lahko po seji kaj povem.</p>
               <p>Gospod minister, izvolite.<stage type="mag"/>
               </p>
            </sp>
            <sp xml:id="SDT5-MK-Nujna-017-2010-11-16.sp115">

               <speaker>ALEŠ ZALAR:</speaker>

               <p>Hvala lepa, gospod predsednik. Ne glede na pozno uro mislim, da je tema preresna, da
               bi si lahko privoščili nekaj zelo zelo nenavadnih, da ne rečem, neresnih izjav. Na
               primer, če začnem na koncu, vprašanje, ki si ga je ali mi ga je postavil gospod
               Gorenak, kako lahko preiskovalni sodnik hodi na umor, ki ni nikjer predpisan? Ali mi
               lahko poveste kje je kakšen umor predpisan? Jaz ne poznam države. Umor je umor. Umor
               je kaznivo dejanje. Zaradi kaznivega dejanja pa gre najprej na ogled dežurni
               preiskovalni sodnik. Tako je danes in tako je bilo pred 26 leti, ko je gospod Masleša
               opravlja funkcijo sodnika tedanjega temeljnega sodišča v Kopru. Šel je na ogled
               kaznivega dejanja. Ničesar ni šel opravičevati, tako kot danes ne gre noben
               preiskovalni sodnik na ogled ničesar opravičevati. Ogled pomeni ugotavljanje dejstev
               v zvezi s sumom, da je bilo storjeno kaznivo dejanje. Če tega suma ni, potem policija
               preiskovalnega sodnika o tem ne obvešča. Naj vam dam primer, gospod poslanec: če
               danes nekdo naredi samomor umre. Ko policija to ugotovi in če oceni, da ni najmanjših
               znakov, da bi tu lahko šlo za sum kaznivega dejanja, potem preiskovalnega sodnika o
               tem sploh ne obvešča in preiskovalni sodnik sploh ne gre na ugled. To je ustaljena
               praksa, ki traja že desetletja. Torej, preiskovalni sodnik gre vedno na ogled takrat,
               kadar obstaja sum kaznivega dejanja. In točno to je bil razlog, zakaj je gospod
               Masleša 7. julija leta 1984 dobil obvestilo kot dežurni preiskovalni sodnik, da
               obstaja sum storjenega kaznivega dejanja umora, in je šel na ogled.</p>
               <p>Kaj je sedaj v tem narobe? V zvezi s tem ugledom mi poznamo nekaj dejstev. Ta dejstva
               so izkazana z listinami iz arhiva temeljnega sodišča v Kopru. Poglejmo, katera so ta
               dejstva. Najprej vemo kdaj je bil gospod Masleša kot dežurni preiskovalni sodnik
               obveščen, da se je zgodil umor oziroma, da obstaja sum kaznivega dejanja. 7. julija
               1984 ob 12.55 uri - tako piše v fotokopiji sodnega vpisnika. To je prvi podatek, prvo
               dejstvo, ki ga poznamo. Drugo podatek, da se je ta dogodek zgodil na območju Škofij,
               tudi izhaja iz vpisnika. Tretji podatek, da sta na ta ogled šla dežurni preiskovalni
               sodnik Branko Masleša in strojepiska, katere ime ne želim ta trenutek izpostavljati.
               Morda bo to storil gospod Masleša. Nadalje izhaja naslednje dejstvo, da si je ta kraj
               dejanja preiskovalni sodnik ogledal v svojstvu dežurnega preiskovalnega sodnika.
               Poleg tega izhaja iz tega vpisnika tudi podatek koliko časa je trajal ogled. In še,
               da se je preiskovalni sodnik po ogledu vrnil nazaj na sodišče. Skratka, tu ni šlo za
               nobeno verificiranje justifikacije. Šlo je za ogled kraja kaznivega dejanja.</p>
               <p>Ko je bilo izpostavljeno vprašanje kaj je lahko nezakonito in kaj je nelegitimno.
               Mislim, da glede tega vprašanja ne more biti nič spornega, ne med opozicijo in
               koalicijo, če si smem tu drzniti postaviti v to vlogo nekoga, ki si predstavlja, da
               vendarle vsi štejemo življenje kot največjo človekovo vrednoto. In da noben odvzem
               življenja ne more biti ne legitimen in ne zakonit. Ne more biti, in tudi ni bil.
               Sedaj vam bom povedal, zakaj ni bil. <stage type="mag"/>
               <stage>(nadaljevanje)</stage> V letu 1984 je vprašanje režima prehoda čez državno mejo urejal zakon.
               To je bil zakon o prehajanju čez državno mejo in gibanju v mejnem pasu. Ta zakon je
               bil objavljen v Uradnem listu leta 1979. Ta zakon je režim prehoda čez mejo in ukrepe
               za njeno zavarovanje urejal v okviru zunaj, poudarjam, zunaj sto metrskega mejnega
               pasu. To izredno določa prvi odstavek 2. člena tega zakona. In to ne glede na to ali
               gre za ukrepe, ki so jih izvajali organi za notranje zadeve, kar določa 4. člen tega
               zakona ali pa mejne vojaške enote, kar določa 48. člen tega zakona. Ti ukrepi zunaj
               stometrskega pasu so bili dovoljeni tam, kjer je meja tekla na vodni površini rekel,
               kjer je bil ta pas razširjen na sto metrov od rečnega brega v globino države. Torej
               tukaj gre torej za ta režim, ki je bil prav tako urejen v drugem odstavku 48. člena.
               Zdaj pa pazite. Zakon ni omogočal ukrepanje mejnih vojaških enot zunaj tega opisanega
               pasu. Zakon tega ni omogočal. No. Toliko boljše. V zvezi z njihovimi ukrepanjem, z
               ukrepanjem teh enot pa je bil zakon še posebej natančen, ker je opredelil tudi namen
               varovanja s strani vojaških enot, ta namen pa je bil v tem, da se prepreči morebitno
               neopravičeno prehajanje čez državno mejo in kršitev mejne črte. To pa je določal prvi
               odstavek 48. člena. In zdaj. Oseba, ki je v nasprotju s tem zakonom neopravičeno
               prešla mejno črto takratne SFRJ, je po tem istem zakonu storila prekršek. To je bilo
               določeno v 5. točki 72. člena zakona, zagrožena denarna kazen je bila 2 tisoč
               dinarjev ali pa 20 dni zapora. Ampak, to še zdaleč ni konec razčiščevanja o pravnih
               podlagah, ki so veljale takrat in ki so relevantne za ta in za podobne primere, ki so
               se dogajali in ki so bili, še enkrat poudarjam, nezakoniti. Poboji, tisti ki so se
               zgodili, niso bili oprti na nobeno veljavno zakonsko podlago. In zdaj nadaljujem.
               Takrat v času nekdanje Jugoslavije, je bil nedovoljen prehod državne meje, če je bil
               izveden z orožjem, in to je bilo kaznivo dejanje. Kaznivo dejanje po 249. členu
               Kazenskega zakonika SFRJ iz leta 1976 in po 210. členu istega zakona je bilo določeno
               tudi kaznivo dejanje kršitve varovanja državne meje in to je bilo vojaško kaznivo
               dejanje. Delno smiselno podobna ureditev velja še danes in sicer v 275 in 308. člena
               Kazenskega zakonika iz leta 2008, ki ste ga mimogrede vi sprejeli, ko ste bili v
               koaliciji, vladajoči. Kazenski zakon SFRJ iz leta 1976 je določal v 249. členu,
               najprej prepovedan prehod čez državno mejo. In je v prvem odstavku inkriminiral
               prestop oziroma poizkus prestopa meje SFRJ brez predpisanega dovoljenja o
               organizirani skupini ali posamezniku, ki je oborožen ali posamezniku, ki ta prestop
               nasilno in to je bila zagrožena kazen so enega leta zapora. Torej za te primere je
               bil tak prehod tudi kaznivo dejanje, za ostale samo prekršek. V drugem odstavku pa je
               kazenski zakonik inkriminiral tudi organizatorja takega prepovedanega spravljanja
               drugih čez mejo ali posameznika, ki iz koristoljubnosti drugemu to omogoči. In tukaj
               je bila zagrožena kazen zapora od 6 mesecev do 5 let, možna je bila pa tudi zaplemba
               premoženja. Ampak to še ni vse. In to jaz mislim, da je pomembno za ta primer.
               Kazenski zakon SFRJ iz leta 1976 je v 210. členu določal kršitev predpisov o
               straženju državne meje. Prvi odstavek tega člena pravi, <stage type="mag"/> <stage>(Nadaljevanje)</stage> da vojaška oseba, ki pri opravljanju službe na meji
               ravna proti predpisom o straženju državne meje in zaradi tega nastanejo hujše
               škodljive posledice za službo alii je služba hujše ogrožena, se kaznuje z zaporom od
               treh mesecev do treh let. Kaj to pomeni torej? Če je torej vojaška oseba kršila
               pravila te službe, potem je tvegala, da gre v kazenski postopek zaradi kaznivega
               dejanja. Kakšna pa so sedaj ta pravila te službe, kakšna so bila, najprej poglejmo,
               ta pravila, kajti kasneje bomo pogledali kakšna so danes ta pravila.</p>
               <p>Pravila so se imenovala "Pravila granične službe", sprejeta leta 1976. Ja, pa niste
               vsega prav povedali, gospod Gorenak, zato vam moram zdaj jaz to razložiti. Ta pravila
               granične službe, je izdal zvezni sekretar za ljudsko obrambo in sicer 15. 4. 1976. Ta
               pravila je izdal po pooblastilu iz 10. točke prvega odstavka 106. člena Zakona o
               splošni ljudski obrambi. Vendar, zdaj to je pa pomembno, ta pravila niso bila nikoli
               objavljena. In ni res tisto kar ste vi rekli, da so bila objavljena v tajnem uradnem
               listu. Tudi tam niso bila objavljena. Tajni uradni list in objave v tajnem uradnem
               listu, ki so obstajale v Sloveniji, namreč s tem Ministrstvo za pravosodje razpolaga,
               mi smo to lahko tudi pregledali, te objave ni nikoli bilo. Nikoli. Tudi v tajnem
               uradnem listu ne. Ta pravila so bila izdana kot vojaška tajnost in interno. In iz teh
               pravil, ker torej niso bila objavljena, ta pravila niso mogla veljati in niso veljala
               in niti niso začela veljati. In zakaj niso začela veljati? Zato, ker je prvi odstavek
               208. člena Ustave SFRJ določal, da neobjavljen predpis enako kot še danes po naši
               ustavi po prvem odstavku 154. člena ne velja. Neobjavljen predpis ne velja. To ni
               zraslo na, narekovakoju, "zelniku ministra ali ministrstva za pravosodje", o tem
               govori tale sodba. To sodo je sprejelo Vrhovno sodišče Republike Slovenije leta 1997
               in se je v tej sodbi opredelilo točno do takega primera kakršnega vi zdaj očitate
               kandidatu Masleši kot neustreznega oziroma kot primer neustreznega ravnanja z njegove
               strani. Vrhovno sodišče je torej jasno povedalo, da so bili taki primeri in tudi v
               tem primeru je šlo za streljanje na meji, da so bili taki primeri nezakoniti. In je
               država morala plačati tudi odškodnino. Ta naša država, nova država, neodvisna
               Slovenija je morala plačati odškodnino za dejanja, ki so bila storjena v času bivše
               Jugoslavije. Zato ni nobenega dvoma, da ker je šlo za nezakonito ravnanje, da je šlo
               za kaznivo, ko se je nekomu vzelo življenje. In zdaj, ta pravila o katerih sem
               govoril in ki niso bila predpis, so imela eno določbo v točki 123, ki je natančno
               urejala tudi vprašanje kaj se zgodi, če vojaška oseba ustavlja osebo, pa se ta oseba
               na poziv ne ustavi. Med drugim lahko uporabi strelno orožje. In to se je očitno v tem
               primeru pa verjetno še v kakšne, dogajalo. In to je vsega obsojanja vredno. Vrhovno
               sodišče je v tej sodbi izrecno izpostavilo, da človekova pravica do življenja, pa naj
               bo družbena ureditev že kakršnakoli, ne sme biti prizadeta zaradi malo pomembne
               kršitve predpisa; tako je reklo Vrhovno sodišče, pri čemer je verjetno imelo mislilo
               predvsem to, da je v tem konkretnem primeru šlo za prekršek. Tukaj sploh ni šlo za
               primer, <stage type="mag"/><stage>(nadaljevanje)</stage> kjer bi ta oseba lahko
               storila enega od kaznivih dejanj, ki sem jih prej citiral. Hočem reči, da je to
               vprašanje pri nas že davno razjasnjeno in razsojeno je o njem. S strani vrhovnega
               sodišča tega istega sodišča, ki naj bi mu gospod Masleša v prihodnje tudi
               predsedoval. Zdaj pa naprej.</p>
               <p>Kakšna je zdaj vloga preiskovalnega sodnika in tožilca pri ogledih? Kot sem poudaril,
               je bila praksa, ustaljena praksa, ki je imela seveda podlago v tedanjem zakonu, da je
               običajno na ogled šel tako dežurni preiskovalni sodnik, kot tudi dežurni tožilec.
               Vedno je bilo in je danes tako, da je preiskovalni sodnik tisti, ki je pravzaprav
               gospodar tega postopka v smislu, da vodi ogled. Ni šlo za ogled kraja prekrška gospod
               Gorenak, šlo je za ogled kraja kaznivega dejanja. In kaj je naloga preiskovalnega
               sodnika? Da v zapisnik o ogledu zapiše tisto, kar tam vidi. Samo to je njegova naloga
               bila takrat in je danes. Pri vsakovrstnih ogledih, ki jih opravljajo preiskovalni
               sodniki in ki so jih opravljali preiskovalni sodniki je bila njihova naloga samo to,
               da ugotovijo, kaj vidijo na licu mesta. V svojem predlogu sem vam pojasnil, da na
               podlagi tretjega odstavka 84. člena Zakona o vojaških sodiščih, ki je takrat veljal
               na našem območju, so dežurni preiskovalni sodniki rednih sodišč opravljali te oglede
               tudi v primerih, ko je bila v dogodek vključena vojaška oseba. Vojaška sodišča takrat
               sploh niso imela svojih dežurnih preiskovalnih sodišč in še, da se je po zaključku
               takega ogleda dokumentacija v zadevi odstopila vojaškemu sodišču oziroma vojaškemu
               tožilstvu. To se lepo vidi iz teh fotokopij, sodnih vpisnikov, ki jih je Ministrstvo
               za pravosodje pridobilo, ker je v nekaterih od teh primerov, tudi narejen zaznamek,
               da je bil spis odstopljen vojaškemu sodišču. O tem torej ni nobenega dvoma. Zato
               Slovenija danes ne razpolaga s tem delom arhivov, ko gre za zapisnike o ogledih, ker
               so jih seveda prevzela vojaška sodišča, ti arhivi pa so vsej verjetnosti izven
               Republike Slovenije morda res v Beogradu. Ta ureditev, da je preiskovalni sodnik
               prišel na ogled in ugotavljal dejstva, je bila predpisana s 154. členom takrat
               veljavnega zakona o kazenskem postopku, pa tudi s takrat veljavnim zakonom o javnem
               tožilstvu, v kolikor se to nanaša na tožilca. Pristojni tožilec je bil tisti, ki se
               je potem odločal ali bo na osnovi tistega zapisnika in morda še drugih podatkov, ki
               jih bo zbral zahteval uvedbo kazenskega postopka. Vloga kandidata Branka Masleše se
               torej konča v trenutku, ko se iz ogleda na Škofijah vrne nazaj na sodišče, pusti v
               preiskovalni pisarni zapisnik o ogledu, ki mu ga sestavi strojepiska po njegovem
               diktatu. In s tem je njegova vloga zaključena. To je bilo tako po takratnih
               predpisih, kot je danes. Tukaj se vloga preiskovalnega sodnika konča. Skrajno
               neprimerno je podtikanje, ki izhaja iz enega od vprašanj, ki ste jih naslovili tudi
               namen, češ ali je pa sodnik Masleša morda potem, kot državljan vložil kazensko
               ovadbo, zaradi tistega, kar je tam na ogledu videl. Skrajno neprimerno je to. Pa ne
               samo do gospoda Masleše, ne nazadnje tudi do tistih dveh gospodov, na katere se
               sklicujete, na gospoda Zobca in gospod Štrovsa. Kajti, če je to tako, če očitate
               kandidatu Masleši opustitev dolžnega ravnanja, ker ni podal ovadbe<stage type="mag"/><stage>(nadaljevanje)</stage> kot državljan, potem sta to isto storila
               gospod Zobec in gospod Štrovs, ki sta molčala 26 let. To isto. Ampak tukaj ste samo
               pripeljali celo zadevo do absurda, kajti njihova vloga je bila drugačna. Tukaj je
               imel odločilno besedo pristojni tožilec. In njega iščite gospod Gorenak, ne pa
               gospoda Maslešo. In je res skrajno nekorektno to, kar mu počnete, v zvezi z njegovo
               vlogo pri ogledu tega dejanja. Glede epiloga, ko sprašujete, kakšen je bil epilog,
               povedal sem, kakšen je bil epilog po podatkih, ki so dostopni, zadeva je bila
               odstopljena vojaškemu sodišču, ali je iz tega naslova nastal kakršenkoli postopek ali
               ne, tega ne vemo. Tega na Ministrstvu za pravosodje ne vemo. Kako je bil torej ta
               primer zaključen, velja enako, ista ugotovitev. Vsekakor pa vemo, da gospod Masleša v
               zvezi s tem ni imel popolnoma nič in zato prosim, osredotočite se na tiste elemente v
               predlogu za njegovo imenovanje, ki so opredeljeni kot zakonski, objektivni kriteriji,
               to pa je sposobnost gospoda Masleša, da opravlja naloge vodstvenega mesta,
               predsednika vrhovnega sodišča. Samo ta kriterij je tisti, ki šteje po zakonu o
               sodiščih in noben drug. Zlasti pa ne podtikanja, ki jih je deležen v zadnjem
               času.</p>
               <p>In zdaj, če zaključim, oprostite, vsi skupaj, ker sem bil tako dolg, ampak zdelo se
               mi je pomembno, da to povem. Samo še kot desert cele te zgodbe o pooblastilih
               tedanjih vojaških oseb in njihovih zakonitih ali nezakonitih ravnanjih, tudi danes
               imamo enaka, skoraj enaka pravila, službe v Slovenski vojski iz leta 2009. Drugi
               odstavek 282. točke ureja uporabo strelnega orožja. Vse kar je drugače od takrat v
               pravilih, ki pa so objavljena, ki pa so objavljena. ...<stage>/Oglašanje iz klopi./</stage>...
               Mislim, da celo ne nujno samo na meji, kar je še slabše. Ampak tudi v tem primeru, ta
               pravila so tako natančna, jaz to zdaj ne bom bral, vse od tega, kako gre z
               opozorilom, kolikokrat mora vojaška oseba zavpiti, s kakšno močjo glasu mora zavpiti
               stoj, "stoj streljal bom" in kdaj lahko uporabi strelno orožje. Tudi danes se nam to
               lahko zgodi, gospe in gospodje. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp116">

               <speaker>PREDSEDNIK DUŠAN KUMER:</speaker>

               <p>Hvala. Gospod Franco. Ni replike, sem vas zapisal za razpravo, ker je besedo imel kot
               predlagatelj, ni bila razprava. Ne, ne, 66. člen, četrti odstavek, zdaj bom še jaz
               malo citiral poslovnik Državnega zbora, to opredeljuje. Izvolite, gospod Franco Juri,
               ima besedo.</p>
            </sp>
            <sp xml:id="SDT5-MK-Nujna-017-2010-11-16.sp117">

               <speaker>FRANCO JURI:</speaker>

               <p>Hvala za besedo, gospod predsednik. Ura je pozna, a kljub temu vidim, da smo vsi zelo
               motivirani. Pozdravljam pobudo kolegice Eve Irgl, da bi glasovali tajno. Jaz ne bi
               imel nič proti temu. Ampak jo moram popraviti, da ni bil moj predlog, je bila moja
               napaka, ki me je kolega Gorenak tudi vljudno popravil in že takrat opozoril, da v
               poslovniku in v zakonu ni predvidenega tajnega glasovanja. Meni je žal, sem se tudi
               pozanimal ali bo to možno izvesti, jaz bi bil za to, ampak žal to ni možno. To ni
               možno, ker zakon opredeljuje in določa, kdaj in kako se glasuje.</p>
               <p>Ne bom danes ponavljal celih zgodb, ki sem jih zadnjič na drugi komisiji opisal, ker
               kolega Gorenak in tudi kolegica Eva dobro poznajo plat, ki je niso želeli upoštevati
               prej. Mislim, da je minister zelo natančno kvalificirano opisal paradokse, do katerih
                  <stage type="mag"/><stage>(Nadaljevanje)</stage> prihaja, če nadaljujemo
               diskusijo po tej poti. Dejstvo je, da sem se jaz tudi zelo laično stalno spraševal te
               dni, ko sem poslušal tožnike kandidata, gospoda Masleše, pravzaprav zakaj se ostali
               sodniki, menda sta bila tudi gospod Zobec in gospod Štravs, pa tudi gospod Šorli v
               tistem času, zelo vpleteni v sodnem aparatu, bili so sodniki in so bili seznanjeni s
               tem, kar danes očitajo, niso oglasili takrat. In če je bil kdaj čas za oporekati
               ravnanju ne samo JLA, ampak tudi molk, v katerem je bilo to ravnanje potem zavito,
               mislim, da primeren čas je bil takrat. To se ni zgodilo in, oprostite, ampak se mi
               zdi precej za lase privlečeno to omenjati in s tem mahati danes. Žal, dogajalo se je
               to, kar je bilo pričakovano, pa jaz zaradi tega ne obtožujem opozicije, vi delate pač
               delo, opravljate delo, za katero ste pravzaprav tudi imenovani. Ste opozicija in
               skušate izrabiti vsako priložnost za to, da se dokaže neprimerno ravnanje pozicije,
               koalicije. In gospod Masleša je tu padel brez nobene posebne krivde. Mislim, da se
               vsi zavedamo in da se bo končno tudi javnost o tem zavedala, da je on samo motiv,
               povod za nov kulturni boj v Državnem zboru, za novo polarizacijo, ki je izrazito
               politična, za novo politizacijo, pa nimam nič proti temu, to je vaša legitimna
               pravica. Ampak vsakič, ko se pojavi kandidat za funkcijo, ki je pač po naravi
               nepolitična in ki ne sodi v našo sfero oblasti, torej ni del zakonodajne oblasti, ki
               ji mi pripadamo, vam je dana možnost, da zadevo spolitizirate do skrajnosti. In to se
               dogaja tudi ob primeru Masleše. Mislim, da izvirni greh ni niti v opoziciji niti v
               koaliciji, niti v gospodu Masleši. Ampak izvirni greh je v tem čudnem ostanku
               skupščinske logike, ki še vlada v našem Državnem zboru in ki jo pravzaprav
               legitimira, utemeljuje tudi naša ustava. Vem, da je materija zelo zapletena in bi
               morali tu najti čim širše soglasje, tako politike kot javnosti, za to, da bi se
               spopadli s tem reliktom bivšega sistema. In to je ta stalna ingerenca zakonodajne
               veje v sodno vejo oblasti. Odločamo, tako kot odločamo, po mojem ne zelo legitimno,
               kot smo odločali o programskih svetih javnih medijev, zdaj odločamo o imenovanju
               predsednika Vrhovnega sodišča, ki naj bi bilo, vsaj v nekaterih drugih demokratičnih
               državah tako je, domena avtonomije sodne veje oblasti. Mi imamo tu pač možnost, da se
               kot politiki izjasnimo in da vplivamo na to ali katerokoli kandidaturo. To možnost
               nam daje ustava. Meni se zdi, da bi bil skrajni čas za resno razpravo o dejanski
               delitvi vseh treh vej oblasti. In mislim, da to, kar se dogaja ob primeru Masleše,
               ponovno dokazuje, da je skoraj nemogoče, da bi šla kandidatura slehernega kandidata,
               če ni pogodu <stage type="mag"/><stage>(Nadaljevanje)</stage> ene politične
               polovice tega parlamenta, gladko naprej, brez ingerence politike. No, ampak to je moj
               razmislek na načelni ravni.</p>
               <p>Na zelo konkretni ravni, na politični ravni, ker mi danes odločamo, kakorkoli že,
               politično o predstavniku sodne veje oblasti, spet razpravljamo politično, in danes
               to, kar se dogaja tudi v tako imenovani civilni družbi, dajte biti bolj jasni, to je
               Zbor za republiko, ki je zavzel dokaj odločno stališče, ki ga je pisal dr. Šturm,
               bivši minister za pravosodje, in če se ne motim, v letih nedemokratičnega sistema od
               1972 do 1985, če se ne motim, je bil predstojnik Inštituta za upravno pravo, kar, če
               parafraziram kolega Keka, dvomim, da bi lahko bil, če ne bi bil sestavni del tistega
               sistema, ki ga vi zdaj tako vehementno predstavljate, in to seveda velja tudi za
               komandirje policije, ampak pustimo to. Veste, gospod Gorenak, vi kot komandir
               policije verjetno imate še take podedovane skušnjave. Verjetno poznate, ste dobro
               poznali svoj posel, zato vam ni tuja kultura bušk. Da ne omenjam nedavne vaše izjave,
               recimo: "Nobene škode ni, če bo kak tak," govorimo o študentih, ki so demonstrirali,
               "kot smo ga tam gori gledali, hodil okoli s kakšnimi buškami. Jaz bom policijo
               zagovarjal." Normalno, vi prihajate pač iz takega pedigreja, ste bili verjetno tudi v
               80. letih odločen in priden in vesten komandir in ste ponosni na to verjetno. Slišati
               je od nekaterih vaših bivših sodelavcev, da ste - zdaj vas sprašujem, seveda, nimam
               dokazov za to, ampak da ste pripravljali tudi dosjeje o kolegih policistih, da ste
               imeli pač neko nadzorno funkcijo, ki ni bila ravno v skladu s tistimi demokratičnimi
               parametri, ki...</p>
            </sp>
            <sp xml:id="SDT5-MK-Nujna-017-2010-11-16.sp118">

               <speaker>PREDSEDNIK DUŠAN KUMER:</speaker>

               <p>Ni predmet gospod Gorenak...</p>
            </sp>
            <sp xml:id="SDT5-MK-Nujna-017-2010-11-16.sp119">

               <speaker>FRANCO JURI:</speaker>

               <p>Seveda ni predmet gospod Gorenak, seveda ni. Ampak če se vračamo zdaj v tista leta,
               ko se je to dogajalo... <stage>/Oglašanje v ozadju./</stage> Mi je všeč vaš nasmeh, gospod Gorenak,
               kar nadaljujte. Če se vračamo v tiste čase, ko naj bi po vašem mnenju nastal problem,
               ki se danes imenuje slučajno Branko Masleša, bi se lahko imenoval tudi drugače. Jaz
               sem pač dolžan ponoviti tisto znamenito vprašanje: Kje pa ste bili vi, ko so se
               dogajale te grozote? Kje ste bili vi leta 1983, ko smo podpisovali peticijo za
               odpravo smrtne kazni, in ne konvencije - veste, jaz vam nisem očital podpisovanja ali
               nepodpisovanja konvencij, kajti vi niste imeli nobenih pristojnosti za podpisovanje
               mednarodnih konvencij, jaz sem govoril o peticijah. O peticiji, o prvi peticiji
               slovenske pomladi. In, oprostite, niste bili mladi, bili ste mojih let, mogoče celo
               malo starejši, ne vem, kateri letnik ste, ampak verjetno ste imeli v tistem času vsaj
               kristusova leta in torej modrost bi vam lahko svetovala, da se je treba opredeliti
               včasih. In se niste opredelili. Ne vem, mogoče ste se opredelili, in če ste se
               opredelili za buške, verjetno je to bila vaša legitimna pravica. Jaz sem takrat
               podpisal tisto peticijo. Sprašujem gospoda Tanka, ste jo podpisali, proti smrtni
               kazni? In ostale gospode, ste podpisali tisto peticijo? Ja, gospod Majhenič, ste
               podpisali? <stage>/Oglašanje v ozadju./</stage> Ja? Dobro. <stage>/Oglašanje v ozadju, brez mikrofona./</stage> Vam
               čestitam! Vidite, vsaj enega smo našli še na drugem polu.</p>
               <p>Še enkrat, leta 1986 so ubili ribiča Bruna Zerbina. Bom ponovil, leta 1986. Ga ni
               ubila...</p>
            </sp>
            <sp xml:id="SDT5-MK-Nujna-017-2010-11-16.sp120">

               <speaker>PREDSEDNIK DUŠAN KUMER:</speaker>

               <p>Gospod Franco...</p>
            </sp>
            <sp xml:id="SDT5-MK-Nujna-017-2010-11-16.sp121">

               <speaker>FRANCO JURI:</speaker>

               <p>Ja, ja. Ga ni ubila JLA - mene zanima, kaj se je zgodilo potem -, ubila ga je
               slovenska policija. Slovenska policija ga je ubila. Kaj se je zgodilo<stage type="mag"/><stage>(Nadaljevanje)</stage> potem - vi ste bili takrat kolega
               tistih miličnikov -, kaj se je potem zgodilo, me tudi zanima, tako z zornega kota
               vašega dojemanja pravne države. Vedeli ste, da so ubili ribiča, vsi so vedeli. Ali je
               kdo sprožil postopek zoper ta umor? Jaz sem javno nastopal takrat, mladina, skupina
               mladih je javno nastopila. In Janko Kosmina, župan Kopra, se je edini udeležil
               pogreba gospoda Zerbina v Gradežu, zato da bi vzpostavil neko normalno komunikacijo
               med Koprom, kjer je bila postaja policije, in Gradežem. Ampak vsi smo vedeli za ta
               umor. In zakaj se večina ni opredelila in zakaj ni tožila policije za umor? Zato vas
               sprašujem, kje ste bili takrat. Veste, zakaj vas sprašujem? Sprašujem vas zato, ker
               vi problematizirate ravnanje gospoda Masleše v tistih letih, in jaz problematiziram
               vaše ravnanje, gospod Gorenak, vaše ravnanje. Bili ste tiho in niste kot javni
               uslužbenec, kot komandir policije, ničesar rekli. In torej vaša odgovornost, moralna,
               etična in politična, je vsaj podobna moralni odgovornosti vseh tistih, ki so molčali
               v tistem času. Zato od vas pridig o demokraciji, o človekovih pravicah, pa o
               grozotah, ki jih je povzročala v tistem času JLA, ne bom sprejel. Vi te legitimne
               pravice, soliti pamet vsem nam, nimate. Nimate. In če izhajamo iz tega, seveda vse
               to, kar se dogaja, je političen cirkus, kjer je edina koristna plat to, da se
               zavedamo, da se mi kot politiki ne bi smeli poigravati s tako pomembnimi zadevami,
               kot je odločanje sodne veje oblasti o strokovnosti in strokovni primernosti
               kandidatov. Kajti ta poskus, ki je podel in nas je še bolj prepričal v tem, da bomo
               glasovali, ne glede, ali bo to tajno ali ne tajno glasovanje, bomo glasovali "za",
               kljub nekaterim etičnim pomislekom, ki jih imam vedno, ko govorimo o smrtni kazni pa
               o takratni zakonitosti smrtne kazni.</p>
               <p>In, seveda, jaz bi tudi vprašal gospoda Maslešo, kaj meni danes, to me zanima, kaj
               meni danes o smrtni kazni, o naših prizadevanjih za to, da jo odpravimo po celem
               svetu, kot sem rekel zadnjič, od Irana do Združenih držav Amerike. To je za mene
               relevantno v tem trenutku. Ne, kaj je mislil in kaj je počel gospod Masleša pred 26
               leti. Sicer bom vprašal tudi vas, kaj ste počeli pred 26 leti. Kakšen je ta vaš
               prispevek k demokraciji v tistem času? Kje ste bili? In zato lepo prosim, dajmo
               umiriti to žogo, kajti prav ta politizacija, če je ne bi bilo, mogoče bi imeli vsi
               več dilem. Ampak ker je prišlo do te podle politizacije, do tega poskusa prikazovanja
               gospoda Masleše kot tistega, ki je ustrelil človeka, in vaši patetični nastopi so
               ciljali prav na to - vi ste želeli ustvariti patos, kjer naj bi bil gospod Masleša
               kriv za vse tisto, kar se je dogajalo. In to je nemoralno. To je nemoralno in
               nečloveško. Vi kršite človekove pravice do dostojanstva. In, oprostite, zadnjič ni
               bilo drugih prič tukaj, danes, ne vem, ali so bili vabljeni ali niso bili vabljeni,
               ampak spet jih ni.</p>
            </sp>
            <sp xml:id="SDT5-MK-Nujna-017-2010-11-16.sp122">

               <speaker>PREDSEDNIK DUŠAN KUMER:</speaker>

               <p>Niso bili vabljeni.</p>
            </sp>
            <sp xml:id="SDT5-MK-Nujna-017-2010-11-16.sp123">

               <speaker>FRANCO JURI:</speaker>

               <p>Niso bili vabljeni. Dobro, tokrat so upravičeno odsotni. Gospod Masleša je vsakič
               tukaj. In s tem - kaj dokazuje? Poglejte, bom čisto človeško povedal. Bil sem
               kandidat za veleposlanika v Argentini leta 1993. Nastala je podobna situacija.
               Naenkrat sem se znašel sredi izrazite polarizacije<stage type="mag"/><stage>(Nadaljevanje)</stage> in človeško sem bil na tem, da popustim, da odstopim,
               da se umaknem. Potem pač so se stvari razvijale drugače in sem kljub vsemu ostal v
               diplomaciji. Ampak se spomnim takratne gonje in takratnih podlih puščic, ki sem jih
               dobival prav na človeški ravni. Verjamem, da se nekaj takega zdaj dogaja tudi gospodu
               Masleši. Vam ni mar, vam je vseeno. Ampak dejstvo, da vztraja, na človeški ravni je
               celo tako, malo čudno. Na njegovem mestu bi rekel, okej, ostanem, kjer sem, dajte se
               vi zmenit in potem se pogovorimo naprej. Ampak dejstvo, da vztraja, govori o tem, da
               je verjetno človek, in sodnik, posebnega kova, ki se ne boji. Ki se ne boji
               pritiskov, ki se ne boji teh prikritih groženj, ki tudi nastajajo v vsej tej gonji.
               In to govori v prid njegovi kandidaturi in nas je prav s to držo morda še bolj
               prepričal. Hvala.</p>
            </sp>
            <sp xml:id="SDT5-MK-Nujna-017-2010-11-16.sp124">

               <speaker>PREDSEDNIK DUŠAN KUMER:</speaker>

               <p>Hvala.</p>
               <p>Gospod Gorenak ima besedo.</p>
            </sp>
            <sp xml:id="SDT5-MK-Nujna-017-2010-11-16.sp125">

               <speaker>DR. VINKO GORENAK:</speaker>

               <p>Hvala lepa. Predsednik, dvakrat sem vas z neverbalno komunikacijo opozoril, da je
               govornik zašel popolnoma izven teme, zato si bom vzel pravico in tudi sam šel izven
               teme. Zdaj bom šel tudi sam izven teme, zato bova šla po naslednjem vrstnem redu,
               gospod Juri. Poslušal sem vas, zdaj boste pa vi mene.</p>
               <p>Moj življenjepis je javno objavljen in ga lahko pogledate kjerkoli, na moji spletni
               strani ga boste takoj našli, ne bo nobenih težav. <stage>/Oglašanje v ozadju./</stage> Vam ga bom
               povedal, ker sprašujete, "kje ste bili in kaj ste delali," in sem vam dolžan
               odgovoriti.</p>
               <p>Po končani fakulteti, torej, v času obiskovanja fakultete sem jaz pač moral delati.
               Vam mogoče ni bilo treba, jaz sem pa moral delati. V času študija je bilo nujno
               potrebno, da hodim v službo, ker ni bilo denarja doma, veste. Zato sem moral iti v
               službo. In to je bila policija, kjer sem honorarno delal. Ko sem fakulteto končal,
               sem delal v Tacnu kot vzgojitelj. Po tistem času sem se vrnil v Celje, kjer sem bil
               najprej pomočnik komandirja, potem pa komandir, in to do leta 1989. Uniformirani del
               policije, velja za vso slovensko uniformirano policijo, ni nikoli deloval po nobenih
               tajnih predpisih. Vsi predpisi, po katerih je uniformiran del policije deloval, velja
               tudi za kriminalističnega, izjema je državna varnost, je deloval vedno in povsod po
               predpisih, ki so bili javno objavljeni. V skladu s temi predpisi sem deloval tudi
               sam. Toliko v odgovor, kaj sem delal.</p>
               <p>Kar se tiče bušk - vi ste jih omenjali in vam moram odgovoriti -, je bil kontekst
               moje izjave naslednji: Da sprašujem generalnega direktorja policije, ali potrebuje
               policija kakršnokoli spremembo zakona, da se ne bi ponovilo razbijanje pred
               parlamentom, da bi preprečili združitev dveh sovražnih skupin, kar je takrat bilo, in
               da bi preprečil poškodbe policistov. Takrat smo imeli podatek, da je bilo
               poškodovanih 27 policistov. Jaz sem mu pa rekel, da bi raje videl, da bi imel kak
               anarhist buško, kot pa jo ima policist. Policist je tudi človek, veste, tako kot
               tisti anarhist; domnevamo, da je tako, kajne. In zato sem mu rekel, če rabi spremembo
               zakona, in nič drugače. Pri svoji izjavi vztrajam. Nič drugače ne bo šlo, kot da
               vztrajam pri tem, čeprav ste me pozivali na karkoli.</p>
               <p>Povedal sem vam, da sem podpisal mnoge dokumente iz tistega časa, peticije in tako
               dalje, nisem pa prepričan - to sem vam že zadnjič povedal, da ne vem za to, mislim
               pa, da bi prej rekel, da ne, kar se tiče smrtne kazni -, da je nisem podpisoval.
                  <stage type="mag"/> <stage>(nadaljevanje)</stage> Vaš nastop je, bom rekel,
               kaj naj rečem, saj ste si prislužil za naslednjo sredo ali kdaj izide Mladina,
               verjetno boste imeli posvečene dve strani, zadnjič ste imel eno. Ne bom se več z vami
               ukvarjal.</p>
               <p>Ampak, gospod minister, vi ste pa naredil eno zadevo, mene bi bilo strah. Mogoče samo
               še to, jaz nikoli nisem govoril o kandidatu in tudi danes nisem govoril o kandidatu,
               nisem niti izrekel njegovega imena, ampak sem govoril o preiskovalnih sodnikih in
               zato mi gospod Juri nima nobene pravice očitati, da napadam kandidata. Govorim o
               preiskovalnih sodnikih in ne o kandidatu.</p>
            </sp>
            <sp xml:id="SDT5-MK-Nujna-017-2010-11-16.sp126">

               <speaker>PREDSEDNIK DUŠAN KUMER:</speaker>

               <p>Ampak mi danes govorimo o kandidatu.</p>
            </sp>
            <sp xml:id="SDT5-MK-Nujna-017-2010-11-16.sp127">

               <speaker>DR. VINKO GORENAK:</speaker>

               <p>Jaz pa govorim širše. Kar se tiče te zadeve, gospod minister, to kar ste vi zdaj
               naredil en ekspoze, ja hudimana, jaz bom rekel tako, če bi jaz bil rekel tako, če bi
               jaz bil kandidat bi pa zdaj že pobegnil, saj ga boste še pred sodišče spravil, kar pa
               naš namen ni bil, vi ga boste spravili pred sodišče, če boste tako govorili kot ste
               zdaj govorili. Res mislim. To je formalni postopek, ampak vi pa boste kaj drugega
               naredil. Poglejte, zavajate javnost. Kaj kažete tiste sodbe kot da mislite, da jih
               jaz ne poznam? Vi mislite, da sem jaz po župi priplaval pa nisem. Sodba o kateri ste
               govoril govori, da je ubijanje na meji nezakonito, da je kaznivo in tako dalje, ja
               seveda govori o tem, ne govori pa nič o vlogi akterjev, država je s tisto sodbo s
               katero se jaz lahko strinjam in hvala bogu, da je Vrhovno sodišče takšno sodbo
               sprejelo, je reklo kaj, povedalo je, da je bilo ubijanje na meji nezakonito, ja hvala
               bogu. In normalno, da je tako odločilo, saj smo ...<stage>/nerazumljivo./</stage>.. leta 1997, ko je
               bila tista sodba sprejeta. Sodba pa ne govori o akterjih, ne govori o vojaku, ne
               govori o vojaškem starešini, ne govori o ogledu, ne govori o tem kam so ga zakopali,
               kako so ga zakopali, pa kam so ga pripeljali, pa kdo je bil na ogledu, o tem pa sodba
               ne govori. Ali vidite kako vi to zapeljete potem javnost, ampak žal mi je, da je ura
               že takšna, ampak vam moram dokazovati nasprotno, ker skušate slovensko javnost, saj
               ne gre za to, zdaj nas tako malo kdo gleda. Magnetogram bo iz tega nastal, pa ga bodo
               kakšni zgodovinarji preučevali. Vi skušate zavesti javnost s tem upravičevanjem kaj
               tam..<stage>/nerazumljivo./</stage>... torej zdaj vse rešeno, ker je izšla ta sodba. Ni res, ta
               sodba govori o tem, da je bilo ubijanje kaznivo, to govori in je država Slovenija
               odgovorna in mora plačati kakšno odškodnino, ampak vprašanje kje so svojci in tako
               dalje od umrlih. Nič pa ne govori o ogledu in ne morete to sodbo dati kot nek kronski
               dokaz, da je pa zdaj vse v redu s tistim časom, ne, ni res. Naštel ste celo serijo in
               zato je prav, da ga boste pripeljal še pred sodišče. Zdaj, če pogledate še naprej, vi
               ste naštel vse sum kaznivega dejanja, tralala, prekršek en mesec in, to sem jaz
               včeraj vse povedal v poslanskem vprašanju, saj za menoj ni treba, da minister
               ponavlja. Natanko sem ga obrazložil in ste naštel danes razen zakona iz leta 1976, ki
               ste ga dodatno zraven dodal, sem jaz včeraj citiral vse zakone, ampak zdaj sva pa
               midva pri kronski zadevi, ki se ji pa reče, kako, kaj torej dela, vi ste prej rekel
               tako, mene je že malo strah vas, vi ste govorili o dogodku, saj to ni dogodek, to je
               umor, to ni kura, to je človek. In vi govorite o tem kdaj so preiskovalni sodniki
               hodili na oglede teh dogodkov, umorov, v redu, kakorkoli rečemo. In vi zdaj trdite,
               da je to pa konec vsega. Sprašujem vas, pa to pojasnite slovenski javnosti,
               katerikoli slovenski preiskovalni sodnik je šel na kraj tega dogodka po vaše, ali
               umora, kakorkoli ga imenujeva, spisal tam dokumente, ki jih je mogel, kakorkoli jih
               imenujemo, ali je spet v redu, ampak potem je pa vedel, da sodstvo to odstopa
               vojaškim organom, ki ne sodijo, ampak mečejo v krogu fascikel, povejte mi, pa še
               enkrat <stage type="mag"/> <stage>(nadaljevanje)</stage> gospod Potrč,
               legitimno je to ali kako? To ni mogoče tako izpeljati te zadeve. Enostavno ne morete
               tako speljati te zadeve, potem pa naštevate kako je bilo to, da je bilo to kaznivo,
               pa tako naprej oziroma od te sodbe naprej in da je bilo kaznivo
               dejanje...<stage>/Nerazumljivo./</stage>... sploh nima nobene veze s tem. Spet zavajate. Ker kaznivo
               je bilo koga, kaznivo je bilo, če so notri prileteli v Jugoslavijo z namenom rušenja
               ustavne ureditve, z orožjem in tako dalje, tako kot je še danes mislim da. To sploh
               nima veze z našo temo, mi govorimo o ljudeh, ki so ven bežali, ne notri prihajali,
               saj v Jugoslaviji ni nobeden notri prihajal, vsi so notri bežali. In kakorkoli
               skušate potem to zavajati preprosto kar se tiče mene vam ne bo uspelo. Kar se tiče
               kulturnega boja, o katerem je tudi gospod Juri govoril, veste kulturni boj bi bil, če
               bi mi danes odprli temo kaj je bilo med letom 1985 in 1990, mi te teme ne odpiramo,
               ampak je minister za pravosodje temo pripeljal na prva vrata zaradi jutrišnjega dne,
               zaradi jutri ne zaradi danes, torej gre za jutri ne za danes, vi sploh ne kopčate
               situacije in ne morete govoriti o nekem kulturnem boju in tako naprej, nismo ničesar
               govorili o tem. Gre za vprašanje kako naprej, kdo bo v vrhu te države, za to gre, ne
               gre za drugo zadevo. Toliko o tej zadevi. Če pa me boste izzvali, če bo imel pa
               gospod Juri še kakšno dodatno vprašanje, pa mu bom tudi odgovoril.</p>
            </sp>
            <sp xml:id="SDT5-MK-Nujna-017-2010-11-16.sp128">

               <speaker>PREDSEDNIK DUŠAN KUMER:</speaker>

               <p>Gospod Potrč ima besedo.</p>
            </sp>
            <sp xml:id="SDT5-MK-Nujna-017-2010-11-16.sp129">

               <speaker>MIRAN POTRČ:</speaker>

               <p>...<stage>/ni vključen/</stage>...Franca Jurija ne sprejemam, ker je v svojem bistvu enaka kot je
               bila razprava gospoda Gorenaka, Tanka in še koga, vendar moram reči, da v tem
               konkretnem primeru je samo takšna razprava lahko pokazala gospodom kaj pomeni biti po
               krivem obtožen, kaj pomeni, če nekdo lahko o tebi govori stvari okoli katerih se ni
               mogoče braniti, ker so pol resnice in insinuacije in je morala biti zadeva pripeljana
               do absurda, kar ste vi gospodje, tudi vi gospod Gorenak, čeprav pravite, da gospoda
               Masleša po imenu niste nikoli omenjal, pa tudi drugi, govoril na način, da se je
               vendar, razen, če nas imate vse za idiote, dobro vedelo v kakšni povezavi se je o tej
               temi govorilo. Gospod Gorenak, ne bom nasedel vaši provokaciji, da govorim o tem kaj
               se je dogajalo 10, 20, 30, 50 let nazaj, ker imate en sam cilj, dokazati in reči, da
               sem jaz moral biti odgovoren za to kar je delala policija, kaj je delala vojska, kaj
               je pisalo v zakonu, kako je kdo kaj tolmačil. Jaz vam nimam nobene dolžnosti, pa tudi
               nobene želje okoli tega odgovarjati, če boste kdaj mislil, da je treba kaj vprašati
               rade volje, tudi javno. Zdaj bom pa jaz šel na tisti nivo, ki sem ga prej kritiziral
               pri Francotu. Jaz sem v tistem času mnogo več po načelih legitimnosti in z uporabo
               načela legitimnosti naredil za to, da je v Sloveniji prišlo do sprememb in do
               osamosvojitve kot ste naredil kdajkoli vi in vsi, ki tu sedite, pa ne rečem, da ni
               slučaj k temu tudi nanesel, ker sem bil na takšnem položaju, da sem to lahko naredil
               in to nikoli nisem na ta način štel sebi v prid. Ampak traparija je govoriti, da se
               takrat ni nič naredilo, če smo mnoge stvari naredili. Vem še danes, dragi gospodje,
               govorite o tem, da so bile prve demokratične volite krasne, ja, z veseljem, ampak kdo
               je sprejel zakone, da so lahko bile, skupščina, ki sem ji jaz predsedoval. Kdo je
               ukinil tajni uradni list? Skupščina, ki sem ji jaz predsedoval. Kdo je ukinil smrtno
               kazen? Skupščina, ki sem ji jaz predsedoval. Če že o tem govorimo, potem je najbrž
               treba tudi <stage type="mag"/> <stage>(nadaljevanje)</stage> te stvari
               povedati, ne pa provocirati, da naj nekdo pove kaj je legalno in kaj je legitimno. Na
               podlagi legitimnosti smo mi, pa nisem to delal sam, jaz sem to rekel, da sem sam
               predsedoval, ker veliko jih je bilo, ki so bili v nekem konkretnem primeru
               zaslužnejši od mene, ampak jaz sem ji pa predsedoval. Ampak mi smo takrat razumeli
               tudi široko ustavo in zakone in dovolili, v narekovaj dajem, da so se že od leta 1988
               naprej v Sloveniji ustanavljale nove politične stranke. Je bila kašna prepovedana? Je
               na kakšno šla policija, čelik ali kdorkoli podoben? Ne. In na tej podlagi je lahko
               prišlo naprej do kmečke zveze, pa social demokratov in tako naprej, hvala bogu. In to
               so bili zametki ali pa že pošteni koraki, ki so pomagali k temu, da smo prišli do
               pluralizma, da smo prišli do demokracije, da smo ukinili enopartijski sistem, da smo
               se osamosvojili. Samo vi želite moje izjave v tem času, ker pravite vedno "to pa
               gospod Potrč že ve, to pa on mora vedeti". Veste kaj ne boste me znerviral, ker imam
               res čisto vest, da nisem nikoli nobenemu kot posamezniku ali kot inštituciji
               škodoval, mislim pa, da kakšno malenkosti tudi naredil. In kaj me je zbodlo, kaj
               nisem razumel ob vaših obtožbah gospoda Masleše? Pri vaših sem zdaj govoril v množini
               in nisem mislil samo vas, ampak tudi vas. Kaj me je zmotilo? Da se je govorilo o tem,
               da je kriv za izrek smrtne kazni, kar je v tistem času bilo mogoče, to je bilo v
               času, kolikor vem, pa nisem študiral, tudi Združeni narodi še niso sprejeli
               deklaracije ali resolucije o ukinitvi smrtne kazni, ko se je tudi v Združenih narodih
               ukinjala po dveh stopnjah, najprej za civilna dejanja, drugič za vojaška in za
               vojaška šele zelo pozno, ko je v Sloveniji in Jugoslaviji ta stvar bila še zelo v
               povojih. Jaz moram priznati, da se ne spomnim tudi ne peticije in resolucije, ki jo
               je podpisoval kolega Juri, ne spomnim se, ne vem, skoraj bi upal trditi, da zaradi
               položaja na katerem sem bil nisem podpisal in tudi sem si domišljal, da je najbrž ne
               bi mogel sopodpisati, razen na koncu smo že kaj podpisovali takrat leta 1980. Ampak
               to očitati gospodu Masleši, da je izrekel zadnji smrtno kazen in pri tem ga narediti
               za krivega je hujše kot je kdajkoli kdorkoli drugega delal za oceno kako pri sojenju
               sodeluje. Drugo, da ste mu očitali, da je bil proti osamosvajanju. Veste tako poceni
               se da vsakemu od nas, tudi vam gospod Gorenak, tudi v razpravi, vsakemu od nas najti
               kdaj kakšno izjavo ali kakšno konkretno ravnanje, ki ni bilo po mnenju nekoga drugega
               dovolj zavedno, dovolj patriotsko, dovolj bojevito in ni pripomoglo k temu kar smo si
               po tihem ali na glas vsi želeli in potem hvala bogu relativno mirno tudi dosegli. To
               po 25-ih letih ali več očitati nekomu, ki je kandidat za predsednika Vrhovnega
               sodišča je bilo za mene nemoralno, posebej zaradi tega, ker so se štiri postopki v
               parlamentu že vodili in takrat o tem ni bilo govora, takrat je bilo govora samo o tem
               kako je sodeloval kot preiskovalni sodnik pri ugotavljanju dejstev pri poboju na
               meji, ne pa o tem kaj je ravnal v nasprotju s slovensko pomladjo in osamosvojitvijo,
               pa je bila priložnost, pa je bila ta priložnost leta 1998, pa 1994 prvič, pa 1999, pa
               leta 2000, to so bila obdobja, ko se je v mandatno-volilni komisiji, takrat se je
               malo drugače imenovala, KVIAZ in v Državnem zboru odločalo. In zdelo se mi je
               nemoralno o tem danes govoriti. In tretje, način kakor ste postavljali vprašanje
               njegove vloge v tem postopku ugotavljanja <stage type="mag"/>
               <stage>(nadaljevanje)</stage> dejstev, kot preiskovalnega sodnika. Govorili ste, da je šlo za
               množične umore, ja z ne vem koliko jih je bilo. Verjamem, da ni bil samo eden.
               Govorili ste, kot da je ogromno otrok, mater zraven, govorili ste o tem, da se je
               dalo razumeti, da so to ljudje, ki so bežali iz Slovenije. Povejte, ali so to v
               glavnem ljudje, ki so bežali iz Slovenije ali so to v glavnem, jaz pa za vsakega ne
               vem, ljudje, ki so bežali preko Slovenije in so prihajali od drugod in drugod, niso
               imeli kruha, ne pa da leta 1990 ali 1989 ali 1988 v Sloveniji niso imeli kruha in so
               zato morali bežati v Italijo - s čim - z veljavnim potnim listom?! Kakšen smisel pa
               je bil za Slovenca, da z veljavnim potnim listom beži, če pa je lahko šel vsak dan
               čez mejo, pa največkrat na italijanski strani sploh potnega lista ni rabil, ker je
               imel maloobmejno prepustnico ali pa ga je njegov prijatelj iz sosednje ulice na
               carini, na policiji poznal pa ga je spustil čez. In vi ste hoteli gospoda Maslešo
               prikazati, kot nekoga, ki je nemoralna ravnanja opravljal in zato ne more biti
               predsednik Vrhovnega sodišča. In zato tudi jaz, kakorkoli bi sam to težko naredil,
               vso čast gospodu Masleši, ki je pripravljen se o tem pogovarjati, ker ve, da bo sicer
               od takšnih, kot ste vi, za celo življenje po krivem omadeževan.</p>
               <p>Hvala.</p>
            </sp>
            <sp xml:id="SDT5-MK-Nujna-017-2010-11-16.sp130">

               <speaker>PREDSEDNIK DUŠAN KUMER:</speaker>

               <p>Hvala.</p>
               <p>Gospod Kontič ima proceduralno.</p>
            </sp>
            <sp xml:id="SDT5-MK-Nujna-017-2010-11-16.sp131">

               <speaker>BOJAN KONTIČ:</speaker>

               <p>Ja, proceduralni predlog. </p>
               <p>Zdaj, najprej, miličnik v prejšnjem sistemu ni bilo nič slabega, da ne bi zdaj kdo
               dobil vtis, da smo nastopali zoper miličnika, in če je bil gospod Gorenak komandir
               policijske postaje ali karkoli, ni težava v tem, to želim povedati. Res pa je, da ni
               moč, tudi ne delati enačaja med miličniki in gospodom Gorenakom. Enostavno to ni
               čisto ista zgodba. Res pa je, da večina miličnikov me danes ne uči demokracije, etike
               in morale, to pa je za razmislek glede vašega nastopa prej.</p>
               <p>Ampak, proceduralno sem želel to, da ne bi dobili vtis, kdorkoli, ki je opravljal
               poklic miličnika v preteklosti, da smo karkoli želeli z njimi grdega ali po nemarnem
               omenjati ta poklic.</p>
               <p>Proceduralno pa je moj predlog ta, da, gospod predsednik, ugotovite ali je
               pripravljenost članice in članov te Mandatno-volilne komisije, da v tem trenutku damo
               besedo kandidatu gospodu Branku Masleši, da spregovori. Nekajkrat sem videl, da se je
               prijavil k besedi in da želi besedo. In tako lepo nemo opazuje in spremlja našo
               razpravo, ki je na trenutke žaljiva do njega osebno, kljub temu, da nekateri zdaj
               trdijo, da ne govorijo o kandidatu. Seveda, o tem ne bi govorili, če tega kandidata
               danes ne bi imeli. Tako, da lepo prosim, da nas res nimate za tako neumne, kot vi
               želite, da bi mi neumni bili. Nismo, in resnično predlagam, da damo možnost
               kandidatu, da spregovori, seveda če je za to pripravljenost v komisiji. Jaz bi želel,
               da mu damo besedo.</p>
            </sp>
            <sp xml:id="SDT5-MK-Nujna-017-2010-11-16.sp132">

               <speaker>PREDSEDNIK DUŠAN KUMER:</speaker>

               <p>Hvala, gospod Kontič.</p>
               <p>Kdo nasprotuje temu, da damo zdaj besedo gospodu Masleši?</p>
               <p>Gospod Tanko, izvolite. Nasprotujete? Potem pa se bomo o tem izjasnili z glasovanjem.
               Kdo je za to, da damo gospodu Masleši besedo? Zaključujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(4 člani.)</stage></p>
               <p>Izvolite, gospod Masleša, imate besedo.</p>
            </sp>
            <sp xml:id="SDT5-MK-Nujna-017-2010-11-16.sp133">

               <speaker>BRANKO MASLEŠA:</speaker>

               <p>Hvala lepa.</p>
               <p>Torej, jaz političnih veščin en obvladam. Malo me danes čudi to, jaz to razumem tudi
               kot odnos do sodstva, ki se ji pač kot oblast ni uspelo vzpostaviti in se permanentno
               vzpostavlja. Torej, jaz sem vrhovni sodnik - svetnik, predsednik Sodnega sveta, dobil
               sem podporo občne seje in Sodnega sveta, predlagal me je tudi minister. <stage type="mag"/> <stage>(nadaljevanje)</stage> Takoj moram povedati, da sem se
               prijavil na to mesto na spodbudo številnih kolegov. S politiko nimam nobenega stika,
               torej nisem član nobene stranke, 20 let, mogoče tudi kakšen mesec več.</p>
               <p>Hotel bi povedati, v zvezi s temi številnimi očitki, seveda te primerjave z Egonom
               Krenzom ali Kurtom Waldheimom in kar tako mimogrede navržena povezava s KVOSOM.
               Mislim, jaz tega kot sodnik ne morem razumeti, ker sodniki, ko nekaj izrečemo,
               tehtamo, rekonstruiramo na podlagi dejstev, ne kar tako nekako mimogrede. Torej, tudi
               če je kakšna vrzel, je nikoli ne zapolnimo ali preskočimo. To je največji greh, ki ga
               lahko naredi sodnik. Seveda, pravim, nisem politično vešč.</p>
               <p>Zdaj pa glede teh ogledov, bom šel kar po vrsti. Ogled na meji, jaz sem imel dva
               ogleda, kjer so bile udeležene vojaške osebe, kot storilci kaznivih dejanj. Prvi
               ogled je bil v Postojni, ko je podčastnik jugoslovanske vojske ustrelil policista.
               Ogled je trajal, torej ogled, rekonstrukcija, zaslišanje osumljenca je trajalo
               praktično od jutra do večera. Navzoč je bil sedanji vodja tožilstva v Kopru, kot
               dežurni tožilec, strojepiska, dobil je tudi civilnega zagovornika, tako da smo ga
               zaslišali na policijski postaji v Postojni. Epilog, po mesecu ali več iz medijev, 20
               let zapora pred vojaškim sodiščem v Ljubljani. To je bilo v letu 1982.</p>
               <p>Zdaj pa na meji, je že minister vse povedal. Zakaj gre preiskovalni sodnik na ogled -
               ker je storjeno kaznivo dejanje oziroma je podan sum storitve kaznivega dejanja. Vsa
               tista razprava o prekrških je čisto deplasirana, ker je storjeno kaznivo dejanje.
               Glede tega ogleda, sem jaz že na občni seji, na Sodnem svetu in tudi v javnosti
               povedal, da je bilo tako, da je ta begunec, ki ga je ustrelil vojak obležal na
               italijanski strani. Tako, da mi do njega nismo mogli. Bežal je po klančini navzdol,
               to smo lahko sklepali. Navzoč je bil takratni temeljni tožilec v Kopru Milan Mesar,
               njegovo ime navajam, ker mi je to dovolil. Tukaj imam tudi njegovo izjavo, toliko
               kolikor se je spomnil iz svojega, je pač o tem povedal. Dežurna strojepiska je tudi
               bila in je tudi podala izjavo. Klicala me je tisti večer ko je kolega Štravs podal
               svojo izjavo na televiziji, kakšnih 10 minut po tistem. Nisem je videl ne slišal 10
               let, zgrožena je potem povedala kako doživlja te neresnice, tako jih je označila, ki
               jih navaja. Naslednji dan je šla k notarju in podala izjavo pred notarjem, tukaj imam
               v notarskem zapisu. Opisuje tudi dogajanje na ogledu, kako sem se jaz zgražal, ne pa
               tisto, kar izhaja iz navedb mojih kolegov o dogodku, ki ga sploh ni bilo. To je bil
               edini primer, ko sem jaz bil na ogledu dogodka, ko je bil begunec ustreljen na
               državni meji. S tem, da sem jaz, ta praksa je obstajala že od leta 1977, kolikor mi
               je znano. Jaz sem prišel in začel delati 1. 4. 1980. Ta dogodek je bil 7. 7. 1984,
               torej po več kot štirih letih, 15. 12. 1984 sem jaz postal sodnik višjega sodišča.
                  <stage type="mag"/><stage>(Nadaljevanje)</stage> Torej en primer, ostali
               kolegi so bili večkrat, pač, ker jih je med dežuro to doletelo. Moram tudi korigirati
               tukaj, jaz nisem bil preiskovalni sodnik. Jaz sem bil sodnik, kazenski. Preiskovalni
               sem bil samo med vikendom oziroma tudi v tistem tednu, ker nas je bilo premalo. To je
               praktično, jaz sem bil sodeči sodnik, ki je pomagal na preiskavi po vnaprejšnjem
               razporedu dela, ne pa zaradi nekih povezav s KOS-om, kot je bilo tukaj po nemarnem
               navrženo.</p>
               <p>Dalje. Glede vprašanja ugleda, pa če je storjeno kaznivo dejanje, je preiskovalni
               sodnik moral iti na ogled. Tukaj s tem on ne pokaže nobenega afirmativnega odnosa do
               dejanja. To bi isto, kot bi zdaj trdili, če greš na ugled umora, da pač simpatiziraš
               ali podpiraš tistega, ki je nekoga ubil. To je ta logika. Jaz je ne razumem.</p>
               <p>Dalje. Zakaj nisem prijavil. Bil je navzoč temeljni javni tožilec na ogledu. Policija
               me je obvestila o ogledu, šla je tudi gor z nami. Takrat so bili to organi za
               notranje zadeve. Torej, zapisnik sem sestavil in ga oddal na preiskavi pri državnem
               organu. To bi bilo prvič v zgodovini, katerekoli države, da preiskovalni sodnik še
               mora kot državljan prijavljati kaznivo dejanje. To seveda, jaz mislim, da gospod
               poslanec to dobro ve.</p>
               <p>Dalje. Glede tepihovanja. Čisto po naključju se je ta izraz, ki ga jaz nisem nikoli
               uporabil v življenju, razen seveda zdaj, ko ga moram ponavljati v zvezi s temi
               očitki, se je pojavil v članku, ki ga je objavil gospod Gorenak v Demokraciji. In
               čisto po naključju je ta isti izraz čez kakšnih petnajst dni uporabil kolega Zlobec.
               Jaz ga nisem nikoli v življenju izrekel. Nikoli. Razen zdaj. Zdaj pa dalje. Mogoče
               malo patetike. Moj nono je bil antifašist. Ostal je brez vsega. Mojo mater so zaprli
               Nemci kot aktivistko, leta 1944, zanimivo, ravno tam kjer so bili, kjer je bilo
               koprsko sodišče. Mogoče celico od tiste, kjer sem jaz imel pisarno. Moj oče se je
               boril za Trst kot partizan. Moja žena se je spet po nemarnem, ker je Slovenka, rojena
               v Sarajevu, se je tudi odpovedala državljanstvu, bosanskemu in vzela slovenskega,
               njena babica je z dekretom, z Jesenic bila dvajsetega leta premeščena v Bosno, torej
               bistveno pred 25. 6. 1991. Moja oba otroka, 10 in 11 let sta bila v Kopru med
               agresijo, nista šla v Trst, kakor so jih drugi peljali, nekateri, ki se tolčejo po
               prsih. In izmenjaje sem dežural tudi s kolegom Zlobcem na višjem sodišču v Kopru v
               času osamosvojitve. To so dejstva, ki jih lahko dokažem v vsakem trenutku. In da mi
               na tak način krati pravico do edine domovine, to ne bom nikoli sprejel, ker moja
               edina domovina je pač Slovenija, predvsem pa tisti del okrog Dekoanov dol. Kako
               strašansko sem jaz ljubil vojsko, anekdotično, v vojski sem izgubil 33 kilogramov.
               Šel sem s 111, vrnil sem se z 78, toliko o tej silni ljubezni.</p>
               <p>Kar zadeva moje sposobnosti za vodenje Vrhovnega sodišča. Sodišče so do sedaj vodili
               ljudje, ki so res, torej mene je veselilo predvsem sojenje. Tukaj sem videl neko
               svoje poslanstvo in tudi nek notranji mir. Seveda, kolegi imajo na Kobisu bistveno
               boljše dosežke, ampak jaz sem tudi povedal, vprašanje <stage type="mag"/><stage>(nadaljevanje)</stage> je pa seveda organizacijsko. To sodstvo je treba
               povezati, treba je sodnikom vrniti neko samopodobo, nek občutek, da imajo oblast, da
               izvajajo oblast, da jo morajo odgovorno izvajati. Ne pa, da so neki uradnički,
               prepadeni, ki pač samo čakajo kako bodo dosegli normo. To sem jaz tudi v svojem
               programu zapisal. In če bom predsednik, bom to tudi dosegel. Seveda sem napisal, da
               sem šahovski mojster, pa ne tako mimogrede. Zato ker pač štejem, da nekatere stvari
               lahko predvidim v naprej. Teh vseh seveda nisem predvidel, to moram takoj povedati.
               Ampak tudi, da lahko pač povem kakšni so cilji, kakšna sredstva rabimo za te cilje, v
               katerih rokih bodo izpolnjeni in pripravljen sem v vsakem trenutku, če cilji ne bodo
               izpolnjeni, ponuditi svojo glavo na tnalo oziroma odstopiti. To bi zmeraj vezal tudi
               na svojo lastno odgovornost. Torej, tako je moje gledanje na ta problem.</p>
               <p>No, seveda tukaj se je znašel v Žrmljah tudi sodni svet. Organ "sui generis" kar
               tako. Seveda zato, ker sem jaz predsednik pravosodnega sveta. To je preveč resen
               organ, da bi bilo mogoče kar tako, in ki ima tudi seveda čisto jasne pristojnosti, da
               bi ga bilo mogoče kar tako črtati.</p>
               <p>Sedaj glede teh mnenj, ki zadevajo vprašanje imunitete sodnikov oziroma priznanje
               imunitete. To je v popolni domeni Mandatno-imunitetne komisije. Od leta 1984 oziroma
               1994, ko je bil ustanovljen sodni svet, so bila ta mnenja vsakič enaka, kratka in
               jasna. Torej, ali predlagamo pozitivno mnenje oziroma ali soglašamo, da se ne prizna
               imuniteta. Nikoli sodnemu svetu, od sodnega sveta ni bilo zahtevano, da bi svoje
               mnenje kakorkoli dopolnil. Če bi bila taka zahteva postavljena, bi seveda mi
               korigirali in bi potem tudi te zadeve tako obrazlagali. Tudi ko smo se mi sodnega
               sveta opravičili, nikoli ni bilo izraženo pričakovanje, da bomo prišli na sejo. Če bi
               bilo rečeno, bi prišli. Merila, ki jih pri tem upoštevamo, smo tudi poslali in
               Državni zbor z njimi razpolaga, ki jih pri tem upoštevamo. Sodni svet seveda je nek
               garant in tudi varuh neodvisnosti torej sodnikov. In zato seveda tudi tehtanje po
               vseh teh merilih, kdaj gre za tak poseg oziroma za tako obtožbo sodnika, ki posega v
               njegovo neodvisnost oziroma, ki nima podlage, torej zakaj lahko ocenjujemo, pač da ni
               podlage za kazenski pregon. Seveda se mi tukaj ne spuščamo v čisto strokovne stvari,
               ker vendarle nemogoče je dopustiti. Seveda jaz sem bil prvi, ki vztrajam pri tem, da
               morajo biti sodniki tudi odgovorni za svoje ravnanje. To smo tudi dokazali in tudi v
               bodoče sem program napisal, da to je tisti problem, ker se sodstvo mora še soočiti
               samo s seboj oziroma ravno problem samohigiene, kjer bo jasno povedano, torej tisti,
               ki neopravljena dela v skladu z nekimi pričakovanji ali pa z merili, ki veljajo za
               delo sodnika, da bodo morali potegniti ustrezne konsekvence, seveda, če ne bodo
               svojega dela popravili ...<stage>/nerazumljivo./</stage>... takoj. Tako, da mi nismo nobena cehovska
               organizacija, ki bi sodnike ščitila, kakor je tukaj bilo nekako med vrsticami
               nakazano. Torej, seveda ta moja pote je neka kalvarija. In jaz štejem, da ne o zaman,
               če se bo vendarle izkristaliziralo, kaj so tiste temeljne sodniške vrednote, poklicne
               vrednote in kaj in katera je tista drža, ki jo mora sodnik spoštovati. <stage type="mag"/> <stage>(Nadaljevanje)</stage> Še samo to, jaz ne bom
               komentiral, to kar sta ta dva kolega pisala tukaj, ker ni korektno, ker nista tukaj.
               Sem pa povedal, da sem z njima se pripravljen soočiti kadar koli, ker enostavno to
               kar sta napisala ni res oziroma kar je napisano. Jaz bi lahko tam v logičnem nesmislu
               tudi same vsebine izjave analiziral, ampak je ne bom, to bom storil takrat, ko bova
               skupaj, mogoče razmišljam tudi mogoče na sodišču. In tukaj jaz energično zavračam, da
               je moja kandidatura kakor koli politična. In jaz to zadevo vidim v nekem širšem
               kontekstu discipliniranja sodstva oziroma tudi ustrahovanja sodnikov. Jaz zase moram
               reči, da me ne bo nihče ustrahoval, kot me ni do sedaj me tudi v bodoče ne bo pa naj
               bodo te insinuacije še tako grde. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp134">

               <speaker>PREDSEDNIK DUŠAN KUMER:</speaker>

               <p>Hvala. Gospod Tanko ima besedo.</p>
            </sp>
            <sp xml:id="SDT5-MK-Nujna-017-2010-11-16.sp135">

               <speaker>JOŽE TANKO:</speaker>

               <p>Hvala lepa za besedo.</p>
               <p>Najprej imam razpravo in proceduralni predlog. Predlagam, da prekinemo in nadaljujemo
               v enem primernejšem terminu, bodisi juti po seji, ki bo najbrž prej končana ali pa
               nek naslednji dan dopoldan in da se mogoče še kakšne stvari pridobijo v tem času. To
               je najprej proceduralni predlog.</p>
            </sp>
            <sp xml:id="SDT5-MK-Nujna-017-2010-11-16.sp136">

               <speaker>PREDSEDNIK DUŠAN KUMER:</speaker>

               <p>Jaz dam na glasovanje proceduralni predlog, da se bom držal Poslovnika.</p>
               <p>Kdo je za to, da prekinemo sejo? <stage>(6 članov.)</stage> Kdo je proti? <stage>(9 članov.)</stage></p>
               <p>Sejo nadaljujemo. Izvolite gospod Tanko.</p>
            </sp>
            <sp xml:id="SDT5-MK-Nujna-017-2010-11-16.sp137">

               <speaker>JOŽE TANKO:</speaker>

               <p>Hvala lepa. No zdaj ta proceduralni predlog sem dal tudi iz enega prav posebnega
               razloga; zdaj gospod Potrč je govoril, da je bil gospod Masleša potrjen v trajni
               mandat leta 1994. Zdaj, če se prav spomnim... Oziroma je bil izvoljen na sodniško
               mesto vrhovnega sodnika leta 1999. Takrat je bilo prvo glasovanje in takrat ta
               predlog ni dobil podpore, je bilo sedemindvajset za in pa petintrideset proti. Potem
               pa se ni zaradi tega postopek zaključil v Državnem zboru in se pojavil nov razpis,
               ampak se je tedaj počakalo neko ugodno priložnost in se je dalo ta predlog ponovno na
               glasovanje. Gospod Potrč, to je tako bilo, vi seveda to vehementno govorite kako je
               vse to potekalo pa vam lahko povem, z izpiska iz glasovanja in z datumi, da ste
               takrat mimo zaključka postopka, čez negativno glasovanje se postopek zaključi zadevo,
               dali ponovno na glasovanje in zadevo speljali na takšen način.</p>
               <p>Drugo, kar je bi mogoče ob tem tudi povedal, spomnil, da smo v tem Državnemu zboru
               volili tudi ustavne sodnike. 27. marca 2008 smo izvolili tudi ustavnega sodnika Jana
               Zobca; sedeminpetdeset glasov za in petnajst proti. Zdaj sprašujem na kakšen ali pa
               kaj je bila podlaga za takšno odločitev v Državnem zboru ali je ta ustavni sodnik
               Zobec, ki je dal neko javno izjavo, ki so jo objavili mediji nekredibilen, ali je,
               bom rekel vprašljiva njegova verodostojnost kot ustavnega sodnika, ki presoja tudi
                  <stage type="mag"/> <stage>(Nadaljevanje)</stage> marsikaj, kar je povezano
               z delom Vrhovnega sodišča, tudi Državnega zbora in tako naprej, skladno s presojo.
               Zdaj, v tem političnem spopadu med predlagateljem, to je ministrom Zalarjem in med
               tistimi, ki temu predlogu nasprotujejo pa to ni bila najprej opozicija se postavi, da
               je potrebno dati tudi to nekako na vago ali je predlog ministra Zalarja takšen, da
               je, bi rekel povsem neoporečen ali pa je imel morda prav tudi tisti, ki opravlja
               funkcijo v sodstvu in teh ni malo, ki so se odzvali. Med njimi tudi ustavni sodnik,
               tudi vrhovni sodnik, tudi kot nekdanji sodelavci in oporekajo, bom rekel primernosti
               izbora kandidata za predsednika vrhovnega sodišča.</p>
               <p>Sprašujem to čisto preprosto, opozicija je v ta postopek odločanja prišla v neki
               določeni fazi, takrat ko je bil postopek ministra Zalarja vložen v postopek v
               Državnem zboru. Mi se od tukaj naprej opredeljujemo, odločamo, razmišljamo,
               sprašujemo prej pa so se zgodile že nekatere zadeve, ki so jih sprožili ljudje iz
               sodstva; sodniki, vrhovni sodniki, ustavni sodniki. In meni je žal, da minister ni
               opravil diskusije na tej ravni, se pravi, da bi v trenutku, ko je prišlo do
               oblikovanja in do zaključka tega postopka v fazi pridobivanja mnenj, da bi enostavno
               preveril tudi in opravil razpravo s tistimi, ki so imeli in imajo še vedno pomisleke
               do tega predloga. Zdaj ste žal to razpravo nekako usmerili proti nekaterim poslancem
               v tem Državnem zboru na tej strani, ki tudi izražamo pomisleke o tem ali je predvsem
               minister Zalar v teh postopkih svojo nalogo opravil na primeren način, zadosti
               kvalitetno? Mi ocenjujemo, da ta naloga v tej fazi ni bila primerno opravljena, da
               minister ni opravil vsega tistega kar bi bil po našem mnenju dolžan storiti preden je
               takšen predlog posredoval v Državni zbor.</p>
               <p>Da je veliko nelagodja s tem predlogom ministra kažejo tudi odgovori predsednika
               Vlade na poslansko vprašanje. Najbrž smo vsi tisti, ki smo takrat sedeli v sejni
               dvorani, v dvorani za plenarne seje Državnega zbora to zagotovo zaznali. Najbrž
               odgovori predsednika Vlade tudi niso pustili nekega navdušenja, tudi pri koalicijskih
               partnerjih. Tudi najbrž ne v neki stranki, največji stranki v koaliciji... In to kaže
               na to, da obstaja zavedanje, da postopki, da razčiščevanja, da preverbe teh podatkov,
               ki se pojavljajo niso bile opravljene na primeren način in niti ne na zadosten način.
               Tukaj govorimo o odgovornosti predlagatelja, minister je predlagatelj.</p>
               <p>Minister je tudi dejal, da preiskovalni sodnik pri ugledu zapiše tisto, kar vidi, to
               je citiral. Postavil sem nekaj vprašanj v tej svoji uvodni razpravi pa me zanima kaj
               je na tem ogledu takrat videl preiskovalni sodnik? Ali je zapisal v ta ogled tisto,
               kar je bilo ali je bil vojak<stage type="mag"/> <stage>(nadaljevanje)</stage>
               ubit na... In zapisano je, da je bil ubit na italijanski strani. Zanima me, kaj se je
               po tem zgodilo ali je bila italijanska stran obveščena o teh zadevah? Ali je bila
               žrtev prenesena na slovensko stran? Ali je preiskovalni sodnik opravil ogled na
               italijanski strani? Ali se je ugotavljala identiteta žrtve in tako naprej.</p>
               <p>Skratka, če je minister v tej svoji razpravi dejal, da sodnik zapiše tisto, kar vidi
               in tam je nekaj videl in tam se je tudi najbrž nekaj dogodilo in zgodilo, potem bi
               najbrž preiskovalni sodnik, lahko bi zapisal, da se je žrtev kar tam pustila, če ne
               bila prenesena na slovensko stran... ...<stage>/Oglašanje iz klopi./</stage>... Seveda je zapisano
               to v tem ugledu samo zanima me kaj se je dogajalo potem naprej, kaj preiskovalni
               sodnik o tem ugotovi... Gospa Bebler, nismo v Grčiji na kakšnem otoku, smo na
               plenarni seji ali pa na seji mandatno-volilne komisije in temu primerno prilagodite
               svoje obnašanje. Zato je potrebno opraviti razpravo oziroma ugotoviti dejstva pri teh
               zadevah.</p>
               <p>Kar zadeva ostale stvari, ki so povezane s to predmetno kandidaturo pa bi najbrž bilo
               potrebno tudi pojasniti nekatere druge zadeve, tudi v zvezi sodbene. Gospod Juri je
               tukaj zelo lepo razpravljal o nekaterih svojih potezah v mladosti in se z njimi na
               takšen ali drugačen način pohvalil. Malokdo je dobil za nagrado, ko je nasprotoval
               ustanovitvi države veleposlaniško mesto, malokdo. On jo je in to se je tako zgodilo.
               Vendar to mu ne daje nobene legitimitete, da kogar koli obravnava na kakršen koli
               drugačen način.</p>
               <p>Zakaj sprašujemo, kakšni so bili nadaljnji koraki tistih, ki so opravljali
               preiskovalna dejanja na meji, pri tistih, ki so bili ustreljeni? Predvsem zato, ker
               to več ali manj niso bili javni podatki. Jaz mislim, da se v tem obdobju, ko so se
               dogajali ti poboji na zeleni meji, niso prišle komercialne televizije, niti javna
               televizija, niti drugi javni mediji in o tem poročali. To so bila dejanja, ki so bila
               storjena in glede na to, da uradni zakoni, to se pravi objavljeni zakoni teh dejanj
               na takšen način niso dovoljevali, niso registrirali o tem ni bil nihče praktično
               obveščen. To je vedel preiskovalni sodnik, ne vem, tožilec, ki si je ogledal in pa
               tisti ki so to dejanje storili in so bili obveščeni po službeni dolžnosti. Najbrž o
               teh dejanjih takrat ni poročala ne TV Slovenija ne Radio Slovenija, da bi lahko kdor
               koli izmed preostale javnosti, preostalih dva milijona prebivalcev ali pa nekaj manj
               takrat, o tem bil obveščen.</p>
               <p>Zato tudi ni moglo priti do nekih civilnih postopkov, ker ljudje o tem niso bili
               obveščeni. In zato je bilo po mojem tudi zelo primerno vprašanje kaj se je dogajalo v
               teh postopkih naprej recimo, ko so se neki dosjeji oddali in ko se je ugotovilo, da
               se po nekem zelo dolgem času ni nič zgodilo; ni se sprožil noben postopek, nobena
                  <stage type="mag"/> <stage>(nadaljevanje)</stage> procesna zadeva, zadeve so
               nekje obležale in kot zdaj nekako slišimo, jih tudi najbrž ni v teh arhivih v
               Republiki Sloveniji.</p>
               <p>Zato je takšno vprašanje po moji oceni pomembno, ker lahko bi postopek sprožili
               tisti, ki so bili o tem obveščeni. To bi bilo tudi normalno pričakovati vendar očitno
               je, da tisti, ki so bili o tem obveščeni so opravili svojo službeno dolžnost, zadevo
               zaprli, zapakirali, poslali in se potem od tega popolnoma umaknili. Nobeden ni niti
               povprašal, kaj se je s tem predmetom, ki ga je obdeloval, z dogodkom ali pa kakor
               koli potem rečemo ali pa z umorom, naprej dogajalo. No to se mi zdi smiselno tudi
               takšno vprašanje, da povprašamo tiste, ki so bili pri teh zadevah, da povedo in
               odgovorijo tudi na takšno vprašanje. To ni nekaj, čemur bi se kdorkoli posmehoval.
               Gospod minister je dejal, da je šlo ali pa, da gre v takšnih primerih za opustitev
               nekega dejanja.</p>
               <p>Zdaj, zakaj niso tisti, ki zdaj opozarjajo na te zadeve to sprožili prej, to mi ne
               vemo, logično. Ta vprašanja so se odprla ob tej kandidaturi in zdaj spraševati kaj so
               tudi ti kolegi sodniki takrat razmišljali to tudi najbrž ni vprašanje za tiste, ki
               razpravljamo na tej strani dvorane. Mi so ta problem samo zaznali in ga tudi
               opozarjamo naprej. In če bi bila modrost v tej koaliciji, če bi imeli nek namen, da
               bi se te zadeve resno razčistile bi zagotovo, če je že minister zamočil v tem delu,
               ko je to po nekem pospešenem postopku na hitro predlagal in predsednik
               mandatno-volilne komisije jima je celo tako hitro sledil, da niti njegovi nadrejeni v
               poslanski skupini niso bili o tem obveščeni...</p>
            </sp>
            <sp xml:id="SDT5-MK-Nujna-017-2010-11-16.sp138">

               <speaker>PREDSEDNIK DUŠAN KUMER:</speaker>

               <p>Opozarjam nas na 75. člen, da se skoncentrirate na...</p>
            </sp>
            <sp xml:id="SDT5-MK-Nujna-017-2010-11-16.sp139">

               <speaker>JOŽE TANKO:</speaker>

               <p>Bi vsaj ob tem, ko smo v opoziciji predlagali proceduralne zadeve lahko dali mirno
               možnost, prekinili in pridobili ustrezna mnenja ali dopolnitve. </p>
            </sp>
            <sp xml:id="SDT5-MK-Nujna-017-2010-11-16.sp140">

               <speaker>PREDSEDNIK DUŠAN KUMER:</speaker>

               <p>Kdaj drugič.</p>
            </sp>
            <sp xml:id="SDT5-MK-Nujna-017-2010-11-16.sp141">

               <speaker>JOŽE TANKO:</speaker>

               <p>No saj raven...</p>
            </sp>
            <sp xml:id="SDT5-MK-Nujna-017-2010-11-16.sp142">

               <speaker>PREDSEDNIK DUŠAN KUMER:</speaker>

               <p>Saj ravno zaradi tega, ker skoncentrirajte in diskutirajte o tem kar ste se namenili
               ne pa vedno v mojo osebno skačete... Jaz vodim to sejo, imate besedo in govorite o
               kandidaturi. Izvolite gospod Tanko.</p>
            </sp>
            <sp xml:id="SDT5-MK-Nujna-017-2010-11-16.sp143">

               <speaker>JOŽE TANKO:</speaker>

               <p>Kako bom imel besedo, če vi namesto mene govorite.</p>
               <p>Kar zadeva zadeve, ki so povezane z odločitvami sodnega sveta; res se je na zadnji
               seji mandatno-volilne komisije prvič zgodilo, da je bilo odločeno, da se pridobi tudi
               neko dopolnilno obrazložitev za predloge, ki prihajajo s strani sodnega sveta na
               mandatno volilno komisijo. Vendar jaz menim, da je najbrž to samo to premalo, da se
               to opravi z dvema stavkama in mi smo tudi predlagali in tudi pisno želimo to
               pridobiti, da se v primerih, ko gre za odločanje o imunitetah, da tudi drugačno
               dopolnjen del. To se pravi, da vidimo kako člani sodnega sveta odločijo v konkretnih
               primerih. Namreč pokazala se je velika korelacija med odločitvami sodnega sveta in
               med odločitvami koalicije pri odločanju o imunitetah sodnikov. In celo gospod Kontič
               je na mandatno-volilni komisiji izjavil, da je to mnenje, ki ga da sodni svet v
               bistvu temeljna podlaga za njegovo odločitev in da o tem niti ne razmišljate več
               veliko.</p>
               <p>Skratka, jaz menim, da je potrebno, da se pridobijo obrazložitve in tudi odgovori
                  <stage type="mag"/><stage>(nadaljevanje)</stage> na nekatera vprašanja, ki
               so bile postavljene pri obravnavi te točke, pri obravnavi tega imenovanja. Jaz
               mislim, da bi minister to moral pripraviti. Jaz sem sicer v uvodu ob predložitvi
               oziroma razpravi ob teh proceduralnih predlogih navedel, da je možno, da se za
               razjasnitev takih zadev ustanovi tudi preiskovalna komisija. Mislim, da to ni
               potrebno, če se ti postopki v tem delu opravijo na neki primeren, dostojen in popoln
               način. Zagotovo pa bi bilo to neprimerno, da bi zaradi tega, ker koalicija vztraja s
               tem pospešenim postopkom imenovanja predsednika Vrhovnega sodišča, da se opusti
               pridobitev teh potrebnih obrazložitev in argumentacij, ki bi lahko bile drugačne od
               trditev, ki so se pojavile v zapisih, v izjavah sodnikov, da bi se lahko temu
               izognili. Vsekakor pa bo problem, če bo ustanovljena preiskovalna komisija, ki se bo
               ukvarjala z ravnanji, z odločitvami, s preteklimi odločitvami predsednika Vrhovnega
               sodišča. Mislim, da ne moremo mimo zgodovine kogarkoli. Vsak med nami ima neko
               kariero, zgodovino, ima neke odločitve in dejanja, ki lahko na tak ali drugačen način
               vplivajo na nekatere stvari, ki se, potem v nadaljevanju, na katere kandidiramo
               lahko, potem v naslednjih ali bodočih letih. Jaz menim, da je problem, da ostajajo
               zadeva v tem delu nepojasnjene, neodgovorjene, čeprav pač očitno izgleda, da
               koalicija nima nobene volje, da bi prišli do takih odgovorov.</p>
               <p>Skratka, predloga imenovanja predloga ministru na glasovanju zagotovo nebom podprli,
               predvsem zaradi razlogov, ker tudi ni nobene želje, da bi se dala ta kompletna
               pojasnila, dogovori in pa tudi dokazi, da nekatere trditve, ki so po mojem mnenju
               zelo pomembne in vplivajo tudi na podobo in verodostojnost vrhovne sodne veje
               oblasti, da se jih tudi nekako dostavi in predloži poslancem k tem odločanju.</p>
            </sp>
            <sp xml:id="SDT5-MK-Nujna-017-2010-11-16.sp144">

               <speaker>PREDSEDNIK DUŠAN KUMER:</speaker>

               <p>Hvala. Gospa Melita Župevc, ima proceduralno.</p>
            </sp>
            <sp xml:id="SDT5-MK-Nujna-017-2010-11-16.sp145">

               <speaker>MELITA ŽUPEVC:</speaker>

               <p>Gospod predsednik, jaz sem zelo pozorno poslušala obrazložitve ministra Zalarja in
               tudi kandidata gospoda Masleše in jaz predlagam, da daste moj proceduralni predlog,
               da glasujemo o kandidaturi gospoda Masleše na glasovanje.</p>
               <p>Jaz mislim, da ni argumentov in dokumentov, ki bi opozicijo prepričala v to, da je
               gospod Masleša dober kandidat za predsednika Vrhovnega sodišča. Lahkota, s katero ste
               danes operirali, jaz moram reči, da je potrebno veliko poguma, da tukaj sediš in
               poslušal to, kar so kandidatu Masleši danes naložili opozicijski poslanci. Ko sem
               poslušala tako ministra kot kandidata moram reči, da nobenega nelagodja več ni. Če je
               slučajno bilo. Ko je povedano, jaz mislim, da lahko do jutra sedimo tukaj. Gospod
               predsednik, minister je pojasnil tisto, kar je lahko pojasnil, tudi kandidat, mislim
               da je pojasnil vsa tista ozadja, ki bi morebiti zanimala opozicijske poslance, ampak
               kot povedano lahko zastavijo še 100 vprašanj in dobijo še 200 odgovorov, ampak pač z
               njimi ne bodo zadovoljni. Če je torej možno je moj proceduralni predlog, da glasujemo
               o kandidaturi gospoda Masleše, ampak opozicija bo seveda temu nasprotovala. <stage type="mag"/><stage>(nadaljevanje)</stage> Hvala.</p>
            </sp>
            <sp xml:id="SDT5-MK-Nujna-017-2010-11-16.sp146">

               <speaker>PREDSEDNIK DUŠAN KUMER:</speaker>

               <p>Jaz seveda težko dam to kot proceduralni na glasovanje, jaz bom razpravljal naprej,
               moram pa reči, razpravljali bomo tako dolgo, dokler ne bomo prišli do odločitve.
               Izvolite, gospa Bebler.</p>
            </sp>
            <sp xml:id="SDT5-MK-Nujna-017-2010-11-16.sp147">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik.</p>
               <p>Torej, jaz bi podprla predlog, ki ga je ravnokar predlagala kolegica Melita Župevc,
               ampak očitno dobri predlogi danes ne padejo na plodna tla.</p>
               <p>Jaz se opravičujem, res sem se nocoj nekajkrat na glas zasmejala pri nekaterih
               trditvah ali ugibanjih, domišljijskih variantah nekaterih opozicijskih poslancev pa
               se ne bi smela, ker so stvari preveč resne, tako daleč, da se človek vpraša, kaj je
               nekaterim poslancem, ki so sposobni s takimi težkimi besedami črniti kandidata, ki so
               si sposobni izmišljevati raznorazne trditve in to v imenu človekovih pravic, kar je
               najbolj grobo pri vsem tem, jaz enostavno tega ne razumem.</p>
               <p>Najprej je rečeno, da je Sodni svet neka cehovska zadeva, neki ceh in seveda jasno,
               da sodniki sebe ščitijo. Lepo vas prosim, gospodje, poglejte, Ustavo poglejte. Sodni
               svet je določen z Ustavo in tudi sestava Sodnega sveta je določena v Ustavi in
               pristojnosti Sodnega sveta so določene v Ustavi in je nespodobno na ta način
               zastavljati nekatera vprašanja v zvezi s poslovanjem in postopanjem Sodnega sveta.
               Jaz pač tako na te stvari gledam.</p>
               <p>Gospod Tanko je zastavil vprašanje, kaj se je zgodilo, potem s tistim truplom, ki je
               bil na oni strani meje, na italijanskem ozemlju, ja, za božjo voljo, saj naš
               preiskovalni sodnik nima ne stvarne ne krajevne pristojnosti na ozemlju Italije. Lepo
               vas prosim, gospod Tanko. Če vam te stvari niso poznane, če pojma nimate, o tem, kaj
               naj bi vseboval zapisniki, ki ga opravi preiskovalni sodnik, potem prosim, ne
               smešiti, ne nas, ampak sebe, ker je res neprimerno. Veste, ne vem, kako ste vi mene
               spravili sedaj na Grški otok, jaz ne gojim nobene ljubezni do Grških otokov, ne do
               Grčije, vi očitno ja, ampak jaz z Grčijo nimam nobene zveze, ampak raje bi bila tam
               vsekakor kot pa sedaj tukaj poslušala vas in vaše bizarne podneme. Mene je sram, da
               moram poslušati taka podtikanja in to spet rečeno v imenu človekovih pravic. Mislim,
               da je to nespodobno. Zelo mi je bilo všeč, ko je kandidat na koncu povedal, da njega
               ni strah in da ga ni moč ustrahovati in za to mu izrekam čestitke. Jaz bom mirne vest
               podprla kandidaturo gospoda Masleše, še toliko bolj, ker ravno njegova obrazložitev
               me je prepričala, da je pravi kandidat za to mesto.</p>
               <p>Povedal je, da sta tako tožilec, takratni, ki je sodeloval na ugledu, kot
               zapisničarka pri notarju overila svoje izjave, pričanje o tem, kako je ta ugled
               potekel. Sedaj, ne vem, sedaj najbrž ta notar ni dober. Kaj za eden notar pa je to
               bil, ki je overil tako pričanje? Lepo vas prosim, bodite resni. Jaz bom mirne vesti
               podprla kandidata. Pa mogoče tudi malo za to, ker nekaj vendarle tudi poznam sodno
               prakso in delo sodnikov, verjetno tudi za to in ker tudi se malo spoznam na človeško
               hudobijo. Hvala lepa.</p>
            </sp>
            <sp xml:id="SDT5-MK-Nujna-017-2010-11-16.sp148">

               <speaker>PREDSEDNIK DUŠAN KUMER:</speaker>

               <p>Hvala. Izčrpal sem spisek vseh prijavljenih. Kdo se še prijavlja? Gospod Gorenak,
               potem pa počasi zaključimo razpravo. Izvolite, gospod Gorenak.</p>
            </sp>
            <sp xml:id="SDT5-MK-Nujna-017-2010-11-16.sp149">

               <speaker>DR. VINKO GORENAK:</speaker>

               <p>Hvala lepa. Prej sem ostal dolžan par odgovorov seveda pa gospa Bebler mi daje vedno
               priložnosti, da kaj povem.</p>
               <p>Dolžen sem odgovor gospodu Juriju, ki me je spraševal, kaj sem delal med vojno za
               Slovenijo. <stage type="mag"/><stage>(nadaljevanje)</stage> Bil sem v kabinetu
               gospoda Bavčarja. Med vojno pa me je poslal v vodstvo Celjske uprave in sem tam
               deloval, bil sem pa zadolžen za te prebežnike iz JLA. Torej, to sem jaz to delal. Za
               vas pa vem, kje ste bil, pa mi ni treba vas spraševati, ker vem, da ste gledal morje,
               takrat, ko je bila v Ljubljani ..<stage>/Nerazumljivo./</stage>.. Gospod Potrč, jaz vas nisem hotel
               s temi zadevami nič v kakšno zadrego spraviti, vi ste odgovarjali čisto neke druge
               reči, kar vas jaz sploh nisem spraševal. Vi ste odgovarjali nekaj o svoji vlogi v
               času pred letom 1990. Jaz nisem tega nikoli postavljal kot vprašanje, ampak sem
               vprašanje vam kot pravniku, vi večkrat rečete, jaz sem pravnik, sem vas spraševal o
               tem, kaj je legitimno in kaj je zakonito. Verjamem, da ste dostikrat lahko ravnal
               legitimno, čeprav je nekaj bilo, jaz tudi to verjamem nezakonito, tako kot ste rekli,
               ampak jaz sem hotel vpraševati vas, kako gledate na vlogo preiskovalnih sodnikov z
               vidika legitimnosti pa zakonitosti, to sem vas spraševal in ne o vaši vlogi. Tako da,
               to je ta zadeva.</p>
               <p>Seveda gospa Bebler reče, da je to nekaj nemogočega, nekaj nezaslišanega, kar
               opozicija počne. In to, kar je gospod Tanko spraševal, ja, mogoče pa vi veste, kaj je
               s tistim truplom, potem pa vi razložite, kaj je, saj posluša me tako ne.</p>
               <p>Kar se pa tiče, s tem bom tudi zaključil, kar se pa tiče tega, kar je kandidat
               govoril v zvezi, danes prvič omenjam kandidata, primer ena, ki ste ga omenjali v
               Postojni izjemno dobro poznam, ker je žrtev moj učenec bil, tisti primer zelo dobro
               poznam in tam ni nič posebnega, mislim, da tam nismo nikoli govorili o čemerkoli
               spornem. Kar se pa tiče primera dva na meji, je pa za mene situacija samo toliko
               nova, da je tam bil še tožilec, ampak dejstva mojega nastopa pa še vedno ne
               spremeniti. Zakaj? Izgleda, ker sta, potem dve osebi, ki sta bili na ogledu kraja,
               ampak de facto dejstvo pa spet je, da je, potem ta spis romal na Vojaško sodišče, ker
               so ga dali a skozi a ali okrogel fascikel. Tako da, to dejstvo nikakor ne spreminja
               zlasti z vidika legitimnost in zakonitosti. Toliko z moje strani. Hvala.</p>
            </sp>
            <sp xml:id="SDT5-MK-Nujna-017-2010-11-16.sp150">

               <speaker>PREDSEDNIK DUŠAN KUMER:</speaker>

               <p>Hvala lepa. Zaključujem razpravo. Prehajamo na glasovanje. Na glasovanje dajem
               predlog naslednjega sklepa: "Mandatno-volilna komisija predlaga Državnemu zboru, da
               sprejme sklep o imenovanju predsednika Vrhovnega sodišča Republike Slovenije, s
               katerim se za predsednika Vrhovnega sodišča Republike Slovenije za dobo šestih let
               imenuje Branko Masleša, vrhovni sodnik, svetnik na Vrhovnem sodišču Republike
               Slovenije." Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(5 članov.)</stage></p>
               <p>Ugotavljam, da je sklep sprejet.</p>
               <p>Hvala za potrpežljivost. Lahko noč.</p>
               <stage type="time">(Seja je bila končana dne, 16. november 2010 ob 23.51.)</stage>
            </sp>
         </div>
      </body>
   </text>
</TEI>
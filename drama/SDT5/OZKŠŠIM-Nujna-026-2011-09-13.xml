<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZKŠŠIM-Nujna-026-2011-09-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8C02D1E191772EFDC12579050034811F</idno>
               <idno type="custom" subtype="day">A7D9A137A258458FC125790B0025A970</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=A7D9A137A258458FC125790B0025A970</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Nujna-026-2011-09-13.OZKŠŠIM" n="026">
               <name>Nujna</name>
               <date when="2011-09-13"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Nujna-026-2011-09-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Nujna-026-2011-09-13.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">26. nujna seja</stage>
            <stage type="date">(13. september 2011)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 16.00.</stage>
            <stage type="mag"/>


            <sp xml:id="SDT5-OZKŠŠIM-Nujna-026-2011-09-13.sp1">

               <speaker>PREDSEDNICA MAG. MAJDA POTRATA:</speaker>

               <p>Lepo pozdravljeni. Pričenjam 26. nujno sejo Odbora za kulturo, šolstvo, šport in
               mladino. </p>
               <p>Obveščam vas, da sta se za današnjo sejo zaradi zadržanosti opravičila poslanca
               Roberto Battelli in Aleksander Zorn s pooblastili, kot nadomesti člani in članice pa
               sodelujejo poslanec Ivan Gril namesto poslanke Alenke Jeraj, poslanec Marijan Križman
               namesto poslanke mag. Andreje Rihtar, poslanec Mirko Brulc namesto poslanca Sama
               Bevka.</p>
               <p>Še enkrat vas pozdravljam na seji, vas in vse prisotne, zlasti množično prisotne
               predstavnike javnih občil.</p>
               <p>S sklicem seje ste prejeli naslednji dnevni red seje odbora.</p>
               <p>1. Predstavitev Sama Bevka kandidata za ministra za kulturo.</p>
               <p>V poslovniškem roku nisem dobila nobenega predloga ne za širitev dnevnega reda, ne za
               umik točke dnevnega reda, tako da je določen dnevni red kakršnega ste dobili s
               sklicem.</p>
               <p>Prehajamo na obravnavo <title>1. TOČKE DNEVNEGA REDA - TO JE PRESTAVITEV SAMA BEVKA
                  KANDIDATA ZA MINISTRA ZA KULTURO</title> . Uvodno pojasnilo.</p>
               <p>Samo Bevk, ki je predlagan za ministra za kulturo se bo v skladu s 112. členom Ustave
               Republike Slovenije ter 1. in 2. odstavkom 230. člena Poslovnika Državnega zbora
               predstavil odboru, kot pristojnemu delavnemu telesu in odgovarjal na vprašanja članic
               in članov odbora.</p>
               <p>Na podlagi predstavitve bo odbor v skladu s 1. odstavkom 231. člena Poslovnika
               sprejel mnenje o ustreznosti predstavitve kandidata, ki ga bom v roku iz 1. odstavka
               231. člena Poslovnika takoj, najkasneje pa v 48 urah po predstavitvi, poslala
               predsedniku Državnega zbora in predsedniku Vlade.</p>
               <p>Prosim gospoda Sama Bevka, kandidata za ministra za kulturo, da se predstavi <stage type="mag"/>(Nadaljevanje) odboru. Izvolite, beseda je
               vaša.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp2">

               <speaker>SAMO BEVK:</speaker>

               <p>Spoštovana gospa predsednica, spoštovani kolegi in kolegice.</p>
               <p>Na vprašanje novinarjev zakaj sem sprejel ponudbo predsednika Vlade Boruta Pahorja za
               prevzem funkcije ministra za kulturo sem odgovoril, da bi rad nekaj dobrega naredil
               za slovensko kulturo.</p>
               <p>Zavedam se vseh težav s katerimi se sooča ta kulturni resor in slovenska kultura a
               sem vseeno zmeren optimist, bolje rečeno realist.</p>
               <p>Kljub zmanjšanju sredstev z rebalansom državnega proračuna za leto 2011, ostaja v
               proračunu Ministrstva za kulturo skoraj 200 milijonov evrov in s tem denarjem se da
               marsikaj narediti.</p>
               <p>Večina proračuna je seveda že realizirana, vendar moram poudariti, da je letošnji
               kulturni proračun kar za 20 milijonov evrov višji, kot je bil proračun leta 2008, ko
               v naši državi sploh še nismo prepoznali, da lezemo v globoko krizo.</p>
               <p>Potrudil se bomo, da bomo sredstva, ki so na razpolago gospodarno, pregledno in
               učinkovito uporabili.</p>
               <p>Poleg državnega proračuna velik del sredstev za slovensko kulturo namenjajo tudi
               občine, posebej mestne.</p>
               <p>Po podatkih za leto 2009 je teh za okrog 150 milijonov evrov.</p>
               <p>Nekaj milijonov evrov primaknejo tudi drugi vladni resorji in sponzorji, temu lahko
               pa prištejemo še nekaj sredstev, ki jih zavodi pridobijo na trgu.</p>
               <p>Že pred predstavitvijo svojega dela na Odboru za kulturo sem obiskal tudi Ministrstvo
               za kulturo, kjer mi je državni sekretar Jožef Školč skupaj s svojimi sodelavci in
               sodelavkami predstavil vso problematiko, za kar se jim prav lepo zahvaljujem.</p>
               <p>Tako sem se iz prve roke seznanil oziroma izvedel za kaj za prevzem funkcije ministra
               za kulturo ni bilo nobenega navala.</p>
               <p>Dovolite mi, da v nadaljevanju predstavim nekaj področji, katerim bomo posvetili vso
               pozornost.</p>
               <p>Ker smo v Državnem zboru, naj začnem z zakonodajo oziroma normativnimi akti, ki jih
               je nujno potrebno sprejeti tudi v tem kratkem času, ki nam bo, seveda če bomo dobili
               podporo, na voljo.</p>
               <p>Omejil se bom le na najnujnejše zakone in druge akte, tudi zaradi tega, ker sem trdno
               prepričan, da velika produkcija novih zakonov in predpisov ustvarja veliko
               nepreglednost in nestabilnost posameznih sistemov in področij, pa naj bo to v
               kulturi, zdravstvu, gospodarstvu ali v drugih družbenih podsistemih.</p>
               <p>Zato delo posameznega ministra oziroma resorja, za katerega je odgovoren, ocenjujem
               ne toliko po produkciji novih zakonov, temveč predvsem po tem kako učinkovito se
               izvajajo že sprejeti zakoni in drugi podzakonski akti in predpisi.</p>
               <p>Konec letošnjega leta se izteče veljavni nacionalni program za kulturo, zato je treba
               pripraviti novega in sicer za obdobje od 2012 do 2015.</p>
               <p>Aktivnosti za pripravo te resolucije že nekaj časa potekajo in so v sklepni fazi.</p>
               <p>Dokument naj bi v Državnem zboru sprejeli do konca letošnjega leta.</p>
               <p>Naj vas spomnim, da je nacionalni kulturni program imel v svojem programu tudi
               minister Rudi Šeligo, katerega mandat je bil tudi časovno zelo omejen.</p>
               <p>Potem sledi resolucija o nacionalnem programu za jezikovno politiko, ki naj bi prišla
               v Državni zbor v naslednjih mesecih.</p>
               <p>Na jezikovnem področju je eno izmed pomembnejših vprašanj odpiranje visokošolskega
               prostora in s tem povezana mednarodna izmenjava študentov in profesorjev, zato je
               resolucija o nacionalnem programu visokega šolstva omogočila poučevanje tudi v tujih
               jezikih.</p>
               <p>Kot tretji dokument po vrsti navajam predlog zakona o avdiovizualnih medijskih
               storitvah.</p>
               <p>S predlogom zakona Slovenija kot zadnja članica Evropske unije v domači pravni red
               prenaša evropsko direktivo.</p>
               <p>Sloveniji sicer grozi kazen evropske komisije v višini 6 milijonov <stage type="mag"/>(Nadaljevanje) evrov in ima nesprejetje tega zakona direktne
               finančne posledice za državni proračun, kar si pa v tej kritični situaciji ne smemo
               privoščiti.</p>
               <p>V normativnem programu Vlade je še nekaj zakonskih predlogov, ki jih bomo vložili v
               zakonodajni postopek le pod pogojem, če bomo ugotovili, da uživajo dovolj široko
               podporo. Naj jih nekaj naštejem.</p>
               <p>Zakon o uresničevanju javnega interesa za kulturo, zakon o spremembah in dopolnitvah
               zakona o varstvu dokumentarnega in arhivskega gradiva in arhivih, zakon o shemi
               deleža umetnosti v investicijskih projektih, zakon o spremembah in dopolnitvah zakona
               o varstvu kulturne dediščine in zakon o doživljenjski renti, ki je bil sicer umaknjen
               iz procedure pred referendumom o pokojninski reformi.</p>
               <p>Med podzakonskimi akti pa sta v pripravi pravilnik o bibliotekarskem izpitu in
               pravilnik o imenovanju strokovne nazive v knjižnične dejavnosti.</p>
               <p>Po vsej verjetnosti pa bo večina teh predlogov prišla na mizo v 6. sklicu Državnega
               zbora.</p>
               <p>V nadaljevanju bom spregovoril še o nekaterih projektih s katerimi se bomo na
               Ministrstvu za kulturo, če bomo dobili zaupnico, še naprej intenzivno ukvarjali.</p>
               <p>Med te zagotovo sodita čimprejšnje dokončanje investicije v obnovo Ljubljanske opere
               in izpeljava projekta evropske prestolnice kulture 2012 v Mariboru in partnerskih
               mestih.</p>
               <p>Praksa je pokazala, da posamezna ministrstva, niti javni zavodi niso najbolje
               usposobljeni za vodenje velikih in zahtevnih investicij kot so na primer gradnja
               opere, številnih bolnišnic, šol ter drugih objektov.</p>
               <p>Prav zaradi tega bi morali na državnem nivoju po mojem mnenju za izvajanje investicij
               v družbenih dejavnostih ustanoviti posebno službo oziroma družbo za gradnjo teh
               objektov, saj se posamezne gradnje zavlečejo v 10, 15 ali celo več let.</p>
               <p>Tako prihaja tudi do številnih podražitev in drugih težav, vendar ta predlog bolj v
               razmislek naslednji Vladi.</p>
               <p>Pri izvedbi evropske prestolnice kulture v Mariboru in partnerskih mestih Ptuju,
               Velenju, Slovenj Gradcu, Murski Soboti, Novem mestu, pa bi se morali povezati tudi s
               turistično zvezo Slovenije in turističnim gospodarstvom ter izkoristiti ta projekt za
               promocijo naše države in nadaljnji razvoj kulturnega turizma.</p>
               <p>Med ključne nacionalne projekte prav gotovo sodi tudi gradnja narodne in
               univerzitetne knjižnice, kot osrednje slovenske znanstvene knjižnice.</p>
               <p>To je temeljni infrastrukturni projekt za nadaljnji razvoj slovenske kulture in
               znanosti in bi ga lahko povsem enakovredno postavili ob bok avtocestnemu križu, kot
               temelju prometne infrastrukture.</p>
               <p>Četudi je za investicijo primarno zadolženo Ministrstvo za visoko šolstvo, veljavni
               nacionalni kulturni program navaja, da bo morala kulturna politika v prihodnje biti
               pozorna na težave nacionalne knjižnice in jih reševati.</p>
               <p>Te težave so trojne narave, prostorska stiska, pomanjkanje kadrov, vedno večje
               število digitalnih publikacij.</p>
               <p>V zadnjem času se je pojavil tudi nov predlog, da bi se NUK sofinanciral iz pobranega
               davka na knjigo.</p>
               <p>Ministrica za kulturo Majda Širca je tak predlog podprla in napovedala, da naj bi se
               gradnja lahko začela 2013 in dokončala 2015.</p>
               <p>Nameravam nadaljevati izvajanje zakona o zagotavljanju sredstev za nekatere nujne
               programe Republike Slovenije v kulturi ali kot mu popularno rečemo zakon o kulturnem
               tolarju oziroma evru, katerega predlagatelj sem bil leta 1998.</p>
               <p>Takrat so ga sopodpisale poslanke in poslanci iz vseh parlamentarnih skupin. Lahko
               rečem, da gre za projekt Državnega zbora.</p>
               <p>Prav s tem zakonom in dvema novelama k temu zakonu smo v 12 letih uresničili veliko
               projektov obnove kulturnih spomenikov, investicij v javne zavode, projektov
               ljubiteljske kulture, knjižničarstva in kulturniških mrež.</p>
               <p>Veljavna druga novela zakona se izteče leta 2013 <stage type="mag"/>(Nadaljevanje) bo pa prav zaradi izhodišč za spremembo proračuna za
               leto 2012 to zelo težka naloga in jo bo mogoče izpeljati le znotraj prerazporeditev v
               okviru kulturnega resorja ali pa z dodatnimi sredstvi.</p>
               <p>Če bom izvoljen na to funkcijo, se bom po svojih najboljših močeh potrudil, da ta
               dodatna sredstva v kulturi tudi dobimo.</p>
               <p>Med prioritetne projekte uvrščam tudi vpis kulturnih in naravnih znamenitosti ter
               žive dediščine na seznamu Unesca.</p>
               <p>Letos smo končno uspeli s prvo nominacijo in vpisali prazgodovinsko kulturo kolišč na
               seznam svetovne dediščine pri Unescu, v vrsti pa še čakajo Idrija, Dinarski kras,
               partizanska bolnišnica Franja in dediščina arhitekta Jožeta Plečnika.</p>
               <p>V neposredni zvezi z Unescovo dediščino je tudi ustanovitelj centra za upravljanja z
               dediščino živega srebra v Idriji. </p>
               <p>Vse sosednje države so pri vpisih in promocij svoje dediščine dosti uspešnejše samo
               Hrvaška je na seznam nesnovne dediščine človeštva vpisala že blizu 20 nominacij, na
               seznamu svetovne dediščine pri Unescu pa imajo že 7 vpisov.</p>
               <p>Zelo pomembna je tudi dejavnost javnega sklada za kulturne dejavnosti in njegovih
               izpostav.</p>
               <p>Ljubiteljska kulturna dejavnost je tudi po zaslugi kulturnega tolarja oziroma se je
               tudi po zaslugi kulturnega tolarja oziroma evra zelo razmahnila in ohranila oziroma
               dvignila kvaliteto življenja na ravni lokalnih skupnosti.</p>
               <p>Ustvarjalnost, množičnost in dostopnost so bistveni trije elementi ljubiteljske
               kulture, ki jo bomo še naprej spodbujali.</p>
               <p>Zelo pa se je v zadnjih desetih letih razvila plesna dejavnost po vsej državi, zato
               ni naključje, da je Vlada ob sodelovanju mestne občine Ljubljana ustanovila center
               sodobnih plesnih umetnosti.</p>
               <p>Sicer pa je zelo dober kažipot za delo ministrstva obsežen primopredajni zapisnik z
               dne 12. julija letos, ko je ministrica Majda Širca predala posle ministru dr.
               Boštjanu Žekšu.</p>
               <p>Za konec pa še o spremembah proračuna za leto 2012 in o poslanskem predlogu za
               znižanje plač javnim uslužbencem.</p>
               <p>Posebej zaskrbljujoč je predvsem obseg sredstev za kulturo, ki ga je v okviru
               rebalansa državnega proračuna za leto 2012 pripravilo Ministrstvo za finance.</p>
               <p>Zato bom predsedniku Vlade Borutu Pahorju in finančnemu ministru dr. Francu Križaniču
               predlagal, da se izhodišče za pripravo rebalansa popravijo v korist kulture.</p>
               <p>Leto 2011 bomo o kulturi lahko še normalno preživeli, za preživetje v letu 2012 pa
               bomo potrebovali še nekaj dodatnega denarja.</p>
               <p>Če bom izvoljen na to funkcijo, kot sem dejal že na začetku, se bom po svojih
               najboljših močeh potrudil, da ta dodatna sredstva za kulturo tudi dobimo.</p>
               <p>Predlogu za 4% linearno znižanje plač javnim uslužbencem, posebej tistim z najnižjimi
               plačami pa seveda nasprotujemo. </p>
               <p>Dejstvo je, da so bile plače v kulturi že doslej med najnižjimi v javnem
               sektorju.</p>
               <p>Kulturo ustvarjajo ljudje, umetniki, strokovnjaki dediščine in drugi in seveda
               uporabniki.</p>
               <p>Država in občine pomagajo ustvarjati okoliščine v katerih se dogaja tista nadgradnja,
               ki jo v Sloveniji zamejuje nacionalni program za kulturo.</p>
               <p>Vloga ministra in Ministrstva za kulturo pa je sodelovanje z vsemi ustvarjalci.</p>
               <p>Okoliščine v katerih smo se znašli ne obetajo izpolnitve vseh pričakovanj. </p>
               <p>Glede na situacijo bo težko, vendar ne nemogoče. Hvala lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Samo Bevk za predstavitev.</p>
               <p>V nadaljevanju bom dala besedo članicam in članom odbora, da kandidatu za ministra
               postavijo vprašanja. Vas pa vljudno prosim in pojasnjujem, da naj vprašanja članic in
               članov odbora merijo le na delavno področje Ministrstva za kulturo, <stage type="mag"/> (nadaljevanje) ki v skladu s 33. členom Zakona o državni
               upravi upravlja naloge na področjih ustvarjanja, posredovanja in varovanja kulturnih
               vrednot, medijev ter skrbi za uveljavljanje, razvoj in promocijo slovenskega
               jezika.</p>
               <p>In vodila bom razpravo tako ali usmerjala bom razpravo tako, da bomo opravljali krog
               postavljanja vprašanj in bo potem kandidat za ministra odgovoril na zastavljena
               vprašanja. Prvi, ki se je javil k besedi je mag. Branko Grims, izvolite.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp4">

               <speaker>MAG. BRANKO GRIMS:</speaker>

               <p>Hvala za besedo vsem, seveda tudi spoštovanemu kandidatu, prav lep pozdrav.</p>
               <p>Moram reči, da ker je to Odbor za kulturo naj začnem s citatom iz znane knjige,
               Dantejevega Pekla. Tam je menda nad vrati pisalo: "O, vi, ki vstopate vsak up
               pustite." In imam občutek, da nad vrati Vlado Republike Slovenije v sedanjem mandatu
               stoji prav ta napis. Poslanec, ki je zdaj kandidat za ministra in ga dobro poznam je
               dejal, da želi nekaj dobrega storiti za kulturo in mu verjamem, da je mislili zelo,
               zelo iskreno in resno vendar so objektivne okoliščine v katerih bi nastopil to
               funkcijo takšne, da bo lahko kvečjemu opravičil tisto staro modrost, da je pot v
               pekel tlakovana z dobrimi nameni. Kajti vsak od ministrov, ne glede na to kdo je in
               koliko je ali ni sposoben bo, če bo imenovan na novo v temu trenutku v eni sami
               vlogi, da bo podaljševal agonijo sedanje oblasti in sedanje vlade. Če želimo
               slovenski kulturi dobro potem se moramo zavedati, da je temelj vsega kvalitetno
               gospodarstvo in Slovenija življenjsko potrebuje nov razvojni krog. Tega lahko realno
               izvede samo oblast, Državni zbor in Vlada, ki ima visoko stopnjo zaupanja,
               demokraciji pa se zaupanje, legitimiteta pridobi na volitvah. In zaradi tega je vsako
               imenovanje ministrov zdaj zgolj v funkciji podaljševanja sedanje agonije, je izrazito
               proti razvojno dejanje in sam seveda v tej smeri ne bom šel in bom glasoval iz tega
               razloga proti.</p>
               <p>Če bo kandidat izvoljen ga bodo morda, ker je dober lovec, šaljivci hitro
               poimenovali, da je minister za lovsko kulturo ampak v praksi naj si noč in dan dela
               in gara in pusti vse ostalo, tukaj ne bo mogel spremeniti ničesar. Stvari so šle tri
               leta narobe, stvari gredo narobe tudi s tem rebalansom, tudi sam kandidat je opozoril
               na eno od njegovih šibkih točk, da je namreč še sedaj varčevalni, v narekovajih,
               višji kot je bil redni predlog proračuna pred tremi leti, ki je bil sprejet še na
               predlog prejšnje vlade v prejšnjem mandatu, potem pa v temu mandatu takoj na začetku
               s prvim rebalansu povečan za skoraj milijardo evrov in to zapravljanje se je žal samo
               potenciralo in se še vedno ohranja in gre še zdaj v napačno smer. Znižujejo se
               investicije, ohranja se potrošnja na vseh drugih področjih. Če želimo doseči nov
               razvojni krog bi moralo biti ravno obratno, morali bi krepiti investicije in seveda
               nižati potrošnjo na vseh ostalih področjih.</p>
               <p>Tudi zdaj, ko že tako Slovenija ima veliko kvalitetne kulturne dediščine je dejstvo,
               da se ravno na tej postavki aktualne težave in vsi vemo, da so saj smo jih na temu
               odboru dostikrat skupaj obravnavali tudi dosegli zelo visoko stopnjo soglasja
               velikokrat, se ravno tukaj na področju kulture najbolj varčuje. Žal bi bilo potrebno
               v osnovi ta rebalans postaviti povsem drugačne, mnogo bolj realno in seveda vsem z
               drugim izhodiščem, da bi se dalo prednost ohranitvi, tistega kar je temelj slovenske
               kulture, torej tudi kulturna dediščina in pa seveda predvsem vse podrediti doseganju
               naslednjega razvojnega kroga kar pa je mogoče le z dobro premišljenim vlaganjem v
               znanost, v gospodarsko infrastrukturo in seveda v tiste razvojne investicije, ki
               omogočajo odpiranje novih delovnih mest z visoko dodano vrednostjo. Žal se gre zdaj v
               napačni smeri, tega še tako dober minister ne bo mogel spremeniti in kot rečeno, iz
               tega razloga, ker želim podrediti vse druge interese, <stage type="mag"/> (Nadaljevanje) interesom skupnega, interesom razvoja države bom
               glasoval danes tukaj proti in enako seveda tudi ob glasovanju v Državnemu zboru.</p>
               <p>In naj za konec še dodam, upam samo, da ne bo še to zlorabljeno kajti zavedam se, ker
               je povedal to sam gospod Pahor, predsednik Vlade, da ena polovica nekdanje koalicije
               gospoda Pahorja se v temu trenutku trudi podaljšati sedanji mandat, s tem tudi
               agonijo in išče nove minister, druga polovica pa kot je Pahor sam povedal išče novega
               "kljukca" za predsednika Vlade in bo verjetno morebitno nezaupnico poskušala
               izkoristiti zgolj v tej smeri kar bo seveda v končni fazi pomenilo isti učinek,
               podaljševanja agonije le pod neko novo podobo. Tisto, kar Slovenija rabi in cilj, ki
               bi ga morali doseči, ki ga v besedah podpirajo že vsi, dejanjih žal ne sicer danes
               tega zaslišanja tukaj ne bi bilo, pa bi morale biti predčasne volitve da se izvoli
               nov parlament, nove institucije te države s polnim mandatom, ki bodo sposobne
               potegniti Slovenijo v nov razvojni krog. Brez tega Slovenija na dolgi rok ne bo dobro
               živela, tega se moramo zavedati vsi.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. No če bo šlo tako naprej gospod kandidat ne boste imeli težkega dela, ker
               ne bo potrebno odgovarjati na vprašanja se bomo pa sprijaznili s tem, da bomo
               poslušali obrazložitve glasu in mnenja in tudi jaz lahko vzkliknem, .../Nerazumljivo,
               latinščina./... Gospod Mirko Brulc, izvolite.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp6">

               <speaker>MIRKO BRULC:</speaker>

               <p>Lep pozdrav sem.</p>
               <p>Ja, po mojem predhodniku je res, se moramo usmeriti v kulturo, da ne bom šel bolj na
               široko ampak kolega Bevka zelo dolgo poznam pa vem, da ni lovec je pa odličen ribič
               na prelepi reki Soči. Ker ga poznam vem tudi, da ni kulturnik samo po poklicu ampak
               tudi po srcu in to je pomembno, ne more tega resorja voditi nekdo, ki ne živi s
               kulturo, to je dokazal tudi z uvodnim nastopom kjer je omenil tudi probleme, ki so
               tudi na temu področju seveda kar veliki, ni pa to zdaj neki kaos, nekaj
               neobvladljivega in je konec sveta, če tega ne prevzame eden tretji, tisti ki so kdaj
               že bili in podobno. </p>
               <p>Jaz se zavedam, da je kultura v naši sredini velikokrat omenjena kot potrošnja, kot
               breme proračuna in tako dalje kar je pravzaprav žalitev za vse kulturne delavce kajti
               tudi v kulturi velikokrat gre za polnjenje proračuna ampak posredno pa zdaj jaz ne
               bom govoril kako se služi s prodajo knjig, kako se polnijo fotelji na velikih
               kulturnih dogodkih, kako v gledališčih služijo šivilje in tako dalje. Zdaj grem res v
               podrobnosti ampak nekateri imajo napačne predstave in kultura je samo nekaj odveč.
               Imam tudi izkušnje iz sovje lokalne skupnosti, če primerjamo kulturne dogodke v enem
               majhnem mestecu v Novi Gorici ali na Goriškem pa v sosednji Gorici, v Italiji potem
               smo mi sto let pred njimi. Oni so startali na trgovine in tako dalje, to jim je
               ugasnilo in sedaj ni nič, mi imamo pa ne samo na temu področju ampak povsod po
               Sloveniji izjemno veliko dogodkov, ki so za našo dušo, za naš razvoj, za vse nas.</p>
               <p>Jaz imam, spoštovani kandidat dve vprašanji; Zakon o avtorskih in sorodnih pravicah,
               vem da je to tudi delno namenjeno resorju za gospodarstvo vendar ta zakon bo potrebno
               spremeniti. Spremeniti v temu smislu ali pa pripraviti dopolnilo, da se oprosti
               plačila prispevka za izvajanje glasbenih del, tistim društvom in skupinam, ki ne
               služijo, ker nimajo vstopnine, ki pripravljajo neke dogodke, bi rekel za svoje okolje
               in morajo ne glede na to, da nimajo nobenih dohodkov iz te prireditve plačevati kar
               velike prispevke na osnovi tega zakona. Zanima me vaše mnenje ali pripravljenost, da
               pridemo do nekega dopolnila, da se te stvari spremenijo?</p>
               <p>In drugo je, na Goriškem, v Novi Gorici imamo ta prekrasen grad
               .../Nerazumljivo./..., ki ga dobro poznate. Imamo programsko projektno skupino, ki je
               pripravila dober dokument vendar dosedanja ministrica <stage type="mag"/> (nadaljevanje) gospa Širca je bila s tem seznanjena in je zadeva
               mislim da tik pred podpisom, da ta stavba preide v last lokalne skupnosti in da potem
               lokalna skupnost išče vsebine, investitorje in tako dalje. Kakšno je vaše mnenje v
               tem, da pride takšen objekt v brezplačno last lokalne skupnosti kajti odvzet je bil
               lokalni skupnosti pred leti in zdaj miruje, razpada in tako dalje. Hvala lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa Mirku Brulcu. Besedo za vprašanje dajem gospodu Marijanu Križmanu,
               izvolite.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp8">

               <speaker>MARIJAN KRIŽMAN:</speaker>

               <p>Hvala.</p>
               <p>Spoštovani kolega, jaz bi želel odgovor na eno zelo pomembno in za nas važno
               vprašanje, zlasti za nas v slovenski Istri, ki se rešuje vse od konca vojne pa ga žal
               še do danes, lahko tudi rečemo nismo rešili. Gre namreč za bogato kulturno dediščino,
               ki je bila odnesena leta 1940 iz Kopra pod pretvezo reševanja pred bombardiranjem
               Anglo-Američanov teh mest. Žal se še do danes, ne morem reči, da se ni kaj dosti
               zgodilo vendar najpomembnejše stvari se še nahajajo v Italiji in so bile nam Istranom
               in Slovencem, Slovencem in Istranom kakor se lahko temu reče ali pa domicilnim ljudem
               predstavljene v muzeju .../Nerazumljivo./... v Trstu. To smo si seveda ogledali z
               zadovoljstvom, da smo lahko ponovno videli te umetnine in sicer, to so znane umetnine
               Krpača, Terciara(?), Bivarija in drugih umetnikov. Prav gotovo vam kot zgodovinarju
               in dolgoletnemu direktorju idrijskega muzeja so te stvari veliko znane in ste se tudi
               sami s tem problemom velikokrat srečali.</p>
               <p>Žal v teh spisih, ki jih najdemo tudi v gradivu Lipice kjer je seveda govora o
               rejskih knjigah kar je pravzaprav osebna izkaznica naših Lipicancev na katere je
               Slovenija zelo ponosna zlasti ob osamosvojitvi je bilo veliko besed in črnila na to
               temo prelito. Danes je že odprt muzej v Lipici ampak ti dokumenti so zgolj fotokopija
               tistih originalov, ki jih hranijo v Rimu na Monte Ratondu(?) kjer se ukvarjajo
               popolnoma z drugimi rečmi in ne vzgajanjem in pa rejo konj. Gre za institut v
               .../Nerazumljivo./... kjer seveda se počenja vse kaj prej kot to, da bi se ukvarjali
               kot sem rekel z vzrejo lipicancev.</p>
               <p>Zakonodaja je na temu področju dokaj ali pa zelo jasna, pogodba z Italijo leta 1947
               ravno tako .../Nerazumljivo./... sporazumi, tisti ki so seveda tudi opredelili
               vračanje teh umetnin. Podobno vprašanje sem postavil prejšnji ministrici in tudi
               zunanjemu ministru, še kdaj bom komu to vprašanje verjetno moral postaviti preden bo
               ta zgodba zaključena ampak ne glede na vse v temu procesu moramo vsi sodelovati
               najpomembnejše se mi pa zdi prav Ministrstvo za kulturo in zato vas sprašujem,
               spoštovani kolega, kaj boste in kako se boste seveda lotili tega zapletenega
               vprašanja? Hvala lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala za zastavljeno vprašanje. In zdaj dajem besedo gospodu Ivanu Grillu.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp10">

               <speaker>IVAN GRILL:</speaker>

               <p>Hvala lepa. No, lep pozdrav tudi v mojem imenu.</p>
               <p>Glede na glasovanje treh kandidatov lahko tudi sedaj pričakujemo, <stage type="mag"/> (nadaljevanje) da vam bo koalicija in pa del fiktivne
               opozicije to podporo tudi vam izglasovala zato vam bom seveda tudi postavil eno
               konkretno vprašanje na katerega želim konkretni odgovor, ker se mi zdi pomemben.
               Čeprav je ta resor širok, zahteven, bi bilo verjetno premalo časa da bi se lahko vseh
               dotaknili. In če vam bo uspelo vsaj to področje urediti mislim, da vam bodo hvaležni
               številni gledalci in gledalke pa ne nazadnje tudi lokalni mediji.</p>
               <p>No preden pa se dotaknem tega vprašanja vam pa vseeno lahko čestitam za pogum, da ste
               se odločili za to kandidaturo, da boste šli prevzemati resor, ki se je v teh treh
               letih izrazito politiziral, to je bil ključni namen seveda in takšno stanje kot je
               sedaj verjetno v samostojni Sloveniji na temu področju še nismo imeli.</p>
               <p>Sami ste tudi nakazali, da je kar nekaj problemov oziroma veliko problemov na temu
               resorju zato se seveda lahko sprašujemo kaj pa je dosedanja ministrica delala, da so
               se ti problemi kopičili namesto, da bi se seveda tudi reševali. Tako da, problemov je
               veliko, financ vedno manj tako da se bo verjetno potrebno v okviru danih možnosti
               lotiti tistih prioritet, ki so seveda pomembna.</p>
               <p>Moje konkretno vprašanje pa se nanaša na financiranje ali pa sofinanciranje nekih
               lokalnih medijev, v mislih imam televizije, ki imajo status posebnega pomena. To so
               izjemno pomembni mediji za lokalno prebivalstvo kajti njihove vsebine so za njih
               zanimive. Ne samo v smislu informiranja ampak tudi v smislu predstavljanja tistih
               tem, tistih vsebin, ki so za njih, za lokalno prebivalstvo seveda tudi pomembna. Žal
               jim sama država kljub temu, da jim skozi zakon nalaga konkretne vsebine ali pa vsaj
               čas, ki ga morajo nameniti posebnim vsebinam do sedaj ni zagotavljala ustreznega
               financiranja in so se seveda soočala z velikimi težavami še posebno pa s prehodom na
               digitalizacijo. Eden izmed takšnih primerov, ki je bil s strani javnosti, lahko rečem
               slabo sprejet, ljudje so bili ogorčeni je tudi televizija Vaš kanal iz Novega mesta
               katera gledanost je po podatkih preko sto tisoč prebivalcev. S prehodom na
               digitalizacijo in pa seveda, vsaj tako mi je v odgovoru vaš predhodnik oziroma
               začasni minister gospod Žekš navedel se je s prehodom na digitalizacijo v bistvu
               pravilnik o sofinanciranju oziroma o možnosti brezplačnega oddajanja lahko razlagal
               drugače kar z drugimi besedami pomeni, da je RTV Slovenija kot lastnik infrastrukture
               zaračunavala za takšne medije zelo visoke stroške in to je pripeljalo do tega, da je
               bila ta televizija, pa verjamem, da bi bilo takšnih še več, mogoče jih je celo bilo
               več pa nisem bil seznanjen, do tega, da so prekinili oddajanje preko oddajnikov.</p>
               <p>Kot sem bil sedaj seznanjen se je našla neka začasna rešitev, tudi v odgovoru je
               gospod Žekš navedel, da si bodo prizadevali najti trajni vir ali pa večleten vir
               sofinanciranja takšnih medijev in seveda zato bi želel, da mi tudi vi skušate
               odgovoriti ali imate neko rešitev že nakazano oziroma, kako si boste prizadevali, da
               se seveda to uredi. Prav bi bilo, da bi se tudi s prispevka, ki ga plačujemo vsi, ki
               imamo električni priključek RTV Slovenija, kljub temu, da je to nacionalna
               televizija, da vemo imajo tudi posebne status ampak glede na številne informacije, da
               se iz tega vira pasejo številni posamezniki, ki so ali zaposleni redno ali preko
               pogodb na temu zavodu seveda z nekimi političnimi botri zaslužijo nekaj deset tisoč
               evrov za takšne ali drugačne dela ali posle, ki so vse prej kot verjetno <stage type="mag"/>(Nadaljevanje) prioriteta. In če bi se ta denar
               namenil, da se financirajo lokalni mediji, ki seveda svoje poslanstvo opravljajo v
               povsem drugem duhu, bomo s tem naredili tudi največ. In če vam bo po izvolitvi uspelo
               rešiti ta problem, vam bom na koncu tega mandata z veseljem segel v roko in vam
               čestital za takšno rešitev. Hvala lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Besedo dajem gospe Silvi Črnugelj.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp12">

               <speaker>SILVA ČRNUGELJ:</speaker>

               <p>Hvala lepa za besedo.</p>
               <p>Kolega Sama Bevka poznam skoraj dve desetletji in lahko rečem, da je skoraj sinonim
               za bolnišnico Franjo in ga tudi celotna Slovenija, pa ne le Slovenija, ampak tudi vsi
               ostali v Evropi poznajo po njegovi vztrajnosti, kako dolgo in kako z veliko energije
               in vneme je delal na tem, da se ta čudoviti slovenski spomenik vpiše na seznam Unesco
               dediščine. Seveda to ni edina slovenska kulturna naravna znamenitost, za katero si je
               Samo Bevk prizadeval, pa tudi ne edino njegovo prizadevanje v vseh teh letih, ko je
               aktivno sodeloval v kulturi. Občudovanja vredna je njegova vztrajnost, pogum in kako
               tudi takrat, ko so vsi izgubljali upanje, da pač stvari ne bodo šle naprej, so
               vendarle, zahvaljujoč njegovi volji in optimizmu in ne nazadnje tudi vztrajnosti, pa
               tudi borbenosti, šle naprej.</p>
               <p>Bom pa danes postavila vprašanje glede dveh zadev, ki ste ju omenili v svojem kratkem
               nagovoru, ki jezita ne le mene, ampak tudi vrsto Slovencev, zlasti če se primerjamo s
               Hrvati. To je vpis naših naravnih kulturnih znamenitosti v Unesco dediščino, če se
               primerjamo s Hrvati, kot ste dobro povedali, in glede NUK, ki je grozna jara kača.
               Naši sosedje Hrvati so v obdobju vojne zgradili svojo nacionalno univerzitetno
               knjižnico, mi, Slovenci, ki toliko govorimo, kako nas je beseda, knjiga in kultura
               ohranila v svoji biti. Prekladanje te investicije kot mačka mlade, z enega
               ministrstva na drugo, je mogoče tudi lakmusov papir, da vidimo, zakaj so se dogajale
               nekatere stvari, kot so se dogajale. Ne želim in ne bi rada razporejala odgovornosti
               in krivde na tega ali onega ministra oziroma ministrico, pa vendar menim, da je
               napočil čas, da se nekaj resnega na tem področju zgodi. Hvala lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala. </p>
               <p>Besedo dajem dr. Laszlu Gönczu.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp14">

               <speaker>LASZLO GÖNCZ:</speaker>

               <p>Hvala lepa za besedo, gospa predsednica. Spoštovani gospod Bevk, kolegice in
               kolegi!</p>
               <p>Ta trenutek oziroma sedanje okoliščine so le nekoliko specifične in čeprav želimo
               diferencirati današnji dan od celote dogodkov, ki so pred nami ali pa nekako nad
               nami, se vsi skupaj zavedamo, da je to izredno težko. To poudarjam predvsem iz
               razloga, da se glede na okoliščine pojavljajo resne dileme tudi pri nas oziroma v
               naši poslanski skupini, kako naprej. Nikakršne tabu teme ne odpiram s tem, če povem
               kar iskreno, da veliko upanja, da se tako da delati naprej, kot sedaj stvari stojijo,
               nimamo. Ampak pustimo to za naslednjih nekaj dni. Danes želim minuto ali dve ostati
               zgolj pri kulturi.</p>
               <p>Kljub temu, da je področje kulture vedno nekako, vsaj kar se proračunskih <stage type="mag"/>(Nadaljevanje) zadev tiče, pa ne glede na barvo
               vlade, na repu oziroma na robu konteksta. Menim, da je izredno pomembno predvsem v
               tem srednjeevropskem prostoru, da temu ne bi bilo tako. Zato, če bi bili izvoljeni za
               ministra, menim, da je treba do skrajnosti vztrajati pri tem, da se nivo podpore
               kulturi ne zmanjšuje.</p>
               <p>Sicer bom imel še neko drugo vprašanje, vendar zdaj mimogrede povem eno anekdoto.
               Churchilla so v času druge svetovne vojne pritiskali, naj zmanjšuje proračun za
               kulturo tako rekoč na minimum, ker je glede na okoliščine denar potreben na drugih
               področjih. Potem je celo nekdo predlagal, da se v celoti ukine podporo kulturi, ker v
               tem trenutku, ko je vojna, kultura ni potrebna. In Churchill je odgovoril: "Čemu
               potem sploh vojne?" Menim, da je to predvsem v našem slovenskem prostoru in
               srednjeevropskem še posebej pomembno. To govorim predvsem v kontekstu proračuna za
               naslednje leto in naslednja leta, ko radikalnega zmanjševanja ne bi smelo biti, kljub
               temu, da se strinjam z nekaterimi predgovorniki, da če na nekaterih drugih področjih,
               predvsem na področju investicij in tako naprej, se ne bodo dogajale neke radikalne
               spremembe, potem bo verjetno zelo težko. Pa kljub temu, če tu kultura "izvisi", potem
               je vprašanje, čemu je narod, narodnost, kakorkoli že, pač namenjena. To je prva
               stvar.</p>
               <p>Druga stvar, in tu bom postavil vprašanje, niste spregovorili o narodnih skupnostih
               niti o zamejskih Slovencih. Menim pa, glede na vaše izkušnje in dosedanje delovanje,
               da vam je to vprašanje vsekakor zelo blizu in ste tudi v preteklih obdobjih dajali
               maksimalno podporo tem dejavnostim. Poudarjam, čeprav niste o tem govorili, menim, da
               tu razmišljate o nekem podobnem kontekstu. Zato hkrati tudi sprašujem, če je temu
               tako, ker je to nedvomno v primeru tako ranljivih skupin, kot so manjšine v
               Sloveniji, pa tudi zamejski Slovenci, menim, da tako rekoč ne premorejo nekih večjih
               sprememb. Sprašujem pa tudi zato, ker je za naslednje leto, žal, tudi na tej postavki
               bila predvidena nekakšna redukcija oziroma neko zmanjševanje, ki sicer ni ogromno, je
               pa kar nekaj odstotno, kar bi v tem kontekstu lahko bilo problematično. To vprašanje
               smo načenjali tudi že s prejšnjim vodstvom ministrstva in iskali rešitve, vendar - ne
               govorim o rebalansu, ampak za naslednje leto govorim, kjer je nominalno nedvomno
               predvideno krčenje. Do tega pa enostavno ne bi smelo priti, kljub nekim splošnim
               kriterijem krčenja sredstev. In sprašujem, kakšen je vaš odnos oziroma kakšno je vaše
               stališče do tega vprašanja. Hvala lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam.</p>
               <p>Besedo dajem gospodu Janezu Ribiču.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp16">

               <speaker>JANEZ RIBIČ:</speaker>

               <p>Spoštovane gospe in gospodje, spoštovani kandidat za ministra za kulturo, šolstvo in
               šport, lepo vas pozdravljam!</p>
               <p>Moram reči, da ste se lepo in dobro predstavili. Človek bi dejal, kje ste hodili do
               sedaj, ko prihajate na koncu, ko Vladi moči pojenjujejo, ko je na Ministrstvu za
               kulturo, šolstvo in šport še vedno 200 milijonov evrov v proračunu, celo med 17 in 20
               milijoni evrov več v samem rebalansu, kot jih je pa bilo namenjenih temu področju,
               temu ministrstvu, v letu 2008, ko pravimo, da nam je šlo dobro. Jaz se bojim, da je
               veliko tega denarja že porabljenega, in vam čestitam za vašo korajžo.</p>
               <p>Moje vprašanje je naslednje. Že 16, 17 let se mučim kot župan s štajerskega konca,
               vsako leto se prijavljamo za obnovo štirih kulturnih dvoran, ena izmed teh je celo
                  <stage type="mag"/>(Nadaljevanje) lesena baraka, in vedno
               nam zmanjka točka ali pol, da bi prišli do kakšnih sredstev, do danes še nikoli. Pa
               me zanima, če vam bo uspelo, da boste postali minister, ali boste tudi delili ta
               sredstva samo tistim, ki so na vaši liniji, ali boste postali minister vseh Slovenk
               in Slovencev.</p>
               <p>Drugo moje vprašanje je, kakšen bo vaš odnos do evropske prestolnice kulture, do tega
               izziva za Slovenijo. Ali boste gledali samo tako, da boste rekli, damo toliko denarja
               ali pa ne damo, ali se boste tudi vključili s svojimi številnimi strokovnimi
               službami, saj vemo, da je ravno v letošnjem letu, mislim, da okrog 60 na novo
               zaposlenih na tem ministrstvu.</p>
               <p>Hvala za odgovore.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Zadnji na seznamu prijavljenih je mag. Vasja Klavora. Izvolite, beseda je vaša.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp18">

               <speaker>MAG. VASJA KLAVORA:</speaker>

               <p>Hvala lepa, gospa predsednica.</p>
               <p>Spoštovani kolega, kandidat! Ko sem danes poslušal vaše izvajanje, moram reči, da
               nisem bil presenečen, ker se dobro poznava in dobro poznam vaše delo, tako iz
               prejšnjega mandata kot iz tega mandata, ter nasploh vaše delo, ki ste ga opravljali
               tudi izven Državnega zbora.</p>
               <p>Danes bo na koncu vprašanje, ali je kandidat primeren za ministra za kulturo ali ne,
               zato bom tako tudi glasoval. Mi danes ne bomo odločali o zaupnici, ne Vladi ne
               premierju, ampak izbiramo kandidata za ministra za kulturo. In ta kandidat je pred
               nami. S svojim nastopom me je prepričal, čeprav pravim, nad tem nisem presenečen. Res
               je bilo na mestu tudi vprašanje, kje je hodil do sedaj.</p>
               <p>Rad bi mu pa na koncu postavil le eno vprašanje oziroma naj ne bo to vprašanje, ampak
               naj bo pobuda, če bo izvoljen, da bi se na to spomnil. Čez nekaj dni bo velika
               slovesnost na Cerju, kjer je zgrajen velik spomenik, spomenik slovenstvu, spomenik
               naši zgodovini, spomenik naši upornosti v vseh obdobjih, od prve vojne do
               osamosvojitvene vojne. V to je bilo vloženih veliko sredstev, veliko finančnih
               sredstev in veliko truda. In ko dokončan spomenik stoji, je vprašljiva njegova
               vsebina. Tu so se pa začele dobesedno zdrahe. Ne bi želel, da bi s temi, bi rekel,
               slovenskimi zdrahami oskrunili ta spomenik, zato vas prosim, bodoči oziroma kandidat
               za ministra, da to upoštevate in daste predvsem zgodovinski stroki v roke in v
               odločanje, kaj naj bo vsebina tega res mogočnega spomenika. Hvala.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Gospod Samo Bevk, preden vam dam besedo za odgovore, želi, kot vidite, nekaj k že
               postavljenim vprašanjem dodati še gospod Janez Ribič. Izvolite.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp20">

               <speaker>JANEZ RIBIČ:</speaker>

               <p>Hvala za besedo.</p>
               <p>Se opravičujem, da se mi je zareklo kot članu Odbora za kulturo, šolstvo, šport in
               mladino, da sem tako poimenoval tudi že kar novega ministra za kulturo. Hvala
               lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala za ta detajl, ker ste mi odvzeli to nalogo, da bi morala povedati, da minister
               za šolstvo in šport še ni razrešen.</p>
               <p>Izvolite, gospod Samo Bevk, beseda je vaša.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp22">

               <speaker>SAMO BEVK:</speaker>

               <p>Hvala lepa za besedo, gospa predsednica.</p>
               <p>Hvala lepa vsem za vprašanja, za pobude. V nadaljevanju se bom potrudil, da bom po
               svojem vedenju in znanju nanje tudi odgovoril; če bom kje pomanjkljiv, mi
               oprostite.</p>
               <p>Kolega mag. Grims je imel predvsem komentar na aktualne zadeve in ni konkretno
               spraševal. Eno netočnost je popravil že kolega Mirko Brulc, glede hobijev, ampak to
               ni pomembno. Seveda se z gospodom Grimsom strinjam, da je treba ustvarjati <stage type="mag"/>(Nadaljevanje) nova delovna mesta z visoko
               dodano vrednostjo. Ker prihajam z območja idrijsko-cerkljanskega industrijskega
               bazena, lahko povem, da to ni enostavno in da ustvarjanje takih delovnih mest traja
               kar nekaj časa. Od tega, da narediš produkt, da ga potem pelješ v proizvodnjo in da
               ga potem znaš tudi prodati. To po izkušnjah idrijskih korporacij in koncernov traja
               tudi več let. Zato je to naša naloga. Če bomo znali te stvari in če bomo portfelj
               slovenskih produktov v gospodarstvu naredili takega, da bodo imeli dosti visoko
               dodano vrednost na tak izdelek, in če bomo inovativni v tem pogledu, bo seveda v
               državnem proračunu posledično tudi več denarja, ne samo za kulturo, temveč tudi za
               družbene dejavnosti, infrastrukturo in tako dalje.</p>
               <p>Kolega Brulc je tudi imel na začetku kratek komentar. Glede prvega vprašanja, to je
               področje varovanja avtorskih in sorodnih pravic, moram povedati, da ta zakon in
               izvajanje tega zakona ter spremembe tega zakona spadajo v resor Ministrstva za
               gospodarstvo, se pa vsebinsko seveda nanaša in ima posledice tudi na področju
               kulture. Žal na tem področju ni bilo veliko narejenega. Na eni strani imamo društva,
               kulturna društva neprofitnega značaja, ki morajo za te pravice odšteti kar nekaj
               denarja in proračunskega kolača, medtem ko, recimo, velike medijske hiše tega niti ne
               plačujejo. Jaz se bom, če bom seveda dobil podporo oziroma bolje rečeno, če bo
               predsednik Vlade dobil podporo, potrudil, da bomo to vprašanje odprli in poskušali
               rešiti na ta način, da ne bodo več bremenili kulturnih in tudi nekaterih drugih
               društev v javnem interesu.</p>
               <p>Drugo vprašanje, glede vračanja posameznih gradov, kulturnozgodovinskih spomenikov.
               Na Ministrstvu za kulturo se s tem ukvarja posebna služba. Mislim, da so v dogovorih
               tudi z Mestno občino Nova Gorica. Ministrstvo je naklonjeno, da pod določenimi
               pogoji, kolikor vem, da v brezplačno uporabo ta znameniti grad Rihenberg. In upam, da
               bo prišlo med ministrstvom in Mestno občino Nova Gorica do uspešnega dogovora. Seveda
               pa obstaja tudi nabor drugih gradov, ki so predmet prodaje oziroma iskanja ustreznega
               investitorja. Imamo pa tudi nekaj zelo pozitivnih primerov. Posebej en tak primer bi
               rad izpostavil, ko je posameznik kupil grad Lemberg in ga v skladu z vsemi
               smernicami, konservatorskimi prenavlja in ga bo delno dal na uporabo tudi v javnem
               interesu. In mislim, da je treba take primere tudi spodbujati.</p>
               <p>Kolega Marijan Križman je imel vprašanje glede vračanja arhivov, glede vračanja
               umetnin, ki so bile, mislim, da v dveh tednih v mesecu juniju 1940 prenesene iz teh
               priobalnih občin, Pirana, Izole in Kopra, v notranjost Italije, da bi jih seveda
               obvarovali pred vojno nevarnostjo. Žal ti razgovori s sosednjo <stage type="mag"/> (Nadaljevanje) državo trajajo in trajajo.</p>
               <p>Mislim, da ta problem ni rešljiv čez noč. Zadolženost za reševanje tega problema je
               predvsem Ministrstvo za zunanje zadeve je pa bila ustanovljena tudi posebna
               medresorska delovna skupina, kjer so tudi predstavniki Ministrstva za kulturo in tudi
               drugi strokovnjaki, ki se trudijo, da bi prišle te umetnine nazaj v domače okolje, da
               se mu umetnine, ki so last slovenske cerkve.</p>
               <p>Trenutno, po mojih informacijah, potekajo zlasti napori v smeri oblikovanja seznamov
               teh kulturnih dobrin, se pravi umetniških del, arhivov ter katastrskih in zemljiških
               knjig. Tu sodelujeta Ministrstvo za zunanje zadeve in Ministrstvo za kulturo.</p>
               <p>Upam, da bo Vlada še naprej intenzivno delala na tem projektu, tudi v srečanjih na
               najvišji državni ravni, tudi predsednika obeh držav sta spregovorila o tem
               problemu.</p>
               <p>Ni pa to samo naš slovenski bilateralni problem med Slovenijo in Italijo, takih
               primerov in zahtev po vračanju umetnin, ki so bile v kolonialnih časih prenesene v
               velike in imperialne muzeje je po svetu veliko in ti razgovori o vračanju teh
               znamenitostih trajajo desetletja in desetletja, vendar jaz upam, da bomo z nekim
               naporom dosegli to vrnitev, konec koncev živimo v Evropski uniji, kjer meje niso
               pomembne in jaz si želim, da bi te umetnine dobile svoje mesto tam, kjer so bile
               junija 1940.</p>
               <p>Kolega Ivan Gril je tudi imel v začetku komentar, potem pa vprašanje glede
               sofinanciranja posebnih programov, tako televizijskih, kot radijskih.</p>
               <p>Že v preteklosti sem se zavzemal za to, da bi povišali sredstva v proračunu in tudi
               na druge načine, da bi se okrepila ta lastna produkcija lokalnih medijev, ki je zelo
               pomembna tako radijskih, kot televizijskih postaj, ne nazadnje vse te radijske in
               televizijske postaje lokalne imajo tudi bogate arhive. Vem recimo za arhive naše
               lokalne radijske postaje in to je izjemno dragoceno gradivo in ne smemo prepustiti
               teh arhivov in tudi teh lokalnih medijev težkim situacijam na trgu ampak je tu treba
               pomagati.</p>
               <p>Mi smo imeli v proceduri zakon o medijih, ki je žal končal svojo pot v splošni
               obravnavi, čeprav sem jaz ta zakon podprl, ki je tudi delno reševal ta vprašanja.</p>
               <p>Trenutno imamo v obravnavi v Državnem zboru tudi poslanski zakon o medijih, ki tudi
               delno rešuje ta problem, vendar ima trenutno za zakon kar obsežne finančne posledice
               in glede na vse te diskusije, ki jih bomo imeli v naslednjih dveh dneh in potem tudi
               v nadaljevanju, je ta projekt, ki so ga sopodpisali poslanski kolegi iz DeSUS-a zelo
               zahteven, je pa kolikor vem, zaradi sklepa Vlade, da se zamrzne izvajanje letošnjega
               proračuna, zamrznjenih tudi del sredstev za te lokalne programe in če bo rebalans
               proračuna za letos sprejet, potem bodo sproščena tudi ta sredstva in tako bodo lahko
               lokalne radijske in televizijske postaje dobile nekaj denarja.</p>
               <p>Zdaj ne poznam podrobnosti odgovora ministra dr. Boštjana Žekša, vendar verjamem, da
               so ga strokovne službe <stage type="mag"/> (Nadaljevanje)
               ministrstva dobro pripravile, da pije vodo in najbrž tudi moj odgovor ne bi bil
               bistveno drugačen.</p>
               <p>No če smo že pri RTV-ju še to, da bo potrebno razmisliti kaj je z RTV prispevkom
               ampak glede na to, da na to temo ni bilo vprašanje ne bom komentiral dodatno.</p>
               <p>Kolegica Silva Črnugelj je spregovorila o vpisu slovenskih kulturno zgodovinskih in
               naravnih znamenitosti ter znamenitosti žive dediščine na seznam svetovne dediščine
               pri Unescu in reprezentativni seznam žive dediščine človeštva.</p>
               <p>Treba je povedati, da je Slovenija prve vpise na poskusni seznam dosegla že leta
               1994, da pa je do prvega vpisa poteklo kar veliko let, saj smo prazgodovinsko kulturo
               prazgodovinskih kolišč okoli Alp, to je bila skupinska nominacija več različnih držav
               okoli Alp, med njimi tudi Slovenija, dobili šele leta 2001.</p>
               <p>Ves čas svojega poslanskega dela sem opozarjal na ta problem in sem vesel, da je
               uspela ta prva nominacija, kot sem v uvodu povedal, jih nekaj še čaka v vrsti.</p>
               <p>V okviru Ministrstva za kulturo bi seveda okrepil to službo, ki dela na teh
               projektih, je pa bistvenega pomena kako se pri teh projektih vključuje tudi lokalna
               skupnost.</p>
               <p>Ne moremo pričakovati od države, da bo naredila vse od a do ž ampak brez temeljitega
               sodelovanja lokalne skupnosti, kjer se tak spomenik nahaja, ne more priti do
               uspeha.</p>
               <p>Jaz sem sicer optimist. Prihodnje leto pričakujem, da bo prišlo do vpisa skupne
               nominacije španskega Almadena in slovenske Idrije glede dediščine živega srebra in da
               bomo dobili drugo znamenitost na tem seznamu v samostojni Sloveniji, kajti še pod
               Jugoslavijo so bile vpisane Škocjanske jame.</p>
               <p>Rad pa bi, da bi ponovno odprli vprašanje partizanske bolnišnice Franje, je pa
               prejšnja Vlada dosegla, da je bila partizanska bolnišnica Franja vpisana na seznam
               evropske dediščine skupaj z Žalami in cerkvico Javorcev na Tolminskem.</p>
               <p>Glede NUK-a sem povedal že v svojem uvodu. To je temeljni infrastrukturni projekt na
               področju znanosti in kulture in jaz si želim, da ne bi več dolgo gledal tisto
               gradbeno jamo blizu Aškerčeve ulice in da bi skupaj z Ministrstvom za visoko šolstvo,
               znanost in tehnologijo ta projekt realizirali v doglednem roku.</p>
               <p>Kolega .../Nerazumljivo./... je spraševal kako naprej oziroma kako s podporo za
               kulturno dejavnost narodnih skupnosti v Sloveniji in zamejskih Slovencev in tudi bi
               jaz dodal Slovencev, ki živijo v drugih državah in tudi na drugih celinah.</p>
               <p>Ker sem že od začetka član komisije za odnose s Slovenci v zamejstvu in po svetu, bi
               rad posebej izpostavil razveseljivo dejstvo, da je prav urad za Slovence v zamejstvu
               in za Slovence v zamejstvu in svetu z rebalansom proračuna za leto 2011 sredstva
               pridobil in ne izgubil, kot se to dogaja pri drugih resorjih in zato imamo recimo
               tudi obraz, da lahko od Italije zahtevamo, da uresničuje zakon in prispeva sredstva
               za slovensko manjšino v Italiji.</p>
               <p>Jaz se bom zavzel za to, da bi narodna skupnost, tako madžarska kot italijanska, kot
               tudi <stage type="mag"/> (Nadaljevanje) druge narodne skupnosti
               in narodnosti, ki živijo tukaj pri nas, lahko se normalno kulturno udejstvovali.</p>
               <p>Nisem za reci proč ukrepe v takih primerih ampak upam, da bomo čim več teh projektov
               tudi realizirali.</p>
               <p>Kolega Ribič je postavil vprašanje glede kulturnih dvoran. Jaz imam tukaj eno zelo
               obsežno mapo o uresničevanju kulturnega tolarja oziroma evra od leta 1990 dalje in bi
               lahko zelo na dolgo in široko o tem razlagal kaj vse je bilo storjenega vendar je
               lahko rečem, da prav po zaslugi tega tolarja oziroma evra, zelo pridobila
               ljubiteljska kultura na slovenskem.</p>
               <p>Bilo je vrsto projektov realiziranih tako programskih, prostorskih, kot tudi recimo
               na kupu biblijo busov in to je tista kvaliteta kulturnega udejstvovanja, ki pride
               praktično v vsako lokalno skupnost.</p>
               <p>Zakaj vašim štirim kulturnim domovom vedno zmanjka točka ali pol ne vem, seveda bom
               po svojih najboljših močeh delal objektivno in ne bom sofinanciral projekte samo s
               "svojih" ampak vsem tistim, ki bodo izpolnjevali normative in standarde in zakonske
               okvire.</p>
               <p>Odnos do evropske prestolnice kulture. Slovenija je kandidirala za evropsko
               prestolnico kulture to nominacijo smo dobili, to je slovenski nacionalni projekt, ne
               glede na to, da smo se za ta projekt odločili v obdobju, ko še nismo govorili o
               krizi, o obdobju konjunkture.</p>
               <p>Mislim, da je naša obveza in tako je tudi Vlada ob svojem obisku na začetku tega leta
               v Mariboru tudi obljubila, da bomo realizirali tako programski, kot tudi
               investicijski del tega projekta, zato sem že na začetku tudi povedal, da uvrščamo
               evropsko prestolnico kulture med tri prioritetne projekte, če bom seveda dobil
               podporo v Državnem zboru.</p>
               <p>In za konec vprašanje kolega mag. Vasje Klavora ali podpiram ta projekt in kako
               gledam na projekt Cerje spomenikom oziroma muzejem, slovenskim braniteljem.</p>
               <p>Vsekakor smo prav poslanci v več mandatih zagotovili sredstva in tudi seveda da so
               vsakokratne Vlade prisluhnile tem pozivom, tako da je sedaj objekt dograjen, je pa
               postavitev, oprema in vsebina nekega takega projekta ravno tako pomembna, če ne še
               celo bolj kot lupina samega objekta, zato bi jaz prepustil to vprašanje predvsem
               stroki, ne pa političnim prerivanje, če so se pojavila okrog tega projekta, kajti
               mislim, da bi lahko na tem mestu zelo lepo predstavili slovenske branitelje od
               začetka tega stoletja do danes. Hvala lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Samu Bevku sem sledila odgovorom in menim, da je kandidat za ministra
               odgovoril na zastavljena vprašanja.</p>
               <p>Zdaj pa dajem besedo za vprašanje še gospe Majdi Širca, izvolite.</p>
               <p>Jaz sem pričakovala, da je končano, zaradi tega sem tudi povedala, da imam zadnjega
               na seznamu ampak dobro. Izvolite.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp24">

               <speaker>MAJDA ŠIRCA:</speaker>

               <p>V odgovorih je bilo še nekaj vprašanj, ki so se pojavile, recimo odgovor o temu, da
               bo moralo Ministrstvo za kulturo v prihodnje razmisliti kaj narediti z RTV
               prispevkom, zato je<stage type="mag"/> (nadaljevanje) moje prvo
               vprašanje, ali pripravljate zakon, ki bo uresničil vladno namero, izrečeno malo po
               odhodu iz stranke iz koalicije, da se RTV prispevek kljub velikim sredstvom, ki jih
               ima RTV Slovenija v obliki obveznic in drugim vseeno poveča za 0,75 evra, kot sem
               razumela sklep Vlade.</p>
               <p>Drugo vprašanje, ki ste ga tudi nekje v odgovorih sprožili in v predstavitvi, se veže
               na zakone. Strinjam se, da ni vedno dobro šariti po zakonih, kjer ni potrebno. Ampak
               v nekaterih je zelo zelo potrebno. Po drugi strani so pa skoraj vsi že pripravljeni,
               tisti, ki ste jih našteli, da jih boste dalje vložili. Se pravi, Resolucija o
               nacionalnem programu za kulturo, o jezikovni politiki in tudi zakon o avdiovizualnih
               medijskih storitvah, ki pa že poteka in ki ga boste branili. Ampak glede na to, da je
               v Državnem zboru padel zakon o medijih, kjer ni bila nedolžnost ravno zaščitena, se
               je pojavil in vložil drug zakon, novela zakona o medijih, ki pobira smetano ali
               koristi iz zakona o medijih, pozablja na vse tiste prvine, katerim se je zavezala
               tudi vaša stranka znotraj koalicijske pogodbe, se pravi zaščita novinarjev,
               avtonomije novinarskega posla, zaščita finančnih, lastniških, koncentracijskih in
               ostalih vidikov v medijih, ki se v zadnjih časih sploh razkrajajo na tem polju.
               Sprašujem, ali boste parcialno rešitev, ko jo prinaša novela zakona o medijih, ki je
               bila vložena s strani nekaterih poslancev, podprli. Kajti, prvo kar vas čaka, vas
               čaka seveda mnenje, ki ga boste podali vladi ob rešitvi, ki skrbi za en del koristi
               medijev, med tem ko pa pozablja za vse tiste, za katere vsi, z mediji vred,
               ugotavljamo, da so slabo urejene in da jih je uredil zakon, ki je bil v parlamentu
               ovržen.</p>
               <p>Drugo vprašanje, ki je vezano na zakonodajo, in kjer pravite "če bo dovolj podpore"
               boste branili tudi zakon o uresničevanju javnega interesa za kulturo, ki je tudi,
               vemo, napisan in tudi usklajen in ki prinaša ključno reformo javnega sektorja na
               področju kulture, na področju delovnih razmerij, na področju zaposlovanja, na
               področju standardov, normativov, skratka, ki temelji k temu in je usmerjen k temu, da
               bi bili javni servisi, predvsem javni zavodi bolj učinkoviti, bolj konkurenčni in
               bolj plemeniti kot so, vsaj nekateri, pa niso. Zato sprašujem kaj je tisto, da vas bo
               prepričalo, da je to res potrebno, ker tudi to smo zapisali nekoč v neke usmeritve in
               na temu delali v kulturi tri leta, da bi to pognali naprej. Pa ne samo to, zakon o
               arhivih, razumem, da je bolj težak za krhko vlado in tudi zakon o varstvu kulturne
               dediščine, kjer se je izkazalo, da je preveč problemov, ki ne bi smeli brez
               odgovorov, in ki je tudi že napisan. Skratka, na eni strani imamo zakone za katere
               pravite ja, te bom zagovarjal, druge pa, če bo dovolj podpore, so pa ključni in tudi
               na nek način zelo pomembni za bolj odprto delo na področju kulture. Avtorske pravice,
               verjamem, da se bo Ministrstvo za gospodarstvo vključilo.</p>
               <p>In še eno vprašanje. Pravilno ugotavljate ali boljše kot vaš državni sekretar ali
               bolje kot državni sekretar, da se da s sredstvi, ki so, izpeljati tudi tiste
               investicije, ki pravite danes tukaj, da jih ni,<stage type="mag"/> (nadaljevanje) vemo, da investicij na področju kulture je ogromno, od
               Nove Gorice do Vitanj, do Celja, do Kranja, do Strmola, do Ljubljane, do Novega Mesta
               in tako naprej, gradijo se. Je pa vprašanje ali bodo sredstva zaradi upočasnjenega
               tempa zadnjega obdobja in tudi dejstvo, da bo Ministrstvo za finance najbrž kmalu
               zaprlo "pipico", kot jo je tudi sedaj pri pripravi rebalansa zaprlo, sploh
               porabljeno. In kaj na tej točki narediti, ko se težko pridobljen denar, ki, je treba
               ponoviti, ni bil kulturi odrezan za 40 milijonov, kot smo marsikdaj slišali, ampak
               tudi zaradi aktivne vloge nevladnega in vladnega sektorja, predsednika države in
               7.000 podpisov, ki so se tako rekoč čez noč pojavili, v podporo kulturi prvič enotno,
               razpolovili zgolj na 20. V tem smislu tudi sprašujem, ali imate že pregled koliko
               denarja bo zaradi upočasnjenega tempa ali morebiti ne dovolj ažurnega preganjanja, ki
               na Ministrstvu za kulturo pač potrebno noč in dan, morebiti vrnila nazaj v proračun
               in na ta način ogrozila šele leto 2012, kot ste dejali.</p>
               <p>In še zadnje vprašanje, ki bo tudi Silvi všeč. Ali boste še naprej podpirali uvajanje
               ničelne stopnje davka na knjigo, ki bo ob odločitvah Vlade in tudi finančnega
               ministrstva prvič v zgodovini nove države pomagal .../Nerazumljivo./?</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Saj je formalizem, ampak vendarle moram upoštevati Poslovnik. Gospa Majda
               Širca vi ste v enakem položaju kot Luka Juri. Ni nobenih ovir za zastavljanje
               vprašanj. Nimam pa pooblastila za vas, da bi lahko imeli pravico glasovati. Luka Juri
               pa tako ni član našega odbora. Mi imamo svojo kvoto poslancev, ki smejo glasovati
               izpolnjeno, tako da za oba ugotavljam, da vaju je prignal na to predstavitev interes
               za to. Pri Luku Juriju, ki mu bom sedaj dala besedo pa lahko samo obžalujem, da ni
               slišal tudi predstavitve, ker to je smoter današnjega dogodka in vprašanj in
               odgovorov, ki so bili do sedaj. Izvolite, zastavite vprašanje.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp26">

               <speaker>MAJDA ŠIRCA:</speaker>

               <p>Ni me pregnal interes oziroma normalno je, da me ta odbor več kot zanima. Ampak je
               tudi dejstvo, da sem v kvoti Zares-ove poslanske skupine kot članica, ki pa zaradi ne
               še urejenih in dogovorjenih na Kolegiju predsednika Državnega zbora kvot nimam
               imena.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp27">

               <speaker>PREDSEDNICA MAG. MAJDA POTRATA:</speaker>

               <p>Meni je zelo žal, če mi replicirate na tolmačenje Poslovnika. Ampak tako kot ste
               zadnjič na sejo odbora prinesli pooblastilo bi ga lahko tudi sedaj, ker vam vodja
               poslanske skupine lahko napiše pooblastilo. Jaz sem bila prepričana, da so vam te
               stvari kot poslanki znane, tako da ne gre za kakšen lapsus z moje strani, ampak so
               dejstva taka, kakršna so, sem jih pojasnila.</p>
               <p>Izvolite besedo gospod Luka Juri.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp28">

               <speaker>DR. LUKA JURI:</speaker>

               <p>Hvala predsednica. Strinjam se z vami, imate prav, tudi meni je žal, da nisem mogel
               poslušati uvodne predstavitve. Spoštovani kandidat ne zato, ker ne bi želel, ampak
               zato, ker sem moral sodelovati na seji Odbora za finance, kjer smo sprejemali
               rebalans, sicer bi bil tu že prej.</p>
               <p>Imam samo kratko vprašanje. Ker ne pričakujem točnega tehničnega znanja s strani
               kandidata za ministra bi pa rad opozoril na to, in upam na podporo kolega, trenutno
               še kolega Sama Bevka, v kolikor bo minister .../Nerazumljivo./ V Kopru imamo pomembno
               investicijo v središču mesta, točneje na lokaciji muzejski trg, kjer pa seveda kot
               povsod v zgodovinskih mestih, in v Kopru kot najstarejšem mestu v Sloveniji še toliko
               bolj, je prišlo do arheoloških izkopavanj in določenih arheoloških najdb, za kar že
               tri leta v samem središču, zgodovinskem središču mesta, <stage type="mag"/> (nadaljevanje) ožjem središču mesta imamo razkopanih kar nekaj tisoč
               kvadratov zemljišča in nikakor ne more priti do rešitve. Jabolko spora je cisterna z
               vodo, ki naj bi bila stara okoli 150 let, za katero je Ministrstvo za kulturo že
               ugotovilo, da jo je možno muzejsko dokumentirati in odstraniti, vendar je po tem, po
               mojih informacijah, zavod za varovanje iz Pirana se pritožil na to odločitev
               Ministrstva za kulturo, kar je svojevrsten fenomen in če se ne motim poteka celo
               sodni postopek, ker zavod toži ministrstvo zaradi te odločitve. Na koncu je pa
               rezultat tega, da imamo prav zelo nekulturno stanje, ker imamo kup prahu, plevel, ki
               se razrašča in neurejene, tako arheološke najdbe, kot trg in tu bi verjetno politična
               modrost ministra lahko pomagala, da bi se stvar premaknila naprej in se končno rešila
               v prid Koprčank in Koprčanov.</p>
               <p>Hvala.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Ali želi, zdaj vprašujem, ker bom potem čas za zastavljanje vprašanj končala. Ali
               želi še kdo zastaviti kakšno vprašanje? Ne.</p>
               <p>Potem prosim kandidata, da še v tem drugem krogu odgovori na zastavljena
               vprašanja.</p>
               <p>Izvolite.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp30">

               <speaker>SAMO BEVK:</speaker>

               <p>Hvala lepa za besedo, gospa predsednica.</p>
               <p>Gospa Majda Širca je najprej vprašala glede stališča do RTV prispevka. Kot vem je
               vlada sprejela povišanje RTV prispevka konec avgusta za 0,75 evra, jaz to povišanje
               podpiram. Seveda pa je to zakonska materija in pozanimal se bom na ministrstvu v
               kakšni obliki bi lahko to tudi realizirali, ali v okviru novele zakona ali v okviru
               izvrševanja zakona o izvrševanju proračuna. Je pa dejstvo, da če ne bomo zvišali RTV
               prispevka, da bo Javni zavod RTV Slovenija lahko prišla v težave, kajti že v začetku
               tega leta je bil delen izpad RTV prispevka. Po nekaterih informacijah pa tudi
               sredstva iz oglaševanja niso takšna, kot so bila planirana in jaz upam, da bomo lahko
               s tem povišanjem sanirali te probleme.</p>
               <p>Glede Zakona o medijih, ki ga je v parlamentarno proceduro poslala poslanska skupina
               oziroma kolegi poslanci iz Demokratične stranke upokojencev Slovenije, in ki, kot ste
               rekli, pobira smetano, bi... Prosim? ...imel eno načelno mnenje. Glejte, mi smo bili
               neuspešni pri zakonu, ki ga je sprejela in v parlamentarno proceduro poslala vlada z
               vsem svojim strokovnim osebjem in strokovno podporo, ki je v posameznih ministrstvih
               in Ministrstvu za kulturo. Za tako kompleksne zakone je po mojem v prvi vrsti
               poklicala vlado, da jih pripravi in nisem naklonjen, da se poslanci lotevamo zelo
               zahtevnih zakonskih projektov, kajti lahko pri tem marsikaj spregledamo, nimamo tako
               temeljne in močne strokovne podpore, kot imajo to vladne službe in ministrstva. Žal
               je bilo, kot rečeno, celovit predlog zakona o medijih, ki je urejal tudi to področje
               sofinanciranja medijev, ki ga zdaj tudi ta v prvi obravnavi zavrnjen. Če bi bilo
               takrat vsaj malo volje, da predlog na nekaterih mestih dopolnimo, bi mogoče danes
               bila druga situacija.<stage type="mag"/> (nadaljevanje) Vendar
               ob stanju v katerem so danes mediji odgovorna politika ne more kar vehementno
               odmahniti z roko, zato bo treba znotraj Državnega zbora, znotraj Ministrstva za
               kulturo in zainteresirane javnosti preveriti kako naprej s tem zakonom in tudi sicer
               z zakonom o medijih.</p>
               <p>Zakon o uresničevanju javnega interesa za kulturo je poleg zakona o arhivih in zakona
               o varstvu kulturne dediščine tudi med nalogami, ki jih ima Ministrstvo za kulturo,
               vendar nisem prepričan, da bi nam z manjšinsko vlado uspelo te tri zakone spraviti
               skozi parlamentarno proceduro in tudi nisem prepričan, da tudi če bi prišlo do
               politične volje okrog teh treh zakonov, da bi jih lahko v tem kratko odmerjenem času
               tudi realizirali.</p>
               <p>Glede proračuna za leto 2012 oziroma rebalansa, po nekaterih podatkih ministrstva, da
               bi lahko realizirali vse projekte, potrebujemo dodatno okrog 13 milijonov evrov in
               seveda glede ničelne stopnje davka na knjige, seveda to zadevo podpiram in sem vesel,
               da je vam to uspelo in da imate pri tem oziroma ste imeli pri tem podporo tudi
               ministra za finance, kar do zdaj ni bil primer, vsaj toliko časa kolikor sem jaz v
               Državnem zboru ni bilo tako.</p>
               <p>Bi pa povedal še nekaj, ker se je kot predzadnja oglasila nekdanja ministrica, da če
               ta vlada na predlog Ministrstva za kulturo v letu 2009 ne bi bistveno zvišala
               proračuna za kulturo bi bili danes v še dosti težji situaciji, kot smo že sicer.</p>
               <p>In na koncu še vprašanje dr. Luka Jurija glede konkretnega primera na Muzejskem trgu
               v Kopru. Res je malo čudno, če naj bi se Ministrstvo za kulturo in Javni zavod za
               kulturno dediščino o tem pogovarjala na sodišču. Jaz podrobne oziroma podrobnosti
               tega primera ne poznam. Upam, da se bo stvar uredila in da bo ta akcija dokončana
               tako kot mora biti, v skladu s strokovnimi smernicami.</p>
               <p>Hvala lepa.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospodu kandidatu za ministra.</p>
               <p>Ugotavljam, da vprašanj zanj ni več, zato vas gospod Samo Bevk v skladu z ustaljeno
               prakso prosim, da zapustite sejno sobo, da lahko brez vaše navzočnosti opravimo
               glasovanje.</p>
               <p>Hvala lepa.</p>
               <p>Ne, tudi poslanci, ki ste razpravljali lahko ostanete tukaj, samo glasovati ne
               morete. Ja, tako je po Poslovniku.</p>
               <p>Želi kdo obrazložiti svoj glas k mnenju, ki je takšno: Predstavitev Sama Bevka, kot
               kandidata za ministra za kulturo je bila ustrezna.</p>
               <p>Vprašujem kdo pritrjuje temu mnenju.</p>
               <p>Kdo je za? (8 članov.) Je kdo proti? (4 člani.)</p>
               <p>Ugotavljam, da je potrjeno mnenje, ki sem ga dala na glasovanje, to je, da je
               predstavitev Sama Bevka, kot kandidata za ministra za kulturo ustrezna.</p>
               <p>Prosim, če ga pokličete.</p>
               <p>.../Aplavz./...<stage type="mag"/> (nadaljevanje) Spoštovani
               Samo Bevk, poslanski kolega in sorodnik, prosim, čestitam za to, da si dobro prestal
               predstavitev z 8. glasovi za in 4. proti, smo poslanke in poslanci, člani tega odbora
               ugotovili, da je bila tvoja predstavitev ustrezna. O tem bom obvestila predsednika
               državnega zbora in predsednika vlade. Čestitam.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp32">

               <speaker>SAMO BEVK:</speaker>

               <p>Najlepša hvala.</p>
            </sp>
            <sp xml:id="SDT5-OZKŠŠIM-Nujna-026-2011-09-13.sp33">

               <speaker>PREDSEDNICA MAG. MAJDA POTRATA:</speaker>

               <p>Preden se predate čestitkam bom določila še poročevalca. Upam, da mi dovolite, da to
               opravim. Hvala lepa. S tem je edina točka današnje nujne seje končana. Želim vam še
               lep preostanek dneva.</p>
               <p>(Seja je bila končana 13. septembra 2011 ob 17.32.)</p>
            </sp>
         </div>
      </body>
   </text>
</TEI>

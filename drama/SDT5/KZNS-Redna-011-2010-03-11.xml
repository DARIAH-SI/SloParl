<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-KZNS-Redna-011-2010-03-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za narodni skupnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0562BF35B88EB88BC12576C70051AD3E</idno>
               <idno type="custom" subtype="day">45D4EB4BB973B552C12576E700457700</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=45D4EB4BB973B552C12576E700457700</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZNS-Redna-011-2010-03-11.KZNS" n="011">
               <name>Redna</name>
               <date when="2010-03-11"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZNS-Redna-011-2010-03-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZNS-Redna-011-2010-03-11.KZNS">
                        <orgName key="KZNS">Komisija za narodni skupnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NARODNI SKUPNOSTI</stage>
            <stage type="session">11. seja</stage>
            <stage type="date">(11. marec 2010)</stage>
            <stage type="chairman">Sejo je vodil László Göncz, predsednik komisije.</stage>
            <stage type="time">Seja se je pričela ob 10.05 uri.</stage>


            <sp xml:id="SDT5-KZNS-Redna-011-2010-03-11.sp1">

               <speaker>PREDSEDNIK LÁSZLÓ GÖNCZ:</speaker>

               <p>Spoštovane in spoštovani. Smo v tem trenutku tudi sklepčni, tako da. Spoštovani
               kolegi, spoštovani gostje. .../Nerazumljivo./... Lepo pozdravljeni vsi skupaj.
               Pričenjam 11. sejo Komisije za narodne skupnosti. Obveščam vas, da so zadržani in se
               seje ne more udeležiti eden član komisije Miro Petek, se je opravičil. Na seji kot
               nadomestni član gospoda Križmana nadomešča gospod Andrej Magajna.</p>
               <p>S sklicem seje sem predlagal naslednji dnevni red: 1. - razprava o prizadevanju za
               izboljšanje vloge samoupravne narodne skupnosti v Republike Slovenije. 2. -
               razno.</p>
               <p>Obveščam vas, da so na sejo vabljeni, gospa ministrica, Majda Širca Ravnikar,
               predsednica Komisije Vlade Republike Slovenije za narodne skupnosti in seveda tudi
               ministrica za kulturo, vendar se je, zaradi seje Vlade opravičila in jo nadomešča
               gospa Marjeta Preželj, višja svetovalka ministrstva. Vabljen je tudi gospod magister
               Stanko Baluh, direktor Urada Vlade Republike Slovenije za narodnosti, ki je tudi
               danes zjutraj prav tako, zaradi seje Vlade se opravičil, ker ima nujne obveznosti in
               ga nadomešča gospa podsekretarka Vesna Kalčič. Vabljeni so še Obalna samoupravna
               italijanska narodna skupnost, Pomurska madžarska samoupravna narodna skupnost, katero
               zastopa gospod sekretar Tomislav Lebar, Italijanska unija ter občinske organizacije
               samoupravnih Narodnih skupnosti od katerih tukaj pozdravljam predsednika Lendavske,
               skupnosti gospoda Ferenca Horvatha in predsednika skupnosti Občine Moravske toplice
               gospoda Tiborja Vöröša, ostale za enkrat ne vidim. Na sejo je vabljena tudi Komisija
               za mednarodne odnose in evropske zadeve Državnega sveta in pozdravljam gospoda
               Vincenca Otoničarja.</p>
               <p>Ker v poslovniškem roku nisem dobil predloge za spremembo oziroma za razširitev
               dnevnega reda prehajamo na <title> 1. TOČKO DNEVNEGA REDA - RAZPRAVA O PRIZADEVANJU ZA
                  IZBOLJŠANJE VLOGE SAMOUPRAVNIH NARODNIH SKUPNOSTI V REPUBLIKI SLOVENIJI. </title>K
               tej točki ste prejeli tudi gradivo in sicer poslanske skupine italijanske in
               madžarske narodne skupnosti, Urada Vlade Republike Slovenije za narodne skupnosti,
               Obalne samoupravne italijanske narodne skupnosti in pa Pomurske, madžarske narodne
               skupnosti ter madžarske samoupravne narodne skupnosti občine Lendava. Dovolite mi, da
               k tej točki predstavim svoje uvodne misli.</p>
               <p>Samoupravne narodne skupnosti so v okviru sistema uresničevanja z Ustavo pogojenih
               posebnih pravic prostor za samoupravljanje avtohtone italijanske in madžarske narodne
               skupnosti v Republiki Sloveniji. Če se ozremo približno 35 let nazaj ugotovimo, da so
               tedaj nastale prve ustavno določene oziroma pogojene samoupravne narodne skupnosti,
               ki so se takrat imenovale samoupravne interesne skupnosti za posvet in kulturo obe
               avtohtoni narodni skupnosti. Njihova organiziranost se je vse do danes dopolnjevala.
               Pristojnosti, oblike dejavnosti in njihovo financiranje pa se je spreminjalo. Do
               formalnega preoblikovanja samoupravnih narodnih skupnosti je prišlo s spremembo
               političnega, gospodarskega in socialnega sistema <stage type="mag"/>(nadaljevanje) v začetku 90-ih let in posledično tudi s sprejetjem sedanje
               Ustave Republike Slovenije. Pred po drugem desetletjem sprejeti Zakon o samoupravni
               narodni skupnosti omenjene organizacije opredeljuje kot predstavniški organ avtohtoni
               narodni skupnosti, ki ji pripadniki avtohtoni narodni skupnosti na narodnostno
               mešanih območjih ustanovijo za uresničevanje z Ustavo zagotovljeni posebni manjšinski
               pravic, svojih potreb in interesov ter za organizirano delovanje o javnih zadevah.
               Kot smo tudi v posredovanem kratkem besedilu poslanske skupine poudarili je bilo v
               zadnjem letu in pol več v neposredni ali posredni razprav o vlogi in položaju
               samoupravnih narodnih skupnosti. V poslanski skupini smo mnenja, da lahko v okviru
               priprave splošnega Zakona o uresničevanju pravic avtohtone italijanske in madžarske
               narodne skupnosti v Republiki Sloveniji, ki ga načrtujemo nadgradimo stanje tudi na
               tem področju. S skupnimi močmi lahko tako s sprejemanjem vsebinsko usklajeni in
               perspektivnih usmeritev pridemo do nadgradnje sedanjega ustavnopravnega položaja
               samoupravnih narodni skupnosti z novimi podanimi vrednostmi. Prepričan sem, da
               spremenjeni časi tudi na tem področju zahtevajo ustrezne s soglasjem dopolnjene in
               razvojno usmerjene narodne skupnosti kot organizacije seveda, le tako bodo lahko
               namesto dejanske manjšinske samouprave ter pospeševalke in ustvarjalke narodnostnega
               dogajanja. Zaradi funkcionalnosti morajo biti deležni večje naloge kot so zgolj
               predstavniška telesa na občinski oziroma višji ravni. Poleg samoupravne imajo tudi
               splošno družbeno in politično vlogo. Če temu vprašanju pristopimo z določeno stopnjo
               objektivnosti lahko ugotovimo, da je pri delovanju omenjenih narodnostnih organizacij
               nedvoumno še veliko rezerv. Samoupravne narodne skupnosti, krovne in občinske samo,
               zato pred nekaj tedni pozvali, da nam v zvezi s predlagano obravnavo posredujejo
               svoje poglede, mnenja in pa predloge. Nekatere organizacije so se odzvale, druge pa
               ne. Vendar, ni še nič zamujenega, saj današnja razprava predstavlja zgolj začetek te
               pomembne naloge, če se do nje skupaj seveda tako opredelimo. Komisija za narodne
               skupnosti želi biti pri tem zgolj formalno, vendar konstruktivno zaledje torej bistvo
               aktivnosti seveda mora potekati tudi v sami narodni skupnosti.</p>
               <p>Predlagamo torej, da bi v procesu definiranja celotne problematike najprej
               spregovorili o aktualni vlogi samoupravni narodni skupnosti kot subjektu oziroma
               subjekti pri uveljavljanju posebnih manjšinskih pravic na področju rabe jezika,
               vzgoje in izobraževanja ter informiranja v lastnem jeziku in lastne kulturne
               dejavnosti ter gospodarske osnove. Prav tako je potrebno analizirati značaj in
               vsebino sodelovanja občinski samoupravi narodni skupnosti z občinami ter sodelovanje
               krovnih organizacij z državnimi organi in matičnima narodoma ter državama. Ne smemo
               pozabiti niti na sodelovanje krovnih in občinskih organizacij, kar je nekakšna
               notranja dimenzija tega vprašanja. Realno bi morali oceniti tudi vlogo in izkušnje
               samoupravnih narodnih skupnosti pri ustanavljanju oziroma soustanavljanju lastnih ali
               splošnih javnih zavodov. Poleg tega bi morali še analizirati tudi dejanske možnosti
               morebitnih prenosov, določenih državnih nalog oziroma pristojnosti <stage type="mag"/> (Nadaljevanje) na samoupravne narodne skupnosti. Predvsem
               madžarske narodne skupnosti upravičeno opozarjajo tudi na vprašanje transparentnosti
               porabe javnih sredstev za potrebe narodnih skupnosti ter za izvajanje dvojezičnosti.
               Na to smo opozorili že na eni od prejšnjih sej Komisije za narodne skupnosti. Tedaj
               smo sprejeli tudi priporočilo vladi, vendar za enkrat še bistvenega napredka na tem
               področju ni. Torej narodne skupnosti opozarjajo tudi na nedefinirano opredelitev veta
               oziroma tako imenovanega veta predstavnikov narodnih skupnosti pri vprašanjih
               povezanih s položajem in posebnimi manjšinskimi pravicami. V prispevek predlogi,
               najdemo željo po jasnejši opredelitvi njihovih vlog pri ustanovah, ki so pomembne za
               položaj avtohtoni skupnosti ter uresničevanju posebnih, torej njihovih posebnih
               manjšinskih pravic pa tudi pri vprašanjih ustanoviteljstva oziroma
               soustanoviteljstva. Samoupravne narodne skupnosti še opozarjajo na njihovo večjo
               vlogo pri sodelovanju z Uradom Vlade Republike Slovenije za narodnosti, ki bi
               neposredno skrbel za dobro sodelovanje in za reševanje konkretnih vprašanj. Tukaj
               predvsem se predlagajo literature, gre tukaj v tem kontekstu za ta predlog ene od
               madžarskih narodnih skupnosti.</p>
               <p>Na koncu želim zgolj dodati, da bi vsem dane težave samoupravnih narodnih skupnosti z
               indiferentnostjo le še poglobili, zato predlagam, da s konstruktivnim pristopom
               nadgradimo in pa seveda postopno nadgradimo sistem organiziranosti in delovanja
               samoupravne narodne skupnosti. To bo tudi velik korak za celotni razvoj narodnostnega
               vprašanja v Sloveniji in v tem duhu, to je v nekem pozitivnem duhu, odpiram razpravo
               in bom dal besedo gospe Kalčič, iz Urada za narodnosti. Samo pred tem žal moram
               ugotoviti, da verjetno zaradi prometnih razmer, predstavnikov italijanske skupnosti,
               torej organizacij, ni prisotnih, kar bo do neke mere žal pač omejili vsebino današnje
               razprave, vendar razmere so pač takšne kot so. Torej, dajem besedo gospe Kalčič.
               Izvolite.</p>
            </sp>
            <sp xml:id="SDT5-KZNS-Redna-011-2010-03-11.sp2">

               <speaker>VESNA KALČIČ:</speaker>

               <p>Najlepša hvala za besedo, gospod predsedujoči. Spoštovani poslanci, spoštovana
               poslanka, spoštovani ostali prisotni na današnji seji! Rada bi pozdravila v imenu
               Urada za narodnosti oziroma direktorja Urada za narodnosti, ki se žal opravičujem,
               naj še enkrat poudarim, danes je prisoten na vladni seji, kjer se sprejema nacionalni
               program za Rome.</p>
               <p>V zvezi s položajem narodnih skupnosti, torej italijanske, madžarske narodne
               skupnosti, se že nekaj časa srečujemo, torej obe narodni skupnosti opozarjata na zelo
               dobro urejeno zakonodajo, ki zadeva narodni skupnosti, vendar za pomanjkljivo
               uresničevanje te zakonodaje. Naj poudarim, da smo že v letu 2007 pripravili
               resolucijo o položaju italijanske, madžarske narodne skupnosti in da so v pripravo te
               resolucije o položaju bile vključene tudi obe narodni skupnosti. V okviru delovne
               skupine, katere so bili člani tudi, torej predstavniki raznih ministrstev, vladnih
               služb, smo poskušali tudi upoštevati vse pripombe in predloge narodne skupnosti.
               Vlada je sprejela predlog resolucije o položaju italijanske, madžarske narodne
               skupnosti in tudi posredovala v nadaljnjo obravnavo v Državni zbor. Žal do danes
               državnozborska komisija za narodni skupnosti, tega predloga resolucije še ni
               obravnavala. Prav tako je prišlo na predlog obeh narodnih skupnosti ravno tudi v tej
               zadevi, torej pomanjkljivo uresničevanje zakonodaje do oblikovanja delovne skupine za
               izvedbo analize stanja na področju uresničevanja ustavnih zakonskih pravic narodnih
               skupnosti po področjih za ugotovitev dejanskega položaja omenjenih skupnosti ter
               njihovih potreb in za proučitev možnosti zakonske ureditve tega področja. Točko glede
               delovne skupine <stage type="mag"/> (Nadaljevanje) je
               obravnavala vladna komisija za narodni skupnosti in na tej vladni komisiji, kjer so
               tudi člani in so bili tudi prisotni predstavniki narodnih skupnosti, so predlagali
               delovno skupino, bila je predlagana delovna skupina v sestavi, torej predstavniki
               univerz, mariborske, primorske in pa ljubljanske. Potem Instituta za narodnosti in pa
               tudi obeh narodnih skupnosti. Delovna skupina se je že enkrat sestala, žal pa na tem
               sestanku ni bilo prisotnih predstavnikov tako ne madžarske kakor tudi ne italijanske
               narodne skupnosti. Poudarila bi pa tudi rada primer, ki ga navajate, med tem seznamom
               predlogov gospodarska osnova narodnih skupnosti. Urad za narodnosti je tudi v tej
               smeri si prizadeval in organiziral kar nekaj delovnih sestankov s pristojnimi
               ministrstvi in vladno službo. Tako da, za enkrat še na tem področju nismo prišli do
               nekega napredka. Prav tako bi rada opozorila na to, da 15. člen Zakona o samoupravnih
               narodnih skupnosti, da tudi v tej smeri Urad za narodnosti, kolikor je mogoče
               opozarja vladne službe, vse resorne organe, da upoštevajo zakon. Tako da, recimo kot
               primer, sedaj je bilo v spremembi zakona o sistemu plač v javnem sektorju, tako da bo
               prišlo tudi do prvega delovnega sestanka, da bi našli neko ustrezno rešitev, ki bi
               bila ustrezna, torej tudi obema narodnima skupnostma. Toliko za enkrat z moje strani.
               Hvala.</p>
            </sp>
            <sp xml:id="SDT5-KZNS-Redna-011-2010-03-11.sp3">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa. Samo dva stavka bi komentiral. In sicer, resolucija je bila poslana leta
               2007, seveda v prejšnjem mandatu, tako da dejansko ta sestava, s tem se pač ni
               ukvarjala. Če menite, da se to ali naj obnovi ali je še v taki obliki aktualna, potem
               se lahko dogovori, da se to vprašanje uvrsti na dnevni red komisije. Če bo to
               pripomoglo k celotni nadgradnji problematike.</p>
               <p>In druga stvar. Odsotnost predstavnikov narodni skupnosti na omenjeni delovni
               komisiji, je nedvomno problematična in o tem je treba pregovoriti. Jaz se to
               vprašanje hotel odpreti pod točko razno, vendar je morda tudi sedaj čas, da v zvezi s
               tem dorečemo tisto kar je potrebno povedati. Izvolite.</p>
               <p>Izvolite.</p>
            </sp>
            <sp xml:id="SDT5-KZNS-Redna-011-2010-03-11.sp4">

               <speaker>VESNA KALČIČ:</speaker>

               <p>Predlog resolucije smo mi tudi posredovali članom delovne skupine, tako da so imeli
               to kot neko iztočnico, poleg ostalega gradiva. Kar se tiče prisotnosti članov na
               sestanku, pa mislim, da je bila neka, bom rekla zamejena priložnost, ker bi sami
               člani delovne skupine, ki niso iz vladnih struktur, razen predsednika, da bi se lahko
               med seboj pogovorili o aktualnih zadevah. Toliko.</p>
            </sp>
            <sp xml:id="SDT5-KZNS-Redna-011-2010-03-11.sp5">

               <speaker>PREDSEDNIK LÁSZLÓ GÖNCZ:</speaker>

               <p>Ne bi rad poglabljal to problematiko, ampak to je tudi eden od razlogov, da se o
               težavah narodnih skupnosti in pa organiziranju dela nedvomno treba spregovoriti in je
               točka na dnevnem redu. S tem odpiram razpravo in vabim prisotno članico, člane
               komisije ter vse vabljene <stage type="mag"/> (nadaljevanje) k
               razpravi. Izvolite. Prvi se je prijavil gospod Tomislav Lebar, sekretar
               pomurske-madžarske narodne skupnosti. Izvolite, imate besedo.</p>
            </sp>
            <sp xml:id="SDT5-KZNS-Redna-011-2010-03-11.sp6">

               <speaker>TOMISLAV LEBAR:</speaker>

               <p>Hvala za besedo. Lep pozdrav še z moje strani!</p>
               <p>Na podlagi pooblastila gospoda Jožefa Kocona, predsednika Sveta pomurske-madžarske
               samoupravne narodne skupnosti, ki se na žalost ni mogel udeležiti te seje, vam bom
               podal stališče madžarske skupnosti. To stališče ste prejeli tudi z gradivom in v
               večji meri je že gospod predsedujoči omenil naše stališče. In sicer, v interesu
               ohranitve in razvoja avtohtonih narodnih skupnosti naša skupnost pozdravlja pobudo po
               podrobnejši določitvi nekaterih vidikov samoupravnih narodnih skupnosti, predvsem
               njene organiziranosti, določitvi njenih pristojnosti, mehanizmov za učinkovito
               delovanje...transparentnosti namenskega koriščenja javnofinančnih sredstev. Menimo,
               da je pri sprejemu zakonov potrebno bolj konkretno kot je to bilo do sedaj določiti
               pomen narodnih skupnosti, obseg in vsebino njenega delovanja ter pri ključnih
               vprašanjih dati poseben poudarek na možnost prenosa določenih pristojnosti iz
               občinskega oziroma državnih organov na samoupravne skupnosti. Prav tako je potrebno
               bolj konkretno določiti ustanoviteljske oziroma soustanoviteljske dolžnosti in
               pravice predvsem pri tistih javnih institucijah, ki imajo pomembno vlogo tudi v
               življenju avtohtonih narodnih skupnosti, in sicer s posebnim poudarkom na enakovredno
               skupno odločanje, to je na institut soglasja in ne samo mnenja. S ciljem iz
               prejšnjega sodelovanja je potrebno natančneje določiti odnose med državnimi oziroma
               občinskimi organi in samoupravnimi skupnostmi. Potrebno je tudi vsebinsko in
               sistemsko določiti dejansko uveljavitev pravic narodne skupnosti do veta, prav tako
               pa je potrebno dati večjo pristojnost in pomen institucij občinskega svetnika narodne
               skupnosti s posebnim statusom. Tu se je pojavila še ta težava glede neprisotnosti v
               delovni skupini naše predstavnice. S tem smo mi sedaj seznanjeni n na zadnji seji smo
               sprejeli en sklep, da se pozove članico, da se vedno udeležuje te seje oziroma če
               noče več sodelovati v tej skupini, da se imenuje nov član. Toliko za enkrat. Najlepša
               hvala.</p>
            </sp>
            <sp xml:id="SDT5-KZNS-Redna-011-2010-03-11.sp7">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa. Vmes bomo razdelili tudi predlagane sklepe v zvezi s to točko dnevnega
               reda, da bo razprava lažje stekla in se tudi lahko osredotoči na predlagane sklepe.
               Izvolite. Gospod Otoničar, izvolite. Ste se malo prej prijavili.</p>
            </sp>
            <sp xml:id="SDT5-KZNS-Redna-011-2010-03-11.sp8">

               <speaker>VINCENC OTONIČAR:</speaker>

               <p>Hvala za besedo, predsedujoči. Lep pozdrav vsem skupaj!</p>
               <p>No, tudi v Državnem svetu spremljamo prizadevanja za izboljšanje vloge samoupravnih
               narodnih skupnosti v Republiki Sloveniji in jih tudi podpiramo. Že v preteklem letu
               smo v Državnem svetu na Komisiji za mednarodne odnose in evropske zadeve tudi
               obravnavali ne izvajanje posebnih pravic, pravic avtohtonih narodnih skupnosti in
               opozorili vse vladne ustanove, da se te pravice ne izpolnjujejo. Naše sklepe smo
               poslali tako na Vlado kot na urad, ampak nekega odziva in kot vemo tudi izboljšanja
               teh pomanjkljivosti ni bilo, razen na občinskih, na občinah katere pokrivajo to
               področje. Moram reči, da Državni svet ima predstavnike lokalnih interesov, katere
               pokrivajo področja narodnih skupnosti in kako smo toliko bolj zainteresirani, da se
               te stvari uredijo. Vsekakor bomo tudi naprej spremljali ta prizadevanja in tudi po
               predstavnikih izvoljenih v Državnem svetu to izboljševali in tudi da bodo ti naši
               predstavniki tudi na občinskih svetih, katera področja pokrivajo, te stvari
               podpirali. Ob tej priliki pa bi prosil urad za narodne skupnosti, da tudi Državnemu
               svetu posreduje predlog resolucije, da ga bo Državni svet obravnaval in dal svoj
               prispevek k izboljšanju delovanja in potrebam narodnih skupnosti na teh območjih.
               Hvala. <stage type="mag"/>
               </p>
            </sp>
            <sp xml:id="SDT5-KZNS-Redna-011-2010-03-11.sp9">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa. K besedi se je prijavil gospod Ferenc Horvath, predsednik samoupravne
               narodne skupnosti občine Lendava.</p>
            </sp>
            <sp xml:id="SDT5-KZNS-Redna-011-2010-03-11.sp10">

               <speaker>FERENC HORVATH:</speaker>

               <p>Hvala lepa za besedo, gospod predsedujoči. Spoštovane poslanke in poslanci lep
               pozdrav tudi z moje strani!</p>
               <p>Govorniki pred mano so že marsikaj povedali, tako da bom poskušal biti kratek in ne
               bom ponavljal zadeve, ki so že danes bile povedane.</p>
               <p>O tem, da je položaj samoupravnih narodnih skupnosti zakonsko v Sloveniji dobro
               urejen mislim, da ne gre dvomiti, je pa dejansko problem, da izvedljivost le-te v
               vsakdanjem življenju precej slaba. </p>
               <p>Eden od problemov, ki mislim, da bi jih bilo potrebno rešiti, za boljše delovanje, je
               vsekakor direktno financiranje samoupravnih narodnih skupnosti. Mislim, da je to ena
               točka, kjer italijanska in madžarska manjšina razmišljajo malo drugače, ampak menim,
               da ta zadeva kakor tudi mogoče nekatere druge zadeve bi se lahko rešile tudi na
               različne načine, saj ni potrebno, da se vse zadeve rešijo po istem kopitu, če imajo
               narodnosti drugačno videnje oziroma drugačne poglede glede posameznega vprašanja.
               Mislim, da bi bilo zelo pomembno, da se dorečejo čim prej in čim bolj natančni
               kriteriji financiranja, ker sedaj je to precej ohlapno razumljivo. Menim, da bi
               recimo kot možnost pri izdelavi teh kriterijev mogoče lahko ta sredstva razdelili
               nekako na tri dele, vsekakor sem predstavnik mnenja, da je treba upoštevati pozitivno
               diskriminacijo v tem smislu, da tudi tiste manjše občinske samoupravne narodne
               skupnosti naj ne bodo prikrajšane, vendar pa je treba tudi razumeti naše stališče kot
               predsednika največje narodnostne skupnosti, ker v bistvu živi več pripadnikov
               avtohtonih narodnih skupnosti kot vseh ostalih skupnosti skupaj. Zato jaz menim, da
               bi bilo nekako pravično, če bi del financiranja bil sestavljen iz enega fiksnega
               dela, ki je namenjen za delovanje, potem en del za programe, ki jih te samoupravne
               narodne skupnosti izvajajo, en del bi pa bil za razpise na katere bi se lahko
               prijavljali in tisti, ki bodo imeli boljše programe in zamisli bi potem tudi le s tem
               nekako nagrajeni.</p>
               <p>Po drugi strani mislim, da bi bilo tudi bolj pravično v kolikor bi imele samoupravne
               narodne skupnosti več pogleda v delovanje tistih zavodov, kjer smo soustanovitelji,
               kamor država namenja kar precej sredstev, tu mislim predvsem na šolstvu, kjer se
               vedno govori o velikih številkah. Kam se pa ta sredstva izrecno porabljajo, pa
               mislim, da pravega vpogleda nimamo, kar mislim, da ni prav.</p>
               <p>Vsekakor sem mnenja, da bi bilo potrebno povečati vlogo in pomen urada za narodnosti.
               Danes <stage type="mag"/> (nadaljevanje) smo že veliko slišali o
               tem, da bi bilo treba tudi konkretno opredeliti vlogo in tudi pravice in dolžnosti,
               ki izhajajo iz naslova soustanoviteljstva, kar je pri nas zelo narobe tolmačeno.</p>
               <p>Eno pomembno vprašanje je še, recimo, pri imenovanju direktorja in drugih vprašanjih,
               kjer smo v preteklosti dajali soglasja v zadnjih spremembah zakona, predvsem pa v
               prejšnjem mandatu, se je to krčilo, da lahko dajemo samo mnenja, kar vemo, da ni
               obvezujoče in s tem smo v bistvu v nekaterih pomembnih vprašanjih postavljeni na
               stranski tir. Iz tega so bili tudi določeni problemi, predvsem v šolstvu. Mislim, da
               smo v drugih zadevah več ali manj že govorili. Mislim, da bi bilo treba narediti še
               naslednje korake, kljub recesiji k večji profesionalizaciji zavodov, ki jih imamo,
               ker mislim, da vsaj naše stališče in mnenje je, tam kjer imamo zavode, ki izvajajo
               določeno funkcijo, kot recimo za kulturo ali za medije. Mislim, da ti delujejo
               najboljše in da smo lahko na te najbolj ponosni, ker mislim, da je čas blizu tega, ko
               smo, bom rekel, določene zadeve opravljali v prostem času po vsakdanjem delovniku.
               Mislim, da so tisti časi, na žalost že minili. Gospodarsko osnovo in te druge zadeve
               smo že opomnili. Zaenkrat toliko. Hvala lepa za odgovor.</p>
            </sp>
            <sp xml:id="SDT5-KZNS-Redna-011-2010-03-11.sp11">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa. Kar nekaj konkretnih predlogov je bilo. Izvolite. Gospod Battelli.</p>
            </sp>
            <sp xml:id="SDT5-KZNS-Redna-011-2010-03-11.sp12">

               <speaker>ROBERTO BATTELLI:</speaker>

               <p>Hvala lepa. Lep pozdrav vsem. Kar zadeva to nesrečno resolucijo, jaz ne bi rad, da bi
               se dobilo vtis, pa nočem biti polemičen, ampak ne bi rad, da bi se dobil vtis, kot da
               zadeva ni prišla na dnevni red takratne komisije za narodne skupnosti, kar tako iz
               nekih neutemeljenih razlogov. Ti razlogi so bili zelo resni in zelo utemeljeni. Če bi
               se glede tiste resolucije lahko strinjali z zaključki, zelo strinjali z zaključki,
               nikakor pa se ni dalo strinjati z načinom, kako je do teh zaključkov prišlo in pa s
               pogledom, z načinom kako so konceptualno narodne skupnosti bile opredeljene skozi
               resolucijo. Prosim, da se upošteva dejstvo, da sta obe narodni skupnosti takrat
               izrazili globoke pomisleke glede te resolucije in razprava o njej v parlamentu ne bi
               v ničemer pripomogla k reševanju problemov. To je faza, ki je minila. Sedaj imamo
               neke nove situacije, boljše, po moje boljša izhodišča za obravnavo teh problematik.
               Dobro bi bilo, če bi ugotovili tudi kot komisija po enajstih sejah, smo imeli
               skorajda eno sejo na delovni mesec Državnega zbora z mnogimi sklepi in mnogimi
               pobudami Vladi, dobro bi bilo na določeni točki, morda, ugotoviti do katere faze je
               prišlo uresničevanje sklepov komisije. Potem bi se lahko osredotočili na tisto, kar
               še ni storjenega.</p>
               <p>Posebno vprašanje je zakaj narodni skupnosti oziroma njihovi predstavniki določenih
               sestankov ne udeležujejo. Zelo možno je, da se to dogaja tudi zaradi tega, ker morda
               ni, kako bi rekel, se ne verjame preveč v možnost, da bi se karkoli naredilo v smislu
               napredovanja položaja narodnih skupnosti. Mislim, da se ena taka malodušnost polašča
               narodni skupnosti. Iskreno upam, da bom demantiran v tem, ampak mi razpravljamo
               dosti, konkretnih rešitev pa ni. <stage type="mag"/>
               (nadaljevanje) Tudi v okviru delovnih sestankov, ki jih urad organizira in ponavadi
               se razidemo ne da bi se našlo tisto mesto, predvsem pri izvršni veji oblasti, kjer
               naj bi odločitve bile potem sprejete in ki bi bile potem poslane v Državni zbor,
               torej na to komisijo in kjer bi lahko o njih razpravljali. Narodne skupnosti stalno
               predlagajo stvari, ampak zgodi se nič. Predlagajo to predvsem Vladi, od Vlada pa ne
               pride nič nazaj o čemer bi se potem razpravljalo in ki bi nam potem tudi omogočilo,
               da skozi razpravo pridemo do artikulacije zakona, o katerem govorimo že sto let.
               Hvala.</p>
            </sp>
            <sp xml:id="SDT5-KZNS-Redna-011-2010-03-11.sp13">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa. Še dva stavka bi dodal sam k temu razmišljanju. Tudi to sem hotel
               odpirati pod točko razno in sem želel prositi gospoda direktorja, ker ga ni, pač
               gospo Kalčič, da se predstavi tudi ta dejavnost, ki je potekala do sedaj v prid
               .../Nerazumljivo./ manjšinske zakonodaje vključno z nekim splošnim zakonom o
               samoupravni narodni skupnosti. To bi povzelo vse tiste aktivnosti in vse izboljšave,
               ki jih je gospod Battelli kot pomanjkljivosti omenjal. Torej, to je nedvomno
               vprašanje prvega pomena z našega vidika.</p>
               <p>Druga stvar, tudi s tem je povezano to, ker je gospod Battelli predlagal v zvezi z do
               sedaj sprejetimi sklepi, saj se je velika večina sklepov nanašala tudi prav na to,
               posredno ali neposredno. To je res naloga in velik zalogaj, se zavedamo. Vendar glede
               na neka kronološka pričakovanja v zvezi s sprejetimi sklepi bi že nekje morali priti
               do neke minimalne osnove, o katerem bi lahko stekla vsebinska razprava. To bo pozneje
               tudi pobuda, pač, v tej smeri bodo tudi sklepi usmerjeni, da se k temu pristopi bolj
               intenzivno in v zvezi s tem bomo tudi opozarjali Vlado, ne samo s strani komisije,
               temveč tudi po drugih možnih kanalih.</p>
               <p>Želi še kdo razpravljati v zvezi s to točko dnevnega reda? Tudi z vidika predlaganih
               sklepov. Gospod Vöröš, izvolite.</p>
            </sp>
            <sp xml:id="SDT5-KZNS-Redna-011-2010-03-11.sp14">
               <speaker>TIBOR VÖRÖš:</speaker>
               <p>.../Ni vključen./ Hvala za besedo. Spoštovani predsedujoči. Spoštovane
            gospe, spoštovani gospodje. predsednik madžarske narodne samoupravne skupnosti občine
            Moravske Toplice, Tibor Vöröš.</p> 
               <p>To izvajanje, kar smo do sedaj poslušali, povedati
               moram naslednje. V Sloveniji na papirju je zelo lepo vse zapisano za narodne
               skupnosti, tudi v Ustavi, samo na žalost imamo en problem. To se ne izvaja. Ko
               opozarjaš na kršenje Ustave in predsednik Vlade ti ne odgovori, potem je nekaj močno
               narobe. To gre za bivšo vlado in gre za sedanjo vlado. Nič pozitivnega ni na tem
               področju. Taka je dejansko ena desnica, druga levica, ampak poteki so isti.</p>
               <p>Glede financiranja narodne samoupravne skupnosti ali na splošno, manjšine. Ne bi se
               strinjal z gospodom Horvatom, nikakor, ker mi gorički narodnostni skupnosti, smo malo
               manjši, ampak na žalost in na srečo nismo mi krivi za to, <stage type="mag"/> (Nadaljevanje) da ti dve narodnosti tam ob Madžarski meji tako so
               razdelili. To so bile igrice takrat v Državnem zboru, ko so te občine nastajale in mi
               smo svojo občino izgubili. Tako, da dejansko v nobenem primeru to ne smemo dopustiti,
               da bi narodnostna sredstva morali pridobivati na razpisih. Pridemo tja kjer je
               Porabska narodna skupnost, Slovenska narodna skupnost na Madžarskem. S financiranjem
               močno se strinjamo, naša narodnostna skupnost Občine Moravske Toplice, ampak bi trdil
               dejansko ta sredstva, dela pripada narodnostne skupnosti na naš račun tudi nakazovati
               ne pa na račun občine. Tisto, kar je pa za dvojezično poslovanje, tisto pa naj bi
               dobivala občina. To nikakor se ne strinjam s tem in to me je prizadelo.</p>
               <p>Druga zadeva. Poglejte, šolstvo. Mi v naši občini imamo centralno dvojezično šolo za
               Goričke Madžare. Ampak na žalost vemo kako je zapisano, za dvojezične šole in zavode
               ni potrebno z občinskega proračuna zadeva pokrivati, to direktno z državnega
               proračuna, to je standard. Ampak na žalost ta vlada to ni upoštevala in DDV
               zaračunavajo in v Prosenjakovcih se je zgodil naslednji problem, da dejansko bivša
               vlada, šola je bila postavljena leta 1980. Veste, 30 let je svoje že opravilo, bilo
               je potrebno zamenjati kritino, ker je azbest bil močno prisoten. To so opravili, vse
               ostalo, bivša vlada, sedanja vlada pa ni naredila nič. Edino sedaj so vrnili DDV
               okoli 200 tisoč evrov pred dvema, trema dnevoma je občina dobila na svoj račun. Vse
               ostalo, elektrika, igrišča itn., to vse stoji in nihče nič ne ukrene. Tako da,
               dejansko to bi bilo tudi treba pospešiti, ne samo na papirju in biti ponosen, da
               dejansko mi imamo vse lepo urejeno, ampak na žalost v praksi pa se dogaja čisto
               drugače.</p>
               <p>Kar pa zdaj moram spet vas opozoriti, tudi istočasno gospoda predsednika te komisije,
               zaprošam in vse vas, da boste prišli pogledati tisto kršenje slovenske ustave, kar je
               naredila bivša vlada, katera je v .../Nerazumljivo./... dala postaviti bioplinarno,
               omogočila postavitev te bioplinarne, sedanja vlada pa daje ga obratovati. To je
               kršitev ne samo slovenske ustave, ampak človekovih pravic in na žalost želijo, to se
               pravi da me boste razumeli. Kapital je obvladal slovensko ustavo. Z orodji interesa
               enega tajkuna. In to je največja kršitev. Smo že na Vrhovnem sodišču. Upajmo, da bo
               drugače. Madžarska vlada, veste kakšna je, ampak za par dni Madžarska dobi vlado.
               Tako da, opozorite gospoda premiera, gospoda Pahorja, da tej igrici da konec. In ne
               želim nič slabega tej vladi in slovenskemu parlamentu, ampak na žalost, če ne boste
               zadevo uredili in ne bo ta bioplinarna zaustavljena, tam z delovanjem, potem na
               žalost bo zadeva prišla na mizo Evropskega parlamenta. Za enkrat toliko, hvala
               lepa.</p>
            </sp>
            <sp xml:id="SDT5-KZNS-Redna-011-2010-03-11.sp15">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa. Kar se dveh zadnjih vprašanj tiče, sta nedvomno zelo pomembni in v veliki
               meri se strinjam s tem. Bom rekel, posebno spada sem mi smo že, torej več ali manj že
                  <stage type="mag"/> (Nadaljevanje) izčrpali tudi točko
               razno, ker tudi pri drugih vprašanjih smo prešli.</p>
               <p>Kar se pa tiče financiranja, jaz mislim, da je pri tistem delu za razpise, je
               nesporazum, vsaj jaz imam občutek, torej ne gre, da se sredstva za delovanje narodnih
               skupnosti dobijo na osnovi razpisa, ampak da v okviru zagotovljenih sredstev narodnih
               skupnosti je ena možnost, da se določeni del, ne vem, 15, 20, na pamet govorim,
               procentov, se zagotovi za določene razpise, ki jih razpiše sama narodna skupnosti.
               Jaz sem tako razumel. Ne vem, ali je tako. Da ne bi bilo nesporazuma, mislim po
               nepotrebne, ker zato jaz mislim, da potem je tudi to vprašanje, bom rekel jasno.</p>
               <p>Želi še kdo spregovoriti? Izvolite. Gospod Battelli.</p>
            </sp>
            <sp xml:id="SDT5-KZNS-Redna-011-2010-03-11.sp16">

               <speaker>ROBERTO BATTELLI:</speaker>

               <p>Hvala. Če pogledamo zadevi, če jo pogledamo malo bolj od blizu ugotovimo, da je en
               premik, negativni se zgodil leta 2003, ko so bili objavljeni rezultati popisa. V
               popisu je bil osip pri italijanski narodni skupnosti glede la leto 1991 - 24,7%, pri
               Madžarski narodni skupnosti pa 22%. To pomeni, da ti isti ljudje, ki so, se pokaže
               edina resna analiza, ki je bila svoj čas narejena, to pomeni, da isti ljudje, ki so
               se leta 1991 deklarirali za Italijane oziroma Madžare, se leta 2002 niso več
               deklarirali za Italijane oziroma Madžare. In od tukaj dalje se seveda začne
               razmišljanje o tem kaj se dogaja in vlada na določeni točki pride do zaključka, da
               osipa ni bilo. Torej negira, da se je to zgodilo. In vlada je to naredila svoj čas z
               eno tako, kako bi rekel, manipulacijo podatkov, ki je sramotna, in ki nima nobene
               zveze s stvarnostjo, razen pri ljudeh, ki ne vedo sploh za kaj gre. In od takrat
               dalje, če pogledamo kaj je bilo storjenega za to, da se to stanje izboljša in
               zagotovi celo uresničevanje stvari, ki so bile že v preteklosti praksa, normalna
               praksa, pa ki so bile potem opuščene. Zdaj, že pri financiranju kulture in ostalih
               dejavnosti, jaz dobivam različne podatke o tem ali je prišlo do povečanja teh
               sredstev ali ne. Zdaj po nekaterih virih do majhnega povečanja na določenih
               področjih, na enem pa še posebej, še mnogo več pa je prišlo v prejšnjem mandatu, po
               drugih podatkih pa ne.</p>
               <p>Kar zadeva status in zakonske rešitve, je recimo, v prejšnjem mandatu smo dosegli
               spremembo 4. člena Zakona o državni upravi, ki se ukvarja z jezikovnimi, s statusom
               jezikov in jezikovnimi pravicami, ki pomeni velik premik naprej. Ampak zadnjič smo
               imeli sestanek s predstavniki Ministrstva za javno upravo in nekateri od njih sploh
               vedeli niso, da ta člen, pač da v tem členu piše to kar piše. Vsi smo pa vedeli, da
               se to ne uresničuje. Torej kar se je pa zgodilo v tem mandatu je to, da je bila
               imenovana komisija, ki naj ugotovi <stage type="mag"/>(nadaljevanje) ali gremo sploh v spremembo in nadgradnjo zakonodaje. Mi danes
               imamo sklepe, ki se nanašajo na izdelavo takega zakona, ampak od Vlade nimamo
               odgovora, ali je potrebno ali ne to narediti. Jaz mislim, da razlog, zakaj ni bilo
               predstavnikov narodnih skupnosti na tistem sestanku gre iskati tudi v tem, da torej
               po tolikem času, po enem letu, ko meljemo to materijo še nimamo niti odgovora o tem,
               ali Vlada namera ali ne se ukvarjati z nadgradnjo zakonodaje v smislu izdelave Zakona
               o uresničevanju pravic. To ne obeta dobro za v naprej. Mi smo odrasli ljudje, ki leta
               in leta delamo na tem in iz tega ni nič, nič se ne ../Nerazumljivo./.. Glede na
               konceptualno gledanje stvari, na primer. Pri Državnem svetu mi smo del Komisije za
               mednarodne odnose, to bi bilo ravno tako kot, če bi pri Vladi mi bili predmet
               obravnavanja na Ministrstvu za zunanje zadeve. Slovenstvo in to kar ni slovensko se
               tukaj obravnava zelo, kako bi rekel, sporno, po moje. Tukaj vendarle imamo opravka z
               narodnimi skupnostim, ki so zgodovinske, vse je zapisano, pet, šest, sedem, osem
               členov neposredno, ostale govorijo o tem. Jaz ne vem, če smo mi lahko obravnavani kot
               vprašanje zunanje politike. Na tej poti razumevanja teh stvari in njihovega reševanja
               je ogromno podobnih ovir in precej neznanja. Hvala lepa.</p>
            </sp>
            <sp xml:id="SDT5-KZNS-Redna-011-2010-03-11.sp17">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa. Tudi samo eden stavek bi dodal k temu.</p>
               <p>Predvsem tudi za te nepreglednosti zakonodaje, na katerega je gospoda Battelli
               neposredno opozoril v zvezi s pogovorom s predstavniki Ministrstva za javno upravo je
               tudi res skrajni čas, da se povzamejo določbe, ki se nanašajo na narodne skupnosti in
               to je tudi eden od treh pomembnih dejavnikov, ki bi naj bi bili odločilni za
               sprejemanje splošnega Zakona o posebni pravici madžarske in italijanske narodne
               skupnosti. Jaz mislim, da je to vprašanje zelo aktualno in tudi zelo ažurno in
               nedvoumno, da v naslednjih mesecih bomo morali dobiti odgovor na to vprašanje, v
               katero smer peljati to nadgradnjo manjšinske nadgradnje, ker drugače se vedno vračamo
               k, bi rekel, istim vsebinam in to verjetno najmanj koristi tako narodnim skupnostim
               kot tudi konkretnim pripadnikom obeh manjšin. Sprašujem, če se kdo želi spregovoriti?
               Morda o sklepih? Sklepi so, kot je že bilo poudarjeno, so pripravljeni tako, da so do
               neke meri splošni. Torej, tudi tretji sklep, ki govori o financiranju je tako
               pripravljen, da v dogovoru z Narodnimi skupnostmi se to nagradi. Torej, če ima tukaj
               italijanska skupnost nekoliko drugačna stališča in pa izhodišča kot madžarska, jaz
               mislim, da eden takšen sklep omogoča to diferenciacijo. Bom prebral te sklepe in
               potem bom dal kar sklepe v razpravo. Če ne bo razprave pa bomo glasovali o tem.</p>
               <p>Predlagamo prvič seznanitveni sklep: "Komisija Državnega zbora za narodne skupnosti
               se je seznanila z vlogo in položajem samoupravni narodni skupnosti v Republiki
               Sloveniji."</p>
               <p>Drugič: "Komisija Državnega zbora za narodne skupnosti priporoča Vladi Republike
               Slovenije, da Komisija Vlade Republike Slovenije za narodne skupnosti nameni posebno
               pozornost nadgradnji organiziranosti in vlogi samoupravni narodni skupnosti ter to
               upošteva pri pripravi načrtovanega predloga splošnega Zakona o uresničevanju pravic
               avtohtone italijanske in madžarske narodne skupnosti v Republiki Sloveniji s posebnim
               poudarkom na naslednja področja. Ta področja so z vidika narodnih skupnosti, to je,
               organizacij. Prva alineja. Morebitnem prenosu določenih nalog iz državne pristojnosti
               na samoupravne narodne skupnosti. Doslednejšem sodelovanju samoupravnih narodnih
               skupnosti z lokalnimi skupnostmi ter na doslednejšem sodelovanju <stage type="mag"/>(nadaljevanje) obalne samoupravne italijanske narodne
               skupnosti in pomurske, madžarske samoupravne narodne skupnosti z državo in bodočimi
               pokrajinami. Natančnejši vlogi opredelitve veta o vprašanjih povezanih s položajem
               avtohtoni narodni skupnosti in z uresničevanjem z Ustavo določenih posebnih pravic
               avtohtoni narodni skupnosti v Republiki Slovenije. Samo v oklepaju naj omenim, da
               veto zagotavlja Ustava. Do sedaj še v preteklih 20-ih letih niti enkrat ni bilo možno
               veto dejansko uveljaviti, ker, prosim, ni bilo možno, ker ustava ni definirana kot
               taka, zato je pač potrebno k tem pristopiti. Še zadnji vsebinska alineja. Vlogi
               samoupravni narodni skupnosti kot so oziroma ustanoviteljica javnih zavodov in drugih
               ustanov."</p>
               <p>Tretji sklep, ki se nanaša na financiranje: "Komisija Republike Slovenije za narodne
               skupnosti priporoča Uradu Vlade Republike Slovenije za narodnosti, da bo v
               sodelovanju z avtohtonima narodnima skupnostim oblikoval ustreznejši sistem
               financiranja samoupravnih narodnih skupnosti." Dajem predloge sklepov v razpravo.
               Gospa Pečan, se je prva prijavila, potem pa gospod Žerjav.</p>
            </sp>
            <sp xml:id="SDT5-KZNS-Redna-011-2010-03-11.sp18">

               <speaker>BREDA PEČAN:</speaker>

               <p>Prvo, kar bi povedala pri teh sklepih je to, da če želi Komisija Državnega zbora za
               narodne skupnosti doseči, da bo Vlada Republike Slovenije pri nadgradnji
               organiziranosti in vloge samoupravnih narodnih skupnosti karkoli res temeljitega
               naredila, potem seveda je potrebno narediti analizo stanja na področju uresničevanja
               ustavnih in zakonskih pravic narodnih skupnosti po področjih za ugotovitev dejanskega
               položaja omenjenih .. ter njihovih potreb in za preučitev možnosti zakonske ureditve
               tega področja. Se pravi, delovna skupina, o kateri govori dopis Urada za narodne
               skupnosti je neke vrste alarm v tem smislu, da v kolikor predstavniki obeh narodnih
               skupnosti niso pripravljeni sodelovati pri ugotavljanju, ne uradnem ugotavljanju,
               ampak operativnem ugotavljanju dejanskega stanja. Mi smo se o tem večkrat pogovarjali
               na tej komisiji, da mi de facto vemo, kup informacij imamo na terenu, tisti, ki
               živimo na dvojezičnem območju skupaj s predstavniki obeh narodnih skupnosti ene ali
               druge, da je marsikaj narobe, vendar, za božjo voljo, kje imamo enkrat kompleten
               dokument. Resolucija je bila v Vladi pripravljena in sprejeta, jaz moram pošteno
               povedati, da nisem vedela, da je Vlada sprejela Resolucijo o položaju italijanske in
               madžarske narodne skupnosti. Jaz mislim, da to resolucijo bi Vlada smela sprejeti
               šele, po tem, ko je že temeljita analiza stanja narejena. A, to je že prejšnja Vlada
               je potem delala na glavo obrnila stvari. Najprej je potrebno temelje pogledati pa
               videti, kako stvari storijo in potem je potrebno kaj graditi gor. Jaz mislim, da je
               potrebno najprej analizo narediti, potem pa resolucijo sprejemati in potem na osnovi
               resolucije ta zakon, o katerem smo že na prvi seji govorili predsednik. Je tako? Na
               prvi seji smo govorili o tem zakonu. V letu dni moram reči, da tudi po zaslugi
               pripravnikov italijanske in madžarske narodne skupnosti se stvari ne premikajo.
               Kakšen odgovor, ne vem, tukaj je govora o neki članici in članu, ali se vprašali ta
               dva, gospoda in gospo, zakaj niso prišli na sejo delovne skupine. Zaradi tega, ker
               tam bi lahko po mizi uredili in rekli, poslušajte, to, to in to je narobe, prosim, če
               gremo na teren in pogledamo, poslikamo, vidimo, kako se ne uporablja italijanskega
               jezika v Istri in kako se ne uporablja madžarskega jezika na območju, kjer živi
               madžarska narodna skupnost. Javno, vidno in tudi v komunikacijah, kako se ne
               uresničuje 4. člen Zakon o državni upravi kot smo slišali od kolega Battellija. To je
               potrebno v analizi ugotoviti. Našteti primere in reči, iz te analize mora ven priti
               to, kakšne so obveznosti, kdo je tisti, ki bo, recimo, bom rekla konkreten primer,
               ukrepov, v kolikor neka občina na dvojezičnem območju pripravi prireditev za
               nenaslovljene kot se temu reče, ker mi smo pravila v naše odloke pisali v tem smislu,
               kadar vabiš nenaslovljene pač udeležence neke prireditve je obvezno treba celotno
               prireditev peljati v celoti <stage type="mag"/>(nadaljevanje)
               dvojezično in vabila morajo biti, logično, dvojezična. Ampak, kaj se potem zgodi?
               Pride neki pomembnež in reče ../Nerazumljivo./.. Dober dan, občanke in občani, in
               potem naprej gre do konca vse slovensko, vse. Tukaj bi moral nekdo ukrepati. Kdo? Ne
               vem. Ko sem jaz bila županja smo mi začeli pošiljati naše redarje in inšpekcijo
               občinsko na teren in preverjati kaj se dogaja. Smo tudi ukrepali, potem smo pa pobili
               eno goro kritik, pripomb, da kaj se izmišljujemo. To je delo te delovne skupine,
               seveda ne bo ona hodila po terenu, ampak bo delegirala delo, saj za to pa imamo
               milijon raznoraznih inšpekcij, od tržne naprej. Če hočemo te sklepe, da se
               uresničijo, potem lepo prosim, začeti je potrebno od korenin naprej. Ne, zaradi tega,
               da bi zavlačevali, ni moj namen to, da bi zavlačevali. Moj namen je, da se že enkrat
               lotimo stvari tako kot je treba. Ne reči, o tem kaj je potrebno narediti v zakonu, to
               tako ali tako že vemo, to smo že večkrat celo napisali in sprejemali sklepe, ampak je
               treba reči, vlada naj ugotovi preko svojega urada, preko delovne skupine, preko
               zahteve te delovne skupine do vseh občin, ki so na obeh dvojezičnih območjih in potem
               se reče, veste kaj, dragi moji, sedaj bo treba že enkrat začeti. Jaz vam moram nekaj
               povedati. Nam se sedaj kot državi v okviru Evropske skupnosti dogaja, da se bomo
               morali začeti boriti za pravice Slovencev v okviru EU, ker na enkrat smo prišli do
               situacije, da se ne govori več o uporabi slovenskega, italijanskega in madžarskega
               jezika kot uradnih jezikov te države, ampak je postal jezik, ki se mu reče
               slovenščina pa tudi madžarščina in italijanščina so to jeziki, ki so, kako se že
               uporablja izraz, splošno razumljivi. Lahko pride neki Slovak pa reče, saj je tudi
               slovaščina splošno razumljiva v Sloveniji. Meni ne sicer, ampak marsikomu bi pa morda
               res bila. Ali nimamo več slovenščine kot uradnega jezika v tej državi? Ne, mi imamo
               neki splošen ali pa večini ljudi razumljiv jezik. Jaz ne morem drugega reči kot
               "vav". Zato smo prišli tudi do tega, da zanemarjanje pravic italijanske in madžarske
               narodne skupnosti pelje do tega, da postanemo, bom rekla, malomarni tudi do
               večinskega jezika, ki pač je moj materni jezik in tudi mene za moj jezik že počasi
               skrbi. Toliko.</p>
               <p>Jaz bi predlagala, da pri teh sklepih, vendarle napišemo, da se je seznanila tudi z
               aktivnostjo Urada za narodnosti ali pa Vlade Republike Slovenije in ugotavlja, da je
               treba pospešeno izvesti naloge, ki jih je Vlada naložila tej delovni skupini ali pa
               neko novo točko dati, ker drugače, osnove ni. Mi lahko pavšalno kritiziramo pa iz
               dneva v dan jokamo nad tem, kako ne delamo prav kot bi delali, potem pa istočasno
               sami ne naredimo tistega, kar bi morali. Hvala.</p>
            </sp>
            <sp xml:id="SDT5-KZNS-Redna-011-2010-03-11.sp19">

               <speaker>PREDSEDNIK LÁSZLÓ GÖNCZ:</speaker>

               <p>Gospa Pečan, hvala lepa za te pobude in tudi za ta, bom rekel, nedvoumen pristop k
               temu vprašanju.</p>
               <p>Mi smo sicer imeli željo, da ta delovna skupina do konca tega meseca pripravi neko
               poročilo, vsaj jaz sem bil tako obveščen, in smo hoteli potem sprejeti nek podoben
               sklep takrat, ko to poročilo dobimo in pretehtamo, vendar se pa strinjam, da<stage type="mag"/> (nadaljevanje) se ta 1. točka kljub temu lahko
               dopolni s tem kar ste predlagala, da pozivamo Vlado, da pospešeno dela na pripravi
               analize in na osnovi tega tudi kar se drugih aktivnosti tiče. Torej, v tem smislu
               bomo potem to tekstualno dopolnili, ampak v tem smislu predlagam dopolnjeno 1. točko.
               Dajem pa besedo gospodu Žerjavu.</p>
            </sp>
            <sp xml:id="SDT5-KZNS-Redna-011-2010-03-11.sp20">

               <speaker>MAG. RADOVAN ŽERJAV:</speaker>

               <p>Hvala lepa, predsednik, za besedo. Torej, jaz moram reči, da se ne nek način počutim
               nelagodno glede na to, da se velikokrat in na veliko sejah te komisije tako ali
               drugače pogovarjamo o načinu financiranja narodnostnih skupnosti. Veliko je bilo
               rečeno tudi takrat v primeru ribniškega sklada. Danes je bilo veliko namenjeno temu
               področju in želel bi samo dobronamerno opozoriti, da morda v časih v katerih smo
               spreminjanje sistema financiranja morda ni najbolj modra poteza. Bom poskušal zadevo
               na nek način utemeljiti, pa ne pozam dobro, mogoče bom kaj mimo usekal, kot se temu
               reče, pa me prosim popravite. Skratka, v tem trenutku, kot jaz razumem, je
               financiranje tako, da dvojezično področje dobi neka sredstva in se potem posredno
               financirajo tudi samoupravne skupnosti. Skratka, sredstva so namenjena dvojezičnemu
               področju, skratka vsem, ki tam živijo in zagotovo tudi za to, da spodbujajo sožitje
               med ljudmi, ki tam živijo. Če prav razumem in če naredim še paralelo z željami, ki so
               bile izpostavljene ob ribniškem skladu bi samoupravne skupnosti želele imeti direktno
               financiranje, svoj budget, svoj proračun, s katerim bi tako ali drugače izpostavila.
               Kaj želim opozoriti? Lahko se to zgodi, daleč od tega, da bi oporekal, ampak v časih
               v katerih smo, v časih v katerih bo neminovno moralo priti do krčenja stroškov,
               krčenja porabe, torej zniževanja stroškov javne uprave, javne porabe in tako naprej,
               lahko v tem primeru dosežete, da boste v večji meri prikrajšani za sredstva oziroma
               da bo dvojezično področje v večji meri prikrajšano za ta sredstva, zato, ker bodo
               številke bolj jasne, bolj ne vem kaj, skratka tako naprej in tako dalje. Najbrž dobo
               veste, da sem se sam, ko smo se pogovarjali tukaj o proračunih.../nerazumljivo/..da
               dobimo več ali pa dobite več. Skratka, ne oporekam. Ampak, ob tem dejstvu, v tem času
               je potrebno prekleto dobro razmisliti ali je dobro za naša dvojezična področja, da v
               tem trenutku spreminjamo ta način financiranja in ali, to pa kar je ključno
               vprašanje, ne bo ta sprememba tega sistema financiranja lahko povzročila tudi to, da
               bosta samoupravni skupnosti tako v Pomurju kot tudi na Primorskem posledično dobila
               manj sredstev. Ni nujno, da je temu tako, ampak razmišljajmo tudi v tej smeri. Hvala
               lepa.</p>
            </sp>
            <sp xml:id="SDT5-KZNS-Redna-011-2010-03-11.sp21">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa, gospod Žerjav. Načelno vse drži kar ste povedali, edino je nek nesporazum
               v tem, da ta 3. točka se nanaša izrecno na narodno skupnost kot organizacijo, torej
               na krovno organizacijo kot takšno in v tem primeru gre samo za ta proces, ki je že v
               okviru za narodnostni nekje tudi začet in gre predvsem na ločevanje dvojezičnega
               dela, ki pripada občinam in tistega dela, ki neposredno pripada narodnim skupnostim
               za delovanje in to ne gre za kulturo, za gospodarsko osnovno in tako naprej, ker to
               je eno drugo področje. Načelno imate v celoti prav, ampak v tem primeru gre izrecno
               samo za organizacije kot takšne občinske in krovne, za to se gre, v tem smislu.
               Izvolite.</p>
            </sp>
            <sp xml:id="SDT5-KZNS-Redna-011-2010-03-11.sp22">

               <speaker>MAG. RADOVAN ŽERJAV:</speaker>

               <p>Potem <stage type="mag"/> (nadaljevanje) potegnem vse nazaj.
               Hvala lepa.</p>
            </sp>
            <sp xml:id="SDT5-KZNS-Redna-011-2010-03-11.sp23">

               <speaker>PREDSEDNIK LÁSZLÓ GÖNCZ:</speaker>

               <p>Vsebinsko je pa utemeljeno bilo tisto kar je bilo povedano. Gospod Urh, izvolite.</p>
            </sp>
            <sp xml:id="SDT5-KZNS-Redna-011-2010-03-11.sp24">

               <speaker>ANTON URH:</speaker>

               <p>Hvala lepa za besedo. Jaz se bom vrnil malo nazaj, in sicer na razpravo gospoda iz
               Moravskih toplic, ki je predstavnik narodne skupnosti Madžarov. V svoji razpravi ste
               dejali, da osnovne šole v Prosenjakovcih, če sem prav razumel, sicer ste rekli, da je
               bivša vlada obnavljala to šlo, ta vlada pa za to nima posluha oziroma da jo ne. Tako
               je. Ustanovitelj vsake šole je lokalna skupnost. Da ne bi slučajno bil narobe
               razumljen. Občina, lokalna skupnost na osnovi razpisa, na osnovi odobrenih projektov
               gre ven. In če je v prejšnji vladi, ta vlada je zdaj recimo eno leto in pol, še
               nemogoče je, tako da če so bili prej odobreni razpisi in projekti, potem bi se to
               moralo izvajati. Tako da moramo biti zelo previdni, ko nekaj kritiziramo, nekaj
               govorimo. Občina oziroma lokalna skupnost je tista, ki mora zagotoviti tudi v
               proračunu sredstva za vsako šolo in na osnovi teh sredstev in razpisa dobi tudi od
               države oziroma ministrstva denar. Samo toliko v jasnost glede vlad ena ali druga in
               obnove šole. Hvala lepa.</p>
            </sp>
            <sp xml:id="SDT5-KZNS-Redna-011-2010-03-11.sp25">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa. Gospod ../nerazumljivo./... se je javil za repliko. Ampak, jaz bi
               predlagal naslednje: da to 1. točko zaključimo in sprejmemo sklep in po tistem
               gospod../nerazumljivo./.. v okviru točke razno ima repliko na izvajanje gospoda Urha.
               Sprašujem, če v zvezi s predlaganimi sklepi ima še kdo predlog, pripombo? Tista
               pripomba bo upoštevana, ki jo je predlagala gospa Pečanova. Če ne, prehajamo na
               glasovanje.</p>
               <p>Kdo je za? (5 članov.)</p>
               <p>Predlagani dopolnjeni sklepi so sprejeti.</p>
               <p>Prehajamo na <title> 2. TOČKO DNEVNEGA REDA - RAZNO. </title> Jaz bom imel tri vsebinske
               zadeve na kratko, ampak prej dajmo zaključiti začeto vprašanje. Izvolite, imate
               besedo gospod.../nerazumljivo./..</p>
            </sp>
            <sp xml:id="SDT5-KZNS-Redna-011-2010-03-11.sp26">

               <speaker>TIBOR VÖRÖŠ:</speaker>

               <p>Hvala za besedo. Spoštovani! Eno morate razumeti. Šola je bila postavljena 1980 leta,
               bivša vlada je prvo fazo investicij dokončala. Na dvojezičnem področju, popolnoma se
               strinjam kar ste povedali, občina mora to vse urediti in to je bilo tudi narejeno,
               ampak tu piše ravnateljica zaradi pomanjkanja sredstev se druga faza ni začela.
               Potem, me boste razumeli, nikoli do sedaj ni bilo potrebno na dvojezičnem področju iz
               občinskega proračuna financirati šole, javne zavode. To so direktno iz državnega
               proračuna prek občin pokrivali. To je tako, saj vem. Šola, dejansko lahko rečemo, da
               deluje protizakonito, zaradi tega, ker nima <stage type="mag"/>
               (nadaljevanje) tistih najnujnejših stvari, kar bi morala imeti v skladu z zakonom, ne
               funkcionira tako, kot bi to moralo funkcionirati. In zdaj jaz ne vem, vidite, takoj
               imamo že tisto o čemer smo se pogovarjali. Zaradi tega je nujno, da dejansko tista
               komisija, skupaj z narodnimi skupnostmi opravi tisto delo, kar ni opravilo. Ker mi
               imamo v naši občini dve šoli, ki sta urejeni, ampak ta je na žalost ostala tako, kot
               je in jaz drugega ne morem povedati, kot to, da je bilo tako, kot sem bil povedal da
               za investicijo v letu 2008, DDV je bil vrnjen pred tremi dnevi.</p>
               <p>Hvala lepa. Toliko.</p>
            </sp>
            <sp xml:id="SDT5-KZNS-Redna-011-2010-03-11.sp27">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa.</p>
               <p>Gospa Pečan, imate besed.</p>
            </sp>
            <sp xml:id="SDT5-KZNS-Redna-011-2010-03-11.sp28">

               <speaker>BREDA PEČAN:</speaker>

               <p>Gospod ... jaz moram povedati, da tukaj - ali ne poznate sistema financiranja gradnje
               in rekonstrukcij in investicijskega vzdrževanja osnovnih šol v tej državi ali pa so
               vas zapeljali/zavedli, zaradi tega ker, ne glede na to kakšne sorte je šola - ali je
               dvojezična, kot so pri vas, ali je enojezična italijanska, z italijanskim učnim
               jezikom, kot so pri nas, je financiranje teh šol, govorim seveda o gradnji, najprej
               in predvsem stvar občine, ki je v vašem primeru, v naših primerih soustanoviteljica,
               skupaj z italijansko skupnostjo, pri vas pa je ustanoviteljica in tudi lastnica
               nepremičnin. In ko gre za gradnjo se pri, pri vas pač za rekonstrukcijo, se uporablja
               neposredno Zakon o lokalni samoupravi in Zakon o financiranju občin. In tam noter je
               zelo jasno zapisano kako, na kakšen način, v kakšnem deležu se sofinancira
               rekonstrukcije in gradnje osnovnih šol, tudi vrtcev - ista stvar. Tako, da lepo
               prosim, da najprej pogledate kaj piše v zakonu, potem pa govorite o tem, da ni važno
               katera vlada, veste, tukaj sploh ni važno katera vlada. Tudi prejšnja vlada, sem
               prepričana, da ni 100% financirala tega, razen če je občina Moravci, Moravske
               toplice, če je ta občina 100% financirana pri svojih investicijah. Jaz pa mislim, da
               sploh ni 100% sofinanciranja občinskih investicij, ampak mislim, da je najvišji
               delež, kjer država sodeluje je 80%. Tako, da... Prosim! Treba je v tem primeru
               temeljito pregledati kako je sploh bila prijavljena investicija, ali je v načrtu
               razvojnih programov države, ker pazite, tudi v načrtu razvojnih programov države mora
               biti za proračun za leto 2010, tako da ne tako govoriti. In ni res, to vam moram še
               enkrat reči, nikoli ni bilo res, da bi država v celoti financirala izgradnjo šol na
               dvojezičnih območjih. Nikoli in nikdar. <stage type="mag"/>
               </p>
            </sp>
            <sp xml:id="SDT5-KZNS-Redna-011-2010-03-11.sp29">

               <speaker>PREDSEDNIK LÁSZLÓ GÖNCZ:</speaker>

               <p>Jaz mislim, da gre za konkretno problematiko, in na osnovi pisma, ki je tudi
               posredovano... Takoj vam bom dal besedo, samo da končam stavek. Torej, gre za
               operativno vprašanje in predlagam gospodu predsedniku da v zvezi s tem konkretno
               poiščemo ministrstvo, in bomo videli za konkretno situacijo v zvezi s tem.</p>
               <p>Za besedo se je prijavil gospod Urh, potem pa gospod .../Nerazumljivo./...</p>
            </sp>
            <sp xml:id="SDT5-KZNS-Redna-011-2010-03-11.sp30">

               <speaker>ANTON URH:</speaker>

               <p>Hvala lepa za besedo.</p>
               <p>Samo toliko, da vsaj delno odgovorim kar ste mi prej replicirali. Poglejte, rekli
               ste, da je država mimo občine financirala šolo - absolutno ne drži. To ne drži, to je
               že gospa Pečan povedala - ali ne poznate ali pa ste bili zavedeni.</p>
               <p>Druga stvar kar je. Rekli ste da imate neko pismo ravnateljice. Lahko da imate to
               pismo, ampak to pismo naj ravnateljica naslovi na občino, ki je ustanoviteljica te
               šole. In nič nima proti, samo postopki naj bodo pravilni.</p>
               <p>Drugače pa, če eno šolo država ali na dvojezičnem področju država financira 100%, ja
               potem so druge šole v manjvrednostnem položaju. In to ni, to ne zdrži, sem pa
               absolutno za to, da se šole popravljajo in to v skladu z zakonom.</p>
            </sp>
            <sp xml:id="SDT5-KZNS-Redna-011-2010-03-11.sp31">

               <speaker>PREDSEDNIK LÁSZLÓ GÖNCZ:</speaker>

               <p>Samo en stavek.</p>
               <p>To, da je naslovljeno tudi na Madžarsko narodno skupnost je legitimno, ker je
               soustanoviteljica šole, tako da s tega vidika ni težav. V primeru tovrstnih ustanov
               sta dva ustanovitelja, formalno.</p>
               <p>Izvolite gospod ....</p>
            </sp>
            <sp xml:id="SDT5-KZNS-Redna-011-2010-03-11.sp32">

               <speaker>TIBOR VÖRÖŠ:</speaker>

               <p>Hvala za besedo.</p>
               <p>Gospod predsedujoči, jaz prosim da dejansko v najkrajšem možnem času dobim na mojo
               skupnost zakonsko tolmačenje glede tega kako se financira gradnjo, adaptacije na
               dvojezičnem področju. Nebi dalje polemiziral, vem pa kako je bilo do zdaj in to
               želim, če lahko dobim v najkrajšem možnem času. Šola je tam kjer je bila, vse je
               razvidno, podatki so tu in še trdim - financiranje do zdaj je bilo tako, kot sem
               povedal. Zdaj, pa... seveda, preko občine. To pa ne gre direktno iz državnega, ampak
               preko občine, ustanovitelj je občina, mi smo narodnostna skupnost soustanovitelji,
               ampak je močno, gospa Pečanova, nekaj narobe na tem področju....</p>
            </sp>
            <sp xml:id="SDT5-KZNS-Redna-011-2010-03-11.sp33">

               <speaker>BREDA PEČAN:</speaker>

               <p>.../Mikrofon ni vključen./... Občina ni dobila 100% sredstev za gradnjo te šole.</p>
            </sp>
            <sp xml:id="SDT5-KZNS-Redna-011-2010-03-11.sp34">

               <speaker>TIBOR VÖRÖŠ:</speaker>

               <p>Ta občina ni gradila, ker je gradila bivša murskosoboška.</p>
            </sp>
            <sp xml:id="SDT5-KZNS-Redna-011-2010-03-11.sp35">

               <speaker>BREDA PEČAN:</speaker>

               <p>.../Mikrofon ni vključen./... Ja, saj tudi Murska Sobota ni dobila 100%.</p>
            </sp>
            <sp xml:id="SDT5-KZNS-Redna-011-2010-03-11.sp36">

               <speaker>PREDSEDNIK LÁSZLÓ GÖNCZ:</speaker>

               <p>Predlagam zaradi magnetograma, da naj...</p>
            </sp>
            <sp xml:id="SDT5-KZNS-Redna-011-2010-03-11.sp37">

               <speaker>TIBOR VÖRÖŠ:</speaker>

               <p>To bomo dobili. Hvala lepa, toliko, jaz sem izčrpal.</p>
            </sp>
            <sp xml:id="SDT5-KZNS-Redna-011-2010-03-11.sp38">

               <speaker>PREDSEDNIK LÁSZLÓ GÖNCZ:</speaker>

               <p>Torej, kot sem poudaril. Konkreten problem bomo naslovili na konkretno ministrstvo in
               se točno dogovorili in videli stanje za kaj gre in v kolikšni meri je to res
               kakršnakoli težava v proceduri, se nedvomno zadeva popravili.</p>
               <p>Ali se je še kdo prijavil? Ne, potem bom jaz za konec, tri stvari kot sem že povedal,
               in sicer bom zelo kratek. Danes je prišlo na naše mize in verjetno ste tudi ostali
               dobili vabilo za javno razpravo o novem zakonu o RTV. O tej problematiki smo v
               preteklih tednih, dneh opravili kar veliko pogovorov tudi z narodnostnega vidika.
               Določena vprašanja, ki so formalno rešena, na nižji ravni, kot dosedanja zakonodaja
               smo uspeli dodelati oziroma nadgraditi določenih vprašanj pa žal še ne. Torej, imamo
               še odprta vprašanja in v zvezi s tem bomo tudi na naši komisiji to tematiko zelo v
               kratkem obravnavali.</p>
               <p>Druga stvar. Bil je že omenjen sestanek v zvezi z dvojezičnim dodatkom, ampak vseeno
               bi še enkrat poudaril, da gre tudi v tem primeru za nadgradnjo, za bolj dosledno
               uporabo in izvajanje zakona, in rok je kratek tako, da ta skupina, ki se bo še enkrat
               sestala, mora v dobrem mesecu pripraviti konkreten predlog o katerem bomo pa tudi
               razpravljali, ker se zakon o javni upravi do 1. maja mora, kot delovno gradivo
               zaključiti.</p>
               <p>In, žal, in tukaj se strinjam z vsemi, ki ste opozarjali v tej smeri, da s strani
               vlade še nismo prejeli odgovora na poslansko vprašanje v zvezi s pobudo zagotavljanja
               dejanske in zakonsko predpisane rabe jezika italijanske in madžarske narodne
               skupnosti pri zaposlenih v javnih zavodih, javnih ustanovah in javnih podjetjih, na
               območjih, kjer ti dve avtohtoni narodni skupnosti živita. In smo rekli, da bi bil ta
               rok sorazmerno kratek, enomesečni rok, žal do tega ni prišlo, jaz mislim da tudi
               ponovno opozarjanje bo pripomoglo k temu, da se do naslednje seje ta odgovor s strani
               vlade dobi. In s tem sem jaz svojo vsebino izčrpal.</p>
               <p>Sprašujem, če ima še kdo v okviru točke razno karkoli za predlagati, pripomniti.</p>
               <p>Gospod Roberto Battelli, izvolite.<stage type="mag"/>
               </p>
            </sp>
            <sp xml:id="SDT5-KZNS-Redna-011-2010-03-11.sp39">

               <speaker>ROBERTO BATTELLI:</speaker>

               <p>Hvala.</p>
               <p>Jaz bi želel zelo na kratko ponazoriti način kako se določena vprašanja, ki zadevajo
               narodne skupnosti obravnavajo. Ravno v zvezi s splošno razumljivim jezikom, o katerem
               je bilo prej govora. Splošno razumljivi jezik se prikrade v zakonodajo zaradi tega,
               da bi ne bila uporabljala v Zakonu o varstvu potrošnikov tudi italijanščina in
               madžarščina. To je bil rezultat prekinitve pogajanj in razgovorov, ki smo jih imeli z
               gospodarskim ministrstvom in kjer smo na podlagi odločbe Ustavnega sodišča bili
               prišli do točke, ko bi se ta dva jezika vendarle za določene stvari, v okviru
               problematike varstva potrošnikov vendarle uporabljala. Ko smo bili tako blizu - kaj
               se je zgodilo - je bil pač zamenjan sogovornik in na vrat na nos je ta splošno
               razumljivi jezik se prikradel v zakon in to je bilo to. Seveda je ta člen Zakona o
               varstvu potrošnikov protiustaven, že spet, jaz nimam energije zdaj še enkrat iti na
               Ustavno sodišče in tako dalje. Ampak, to je to. in v zvezi s tem zakonom, poglejte,
               med tem je bil vložen zakon o spremembi zakona in tako naprej, ki je imel samo en
               člen, samo en člen, in tisto, kar se je spreminjalo v tem členu je zadevalo jezik
               narodne skupnosti. Tu notri je v obravnavo, kot matično delovno telo, je bilo na
               Kolegiju s preglasovanjem seveda, je bil ta zakon dodeljen Odboru za gospodarstvo, in
               pazite, takšne odločitve so brezprizivne. Ni nobenega organa zunaj, nobenega sodišča,
               kako bi rekel, ki bi lahko, pred katerim bi se takšno odločitev lahko dalo, kako se
               reče, osporavati. Ni, in zdaj te določbe iz Zakona o varstvu potrošnikov, ki zadevajo
               jezik narodnih skupnosti so vsebovane v Evropski listini o manjšinskih in regionalnih
               jezikih, ki smo jo mi tukaj polno ratificirali, na najvišjem rangu menija, ki je
               ponujen državam. No, to samo tako v ponazoritev kaj pomeni se ukvarjati s temi
               zadevami, tako da bodo rešene in kaj se potem zgodi</p>
               <p>na poti reševanja, največkrat pa ni nobenega odziva, kot ugotavljamo tudi zdaj. To je
               stvarnost. To je resničnost, vse drugo je pač nekaj drugega. ampak, način kako se
               stvari dogajajo pa je ta.</p>
               <p>Hvala.<stage type="mag"/>
               </p>
            </sp>
            <sp xml:id="SDT5-KZNS-Redna-011-2010-03-11.sp40">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa.</p>
               <p>Jaz o tej konkretni zadevi ne bi odpiral razprave, ker mislim, da je bilo v kontekstu
               celotne današnje razprave. Tako, je bil konkreten primer. Ugotavljam, da s tem lahko
               zaključim tudi 2. točko dnevnega reda, in ker smo izčrpali vsebino današnje seje, s
               tem zaključujem tudi 11. sejo Komisijo za narodni... .../Oglašanje v ozadju./... Se
               opravičuje. .../Oglašanje v ozadju - nerazumljivo./... Sem spregledal, se
               opravičujem. Izvolite.</p>
            </sp>
            <sp xml:id="SDT5-KZNS-Redna-011-2010-03-11.sp41">

               <speaker>TIBOR VÖRÖŠ:</speaker>

               <p>Spoštovani navzoči, spet ena neprava poteza te vlade, to pa preverite in tudi prosim,
               da komisija naj dobi to zadevo. Na našem področju, v naši občini se je to zgodilo,
               želeli smo postaviti kulturni center tam v vojašnici v moji vasi v Središču. Občina
               je odkupila vojašnico, naše domače kulturno društvo je zaprosilo za kredit za to
               zadevo in bil je ustanovljen zavod z imenom .../Nerazumljivo./... Center Središče 47.
               Ampak, ti, ki so prišli iz Ljubljane, Murske Sobote, to društvo, zadevo so peljali
               tako daleč, kredit so najeli toliko, ker dejansko mi smo se zaščitili tako, da sem v
               banki povedal, da se zaščiti na tak način, naj se zavaruje kredit, da mi tega ne
               moremo nazaj vrniti, ker kulturno društvo ne razpolaga s finančnimi sredstvi. Da bom
               kratek, delovali so nikakor ne, zdaj je ribniški sklad želel unovčiti svoj dolg ali
               kredi, ministrica, ko je vlada bila na pohodu v Pomurju si je zadevo tudi ogledala in
               da bom kratek, 184 tisoč evrov jim odpisala. Nas je razlastila. Sprašujem: Ali je to
               tudi za dobrobit ohranjanja kulturne dediščine tam živečih ljudi in sožitja z
               večinskim narodom?</p>
               <p>Samo toliko. Hvala.</p>
            </sp>
            <sp xml:id="SDT5-KZNS-Redna-011-2010-03-11.sp42">

               <speaker>PREDSEDNIK LÁSZLÓ GÖNCZ:</speaker>

               <p>Hvala lepa.</p>
               <p>Ta problem poznam tudi jaz, sicer se zdaj nočem poglabljati v to vprašanje. V tem
               trenutku je pač stanje takšno, da je Ministrstvo za kulturo kot predstavnik države
               lastnik oziroma upravlja s tem objektom in je bilo pred kratkim preneseno na Javni
               sklad za kulturne dejavnosti. So pa težave, zavedamo se, da so težava, torej o tem
               vprašanju bomo še razpravljali in hvala lepa za opozorilo.</p>
               <p>No, s tem pa dejansko zaključujem 11. redno sejo in se vsem zahvaljujem za
               sodelovanje in prisotnost.</p>
               <p>(Seja je bila končana 11. marca 2010 ob 11.32.)</p>
            </sp>
         </div>
      </body>
   </text>
</TEI>

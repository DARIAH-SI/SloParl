<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-KZNS-Nujna-008-2010-07-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za narodni skupnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DC3F196316D607DFC125775F003D74EF</idno>
               <idno type="custom" subtype="day">16E05E7D28241E01C1257766003EB2EB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=16E05E7D28241E01C1257766003EB2EB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZNS-Nujna-008-2010-07-15.KZNS" n="008">
               <name>Nujna</name>
               <date when="2010-07-15"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZNS-Nujna-008-2010-07-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZNS-Nujna-008-2010-07-15.KZNS">
                        <orgName key="KZNS">Komisija za narodni skupnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NARODNE SKUPNOSTI</stage>
            <stage type="session">8. nujna seja</stage>
            <stage type="date">(15. julij 2010)</stage>
            <stage type="chairman">Sejo je vodil dr. László Göncz, predsednik komisije.</stage>
            <stage type="time">Seja se je pričela ob 7.32 uri. </stage>
            <stage type="mag"/>


            <sp xml:id="SDT5-KZNS-Nujna-008-2010-07-15.sp1">

               <speaker>PREDSEDNIK DR. LÁSZLÓ GÖNCZ:</speaker>

               <p>Spoštovana kolegica in spoštovani kolegi, spoštovani gosti. Vse člane komisije,
               vabljene ter ostale prisotne lepo pozdravljam. .../Govori v madžarščini./... Prvič se
               vam želim zahvaliti, vsem torej, ki ste kljub tako rani uri odzvali vabilu, saj ste
               nekateri prišli iz razdalje tudi 200 kilometrov. Ker je seja matičnega odbora
               predvidena za 2. september, amandmaji k predlogu zakona pa se vlagajo od 27. avgusta
               2010, žal ni bilo druge možnosti za sklic in realizacijo te, z vidika narodnih
               skupnosti zelo pomembne seje.</p>
               <p>Torej pričenjam 8. nujno sejo Komisije za narodne skupnosti. Obveščam vas, da je
               zadržan in se seje ne more udeležiti gospod poslanec mag. Radovan Žerjav. Obveščamo
               vas, da so na sejo povabljeni Ministrstvo za kulturo, je prisoten gospod Vojko
               Stopar, direktor direktorata s sodelavcem, ga pozdravljam, Urad Vlade Republike
               Slovenije za narodnosti, prisoten je prisoten mag. Stane Baluh, direktor urada, VD
               pomočnik generalnega direktorja za radio in televizijo za italijansko narodno
                  skupnost,<stage type="mag"/> <stage>(Nadaljevanje)</stage> gospod Antonio
               Rocco, VD pomočnica generalnega direktorja za radio in televizijo za madžarsko
               narodno skupnost, mag. Helena Zver, obalna samoupravna italijanska narodna skupnost,
               Italijanska unija, Unione Italiana, Comunita Autogestita Costiera della Nazionalita
               Italiana, prisoten je gospod Mauricio Tremul, predsednik, Pomurska madžarska
               samoupravna narodna skupnost, .../Govori v madžarščini./..., Državni svet, Komisija
               za mednarodne odnose in evropske zadeve, prisoten je gospod Vincenc Otoničar. Tudi
               njega lepo pozdravljam.</p>
               <p>S sklicem seje ste prejeli tudi predlog dnevnega reda seje komisije in prehajamo na
               določitev edine točke dnevnega reda seje komisije. To je predlog zakona o radio,
               televiziji Slovenije, 2. obravnava. Točko bomo obravnavali kot zainteresirano delovno
               telo.</p>
               <p>Ker do začetka seje nisem prejel predloga za razširitev dnevnega reda oziroma
               predloga za umik točke z dnevnega reda današnje seje ugotavljam, da je sprejet dnevni
               red, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O RADIO IN TELEVIZIJI
                  SLOVENIJA</title>
               </p>
               <p>Skupaj s sklicem ste prejeli tudi naslednje gradivo. Predlog omenjenega zakona, ki je
               objavljen v Poročevalcu, številka 69/2010, z dne 20. 5. 2010, mnenje Pomurske
               madžarske narodne samoupravne skupnosti, z dne 21. 6. 2010 in mnenje Obalne
               samoupravne skupnosti italijanske narodnosti, z dne 21. 6. 2010.</p>
               <p>Pričenjam obravnavo predloga zakona o radio in televiziji Slovenija. Uvodoma želim
               poudariti, da se Komisija za narodni skupnosti vključuje v obravnavo zakona kot
               zainteresirano delovno telo, zato bi bilo zaželeno, da se na današnji seji, tudi
               zaradi časovne omejitve, namreč ob deveti uri se začenja seja Državnega zbora, lotimo
               zgolj obravnave vsebin, ki so povezane z informativno dejavnostjo avtohtoni narodni
               skupnosti na področju RTV dejavnosti. V zvezi s predlogom zakona o radio in
               televiziji Slovenija, vključno z obravnavo prvotnega besedila je bilo opravljenih več
               usklajevanj in pogovorov na različnih ravneh. Mi v okviru naše poslanske skupine smo
               svoja stališča osnovali na predlogih, ki smo jih dobili s strani organizacij narodnih
               skupnosti ter na predlog strokovnih ustanov, ki proizvajajo in izvajajo narodnostni
               program na področju RTV dejavnosti.</p>
               <p>Naj še enkrat poudarim, da so narodnostni RTV programi iz več razlogov vitalnega
               pomena za obe avtohtoni narodni skupnosti. Z vidika obravnave predloga zakona,
               predvsem pa iz zornega kota naših vsebinskih predlogov, je tudi zelo pomembno
               poudariti, da so radijski in televizijski programi avtohtoni narodni skupnosti ter
               izvajalske enote oziroma sistemi pomemben segment programske sheme in organiziranosti
               RTV Slovenija. V to se je v preteklosti upravičeno ogromno vlagalo, zato predstavlja
               pomembno vsebinsko, materialno in tudi moralno vrednoto za celotno družbo, kar
               pogojuje, da temu vprašanju tudi v prihodnje, predvsem pa v predlaganem zakonu
               posvetimo primerno vlogo.</p>
               <p>Moram tudi omeniti, da so bili pogovori, v katere so se vključevali legitimni
               predstavniki narodni skupnosti, strokovnjaki in delovna telesa, ki delujejo v okviru
               izvajalskih organizacijskih enot narodnostnih programov, obe skupnosti vedno
               organizirani v želji zbliževanja tistih stališč na mestih, kjer se predlagane rešitve
               predloga zakona razhajajo v primerjavi s pričakovanju madžarske in italijanske
               narodne skupnosti. Pri tem so tudi predstavniki predlagatelja zakona pokazali željo
               po konsenzu, za kar se jim zahvaljujem in tudi poudarjam, da smo tako nedvomno uspeli
               pri zbliževanju vsebin nekaterih predlogov zakonskih določb. V zvezi z določbami
               zakona, ki se nanašajo na financiranje narodnostnih RTV programov, je predlagatelj
               zakona upošteval pripombe narodnih skupnosti. Tudi na področju dejavnosti in
               pristojnosti programskih odborov za narodnostne RTV programe, je prvotno besedilo v
               precejšnji meri izboljšano, pri čemer bi posebej<stage type="mag"/> <stage>(Nadaljevanje)</stage> izpostavil pomen zagotavljanja soglasja omenjenemu
               organu v primerih, ko se odloča o vprašanjih programov italijanske in madžarske
               narodne skupnosti. Ker pa usklajevanje v celoti kljub temu ni bilo, bom rekel uspešno
               zaključeno, se moramo danes predvsem osredotočiti na določbe predloga zakona, ki po
               mnenju narodnih skupnosti na področju vsebin in organiziranosti narodnostnih RTV
               programov ter predvsem na področju vključevanja narodnostnih skupin v sistem
               odločanja, niso za nas sprejemljive.</p>
               <p>V predlaganem besedilu je še vedno sporna določba, ki se nanaša na sestavo sveta RTV.
               Po našem mnenju je zastopanost avtohtoni narodni skupnosti, ki temelji na več
               desetletni tradiciji, pravnoformalno pogojena in se je izkazala kot vsebinsko zelo
               koristna. Predlagana rešitev, ki namesto lastnega člana obeh skupnosti v svetu RTV,
               kot je bilo vselej v zadnjih mandatih, predvideva enega skupnega člana, ki bi ga
               imenoval predsednik republike, je za nas iz več vsebinskih razlogov
               nesprejemljiv.</p>
               <p>Programska vsebina in organiziranost obeh skupnosti na področju RTV programov sta
               precej različna in specifična, zato bi bilo predvsem vsebinsko sporno kako bi bil
               lahko nekdo, ki pozna zgolj eno skupnost, kompetenten zastopnik tudi druge skupnosti
               v najvišjem organu javne ustanove. Zavedati se moramo, da gre v primeru narodnostnih
               RTV programu tudi v gmotnem smislu za izredno zahtevne in sorazmerno velike sisteme.
               V rešitev, da člana narodni skupnosti v svetu RTV imenuje predsednik republike, ob
               vsem spoštovanju do institucije in osebnosti sedanjega in slehernega predsednika se
               ne bom spuščal. Omenjam zgolj ustavni vidik tega vprašanja. Namreč 63. člen Ustave
               določa prenos odločanja pri določenih kompetencah državnega pomena na pristojne
               organizacije narodni skupnosti. Vendar to ni vsebinsko vprašanje. Poleg strokovnih
               razlogov, je iz političnega vidika precej bolj pomembno, da bo, če v najvišjem organu
               javne RTV ustanove obe avtohtoni narodni skupnosti ne bosta imela svojega lastnega
               člana, bo to pomenilo neposredno zmanjševanje pravic z vidika zastopanosti narodni
               skupnosti na najvišji ravni v primerjavi z dosedanjim stanjem na področju, ki po
               Ustavi in slovenskem manjšinskemu delu predstavlja eno od posebnih pravic narodnih
               skupnosti. V zvezi s to našo zahtevo smo pripravili predlog amandmajev, ki smo vam
               jih pred sejo tudi posredovali.</p>
               <p>Poleg omenjene nedoslednosti predlaganega besedila zakona, je potrebno tudi opozoriti
               na pomen opredelitve funkcije in vloge sedanjih namestnikov generalnega direktorja za
               narodnostne programe ter na njihovo neposredno vključevanje v delo uprave javnega
               zavoda. V predlogu zakona je bila ta vsebina prvotno v celoti prezrta, k sreči pa v
               usklajevalni pogovori po predložitvi predloga zakona, smo s predstavniki
               predlagatelja uspeli zbližati stališča tako, da je 3. predlagani amandma oziroma vsaj
               večina vsebine, ki je v tem amandmaju, usklajena s predlagateljem. Jaz bi svojo
               uvodno razpravo s tem tudi zaključil. Mislim, da je bilo potrebno, je bila potrebna
               predvsem zato, da se osredotočimo na tiste teme, ki so v tem trenutku za nas najbolj
               važne. Upam pa, da bo tisto zbliževanje stališč, ki se je začelo pred nekaj meseci, v
               najvišji možni meri izraženo tudi na današnji seji. Hvala lepa in hkrati sprašujem
               ali želi predstavnik Vlade podati dopolnilno obrazložitev? Prosim gospoda Stoparja,
               direktorja direktorata za medije pri Ministrstvu za kulturo. Izvolite.</p>
            </sp>
            <sp xml:id="SDT5-KZNS-Nujna-008-2010-07-15.sp2">

               <speaker>VOJKO STOPAR:</speaker>

               <p>Hvala lepa predsednik za besedo. Kot ste že povedali, mislim, da je za nam precej
               dolgo obdobje usklajevanja zakona, da smo v marsičem našli skupni jezik, da nekatere
               rešitve, ki morda na prvi pogled niso najbolj ustrezne za obe narodnosti, so pa
               vendarle v novem konceptu zakona, ki ne opredeljuje vseh organizacijskih oblik
               znotraj RTV Slovenija in tudi prepušča statutu način notranje organizacije, <stage type="mag"/> <stage>(Nadaljevanje)</stage> formiranje organov, poslovodenja
               in podobno. Kot je gospod Göncz že povedal, je ta tretji amandma dejansko usklajen z
               nami in tudi nanj nimamo pripomb in mislim, da tudi na primeren način, ki ne ruši
               koncepta zakona, vendarle narodnima skupnostma zagotavlja podobno vlogo pri vodenju
               in načrtovanju dela v RTV Slovenija.</p>
               <p>Glede članstva v svetu lahko povem, da v dogovorih z uradom predsednika republike
               iščemo novo rešitev, ki bi bila ustrezna tudi za obe narodnosti, vendar bo šla naša
               rešitev v nekoliko drugo smer kot je predvideno s tem amandmajem, bo pa po vsej
               verjetnosti zagotavljala obema narodnostma imenovanje članov sveta neposredno. Se
               pravi, da bo, vsaj tako zaenkrat kažejo pogovori, da bo tako italijanska, kot
               madžarska narodna skupnost imenoval svojega predstavnika v svetu, vendar bo sestava
               sveta nekoliko drugačna, tako da prav to besedilo amandmaja kot je predloženo, ne
               moremo podpreti v celoti. Hvala lepa.</p>
            </sp>
            <sp xml:id="SDT5-KZNS-Nujna-008-2010-07-15.sp3">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa gospod direktor. Predvsem ta vsebinski vidik je za nas pomemben. Sprašujem
               ostale vabljene ali želijo besedo? Izvolite gospod Otoničar.</p>
            </sp>
            <sp xml:id="SDT5-KZNS-Nujna-008-2010-07-15.sp4">

               <speaker>VINCENC OTONIČAR:</speaker>

               <p>Hvala gospod predsednik. Lep pozdrav vsem navzočim. Tudi v Državnem svetu smo
               obravnavali predlog zakona o RTV Ljubljana, tako matično delovno telo, Komisija za
               kulturo, znanost in šport, kot tudi na samem zasedanju Državnega sveta in ta zakon
               nismo podprli.</p>
               <p>Tudi mi smo imeli v bistvu nekako podobne pripombe kot jih imamo na mizi obeh
               narodnih skupnosti, tudi v sestavi sveta RTV Ljubljana in po eni strani pa nam je
               žal, da teh vaših pripomb narodnih skupnosti nismo dobili tudi v Državni svet in ob
               tej priliki bi vas prosil, da nam vse pripombe katere imate, k bilo katerem zakonu in
               pa druge zadeve, nam pošiljajte, da vas vključimo v razpravo okrog teh zakonov in pa
               seveda, da vključimo te vaše zahteve tudi v mnenja Državnega sveta.</p>
               <p>Da bom kratek, ti amandmaji, katere je predlagala Komisija za narodne skupnosti sem
               prepričan, da so sprejemljivi tudi za Državni svet, da podpiramo to, ker po eni
               strani smo tudi v Državnem svetu ugotovili, da so se zmanjšale pravice, katere so
               bile sedaj po zakonu o RTV in seveda s tem tudi pravice na raven skupnosti v tem
               zakonu. Hvala.</p>
            </sp>
            <sp xml:id="SDT5-KZNS-Nujna-008-2010-07-15.sp5">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa. Želi še kdo od vabljenih besedo? Če ne, potem k razpravi vabim tudi
               članico in pa člane komisije. Gospod Franco Juri ima besedo.</p>
            </sp>
            <sp xml:id="SDT5-KZNS-Nujna-008-2010-07-15.sp6">

               <speaker>FRANCO JURI:</speaker>

               <p>Hvala gospod predsednik. Najprej naj povem takoj, da moje stališče do tega vprašanja
               je jasno in sem ga večkrat posredoval tako neposredno, kot v pisni obliki ministrici
               za kulturo. Moje mnenje je, da je potrebno zagotoviti obema narodnostnima skupnostma
               sedež v programskem svetu oziroma zagotoviti tisto, kar so že imeli zagotovljeno v
               prejšnjem zakonu in mislim, da se zdaj vse giblje v smeri zagotovitve obeh
               sedežev.</p>
               <p>Drugič. Moje stališče je, da imenovanje teh dveh predstavnikov italijanske in
               madžarske narodnosti mora biti povsem samostojno, zato imamo ustanovi, ki sta
               kvalificirani in to sta samoupravni skupnosti narodnosti. <stage type="mag"/> <stage>(nadaljevanje)</stage> Torej, ta neposrednost mislim, da bo tudi
               zagotovljena. In izražam zadovoljstvo nad tem kar je povedal predstavnik ministrstva,
               sicer res je, da dokler ne bo jasno kako bo to vprašanje rešeno imam amandma za
               katerega sem se včeraj opredelil pozitivno in mislim, da je ta amandma dobra podlaga
               do trenutka oziroma do predloga Vlade oziroma koalicije, ki naj bi uredil, ker
               razumem, da razlika je v sestavi, v številki sestave samega sveta. Pri tem sem se
               zavzel tudi za večjo navzočnost romske skupnosti v samem programskem svetu. Vem, da
               je predlog, ki ga je Vlada pripravila, naravnan v večji vlogi in večjem vplivu tudi
               romske skupnosti, čeprav ne bi imeli svojega zastopnika v samem Svetu. Torej, moje
               mnenje je, da tukaj ni dilem, da se moramo okoli tega poenotiti, pozdravljam odprtost
               Vlade in tudi namen, da to uredi sistemsko in upam, da bo čim prej ta predlog, ki
               domnevam, bo v obliki amandmaja koalicije tudi predložen. Hvala.</p>
            </sp>
            <sp xml:id="SDT5-KZNS-Nujna-008-2010-07-15.sp7">

               <speaker>PREDSEDNIK LAZSLO GÖNCZ:</speaker>

               <p>Hvala lepa. Besedo dajem gospodu Marijanu Križmanu.</p>
            </sp>
            <sp xml:id="SDT5-KZNS-Nujna-008-2010-07-15.sp8">

               <speaker>MARIJAN KRIŽMAN:</speaker>

               <p>Hvala. Lep pozdrav vsem prisotnim!</p>
               <p>Jaz bom zelo na kratko povedal samo svoje stališče in opredelitev do te problematike.
               Seveda bom oba člena podprl, ker v tem trenutku je to edino možno kar lahko naredimo
               za naše narodne skupnosti in se mi zdi zelo pomembno in prav, da je sklicana ta
               izredna seja, zato, da se pravočasno lahko do teh zadev opredelimo in kasneje je
               treba vložiti še veliko napora zato, da bo Zakon o RTV Slovenija takšen kot si ga vsi
               skupaj želimo. In ker prihajam iz dvojezičnega področja iz Kopra, se mi zdi še toliko
               bolj popolnoma samoumevno, da ima svoj sedež tudi pripadniki ne samo iz Kopra, ne
               samo italijanske narodnosti, ampak tudi madžarske in tukaj bom nedvomno to vedno
               podpiral, ker samo tako se mi zdi, da lahko pride do bogatejšega programa tudi v teh
               sestavnih komponent narodov Slovenije. Hvala lepa.</p>
            </sp>
            <sp xml:id="SDT5-KZNS-Nujna-008-2010-07-15.sp9">

               <speaker>PREDSEDNIK LAZSLO GÖNCZ:</speaker>

               <p>Hvala lepa. Besedo dajem gospodu Miru Petku.</p>
            </sp>
            <sp xml:id="SDT5-KZNS-Nujna-008-2010-07-15.sp10">

               <speaker>MIRO PETEK:</speaker>

               <p>Hvala lepa za besedo. Vsem dobro jutro!</p>
               <p>Mislim, da je z nekaterimi izjemami varstvo manjšine v Sloveniji urejeno na izjemno
               visoki ravni, zelo civilizacijsko, ne bom rekel na evropski ravni, ker Evropa glede
               tega nima nekih standardov in je Slovenija na tem področju postavila zelo visoke
               standarde. Manjšina je v Ustavi, predstavniki manjšine so v parlamentu in seveda me
               zato čudi in se mi zdi nerazumljivo, da se iz Zakona o RTV na takšen način črtajo
               predstavniki narodnih skupnosti. In mislim da je bilo to nepotrebno in da se je po
               nepotrebnem vznemirjala slovenska narodna skupnost oziroma predstavniki italijanske
               in madžarske narodne skupnosti. Zanimivo, kot je kolega agent že omenil, pristalo se
               je domala na vse razen na predstavnika obeh članov manjšine. Mislim, da to ni dobro,
               da se to ne bi smelo zgoditi, ker je to vsekakor izjemen korak nazaj. Zakon se
               sprejema tukaj v parlamentu, ne vemo kakšni so dogovori s predsednikom države, bilo
               bi dobro, da bi to slišali, dokler pa tega ne vemo kako se bodo predstavniki
               madžarske in italijanske narodne skupnosti imenovali ali drži ta obljuba, pa podpiram
               oba amandmaja, ki sta priložena k tem<stage type="mag"/>
               <stage>(nadaljevanje)</stage> členom zakona. hvala.</p>
            </sp>
            <sp xml:id="SDT5-KZNS-Nujna-008-2010-07-15.sp11">

               <speaker>PREDSEDNIK LAZSLO GÖNCZ:</speaker>

               <p>Hvala lepa. K besedi se je še prijavila gospa poslanka Breda Pečan. Izvolite.</p>
            </sp>
            <sp xml:id="SDT5-KZNS-Nujna-008-2010-07-15.sp12">

               <speaker>BREDA PEČAN:</speaker>

               <p>Hvala lepa. Jaz moram reči, da brez kakršnihkoli zadržkov podpiram vse tri amandmaje.
               Ne glede na to, prilagodila bom stališče samo pod pogojem, da ostane vsebina bistvo
               amandmaja, to kar je bil pravzaprav namen. Če bo to zaradi tega se v drugih področjih
               Sveta, mislim pri drugih članih Sveta karkoli spremenilo, se ne sme spremeniti na
               račun predstavnikov narodnih skupnosti.</p>
               <p>Rekla bi pa samo nekaj. V želji, da bi bil Svet čim bolj kompakten in s čim manj
               člani, ker dejstvo je, da zelo velik svet tudi ima določene pomanjkljivosti, razumem,
               da je prišlo do takšnega razmisleka v Vladi in po svoje, morda se vam bom zdel preveč
               ironično, ampak po svoje celo dobro, da je do tega prišlo zaradi tega, ker zdaj bomo
               lahko skupaj popravili stvar tako, da bo pila vodo, da bosta obe narodne skupnosti
               zadovoljni. Moj premislek dodaten je še to, da bi se bilo treba vprašati ali ne bi
               bilo smotrno, da bi imeli v Svetu RTV Slovenija, ne Ljubljana, da bi imeli tudi
               predstavnika romske narodne skupnosti, zaradi tega, ker prej ali slej bomo prišli do
               tega, da bodo Romi tudi kompaktno delali med seboj, ne pa da se bodo kar naprej nekaj
               prepirali in da bi lahko potem skozi Svet tudi prišli do določenih programskih
               vsebin, ki bi bile njim posebej namenjene. Zato jaz še enkrat podpiram te tri
               amandmaje in upam, da ne bo čisto nobenega problema v parlamentu za sprejem.</p>
            </sp>
            <sp xml:id="SDT5-KZNS-Nujna-008-2010-07-15.sp13">

               <speaker>PREDSEDNIK LAZSLO GÖNCZ:</speaker>

               <p>Hvala lepa. Še gospod podpredsednik Roberto Battelli ima besedo. Izvolite.</p>
            </sp>
            <sp xml:id="SDT5-KZNS-Nujna-008-2010-07-15.sp14">

               <speaker>ROBERTO BATTELLI:</speaker>

               <p>Hvala, predsednik. Lep pozdrav vsem!</p>
               <p>Jaz sem bil včeraj opozorjen na eno zadevo na katero nismo bili pomislili. To je
               sicer navidezno obrobna stvar, ki pa tudi če jo spremenimo, po moji oceni, ne bo v
               ničemer posegla v koncept zakona, ki ga je potrebno upoštevati in ne bo predstavljala
               nobenih težav glede usklajenosti samega zakona, vendar se mi zdi pomembna z vidika
               življenja narodnih skupnosti in to je število članov programskih odborov. Tam je
               predvideno število 5, to pomeni, da bo večinsko odločanje v tem, da bodo trije
               odločali tudi o kadrovskih zadevah, tudi o ostalih pomembnih zadevah in je vprašanje
               ali 5 članov dejansko odraža tiste ne samo interese, ampak identiteto same narodne
               skupnosti. Tako, da, saj časa je še, jaz tako prosim za razmislek o tem, da bi
               povečali število članov vsaj iz 5 na 7. Hvala lepa.</p>
            </sp>
            <sp xml:id="SDT5-KZNS-Nujna-008-2010-07-15.sp15">

               <speaker>PREDSEDNIK LAZSLO GÖNCZ:</speaker>

               <p>Hvala lepa. Jaz mislim, da je ta predlog, ki lahko do seje matičnega telesa se
               premelje in se potem išče eventualno konkretna rešitev morda tudi za amandma,
               verjetno pa bodo tudi ostali prisotni v zvezi s tem imeli kaj za pripomniti. Za
               besedo se je prijavil gospod Maurizio Tremul, predsednik Unije Italijanov.
               Izvolite.</p>
            </sp>
            <sp xml:id="SDT5-KZNS-Nujna-008-2010-07-15.sp16">

               <speaker>MAURIZIO TREMUL:</speaker>

               <p>Hvala, gospod predsednik. Lepo pozdravljeni vsi prisotni!</p>
               <p>Tudi jaz sem zelo zadovoljen s predlogom....amandmajem, ki smo dobili in tudi
               stališče, ki se <stage type="mag"/> <stage>(nadaljevanje)</stage> tukaj verjetno
               bo vzelo, da se gre na tem, da se ti predlogi podpirajo. Mislim, da je zelo pomembno,
               da v programski Svet RTV Slovenija sta prisotna oba predstavnika narodne skupnosti,
               saj tudi moje izkušnje v programskem svetu zdaj pokažejo, da je zelo pomembno, da
               predstavniki narodnih skupnosti so tam prisotni in tudi aktivno sodelujejo. Mislim,
               da tudi tretji amandma, ki ste ga predlagali, nekako rešuje oziroma daje nekaj
               izhodišč za reševanje vlog in kompetenc, ki bodo morali imeti.../nerazumljivo/..
               delavci narodnostnih programov tako direktorji ali kako se bodo imenovali, ali vodje,
               italijanski in madžarski program v regionalnih centrih in tudi glede vlog in
               kompetenc, ki jih bodo imeli odgovorni uredniki, ki niso zdaj opredeljeni v zakon,
               ampak se bo s tem opredelilo v statutu, ampak je pomembno, da v zakon se to tudi
               točno definira. Mislim, da bi bilo mogoče tudi koristno razmisliti o tem, da v zakonu
               oziroma mogoče v statutu bi se dalo tudi razširiti vlogo narodnostnih programov tako,
               da recimo narodnostni programi radia in televizije italijanske in madžarske
               narodnostne skupnosti pač delil tudi v tem, da spodbuja sodelovanje s pripadniki
               matičnega naroda v sosednjih državah in tudi nekako služijo funkcijo pripadniki
               italijanske oziroma madžarske narodne skupnosti, ki živijo v sosednjih državah, tako
               kot tudi to se naredi za pripadnike slovenskega naroda, ki živijo zunaj meje
               Republike Slovenije, čeprav mogoče se to ne bo zdaj dalo urediti v zakonu, ampak
               mogoče v statutu bi se dalo to nekako reševati.</p>
               <p>Drugi problem, ki mislim, da bi moral mogoče kot razmislek za statut, je vloga
               regionalnih centrov. Občutek je, da sploh na vlogo regionalnih centrov ne samo
               narodnostni../nerazumljivo./.. ampak kot takšen je Maribor in Koper, ni tako precizno
               in tako dobro definirano v zakonu. Mislim, da vloga regionalnih centov je zelo
               pomembna, ne samo zaradi tega, ker so prisotni naši programi, narodnostni programi,
               ampak kot v celoti glede vloge, ki jo lahko imajo do informiranja na področju kjer
               delujejo tudi v sklopu cele radiotelevizije.</p>
               <p>In še zadnje recimo razmišljanje. Vsi smo se v teh mesecih osredotočili na to
               delovanje, da bi lahko ohranili v novem predlogu zakona obstoječo raven zaščite
               italijanske in madžarske narodne skupnosti v novi zakon. S tem smo vsi zgubili eno
               priložnost, ki bi bila to, da bi, recimo ne bi se borili, da bi ohranili to kar
               imamo, ampak da bi lahko razmislili na to, da bi lahko videli kakšna so bodoča
               izhodišča ali kakšen je bodoči razvoj in vloga, ki pa če bi lahko imeli narodnostni
               programi in tudi regionalnih centov, ampak o tem nismo nikoli razmišljali, ker smo
               šli na to, da vsaj ohranimo toliko kar imamo. Na žalost to se vedno pojavlja, ko se
               spremenijo zakoni v Republiki Sloveniji in to je konec koncev tako malo žalostno,
               čeprav smo zadovoljni, da ohranimo to kar imamo, ampak nikoli ni časa, ni mesta, ni
               priložnosti, da razmišljamo kako res lahko gremo v smer razvoja narodne skupnosti in
               v tem kontekstu razvoja narodnostih programov, ki pa so zelo pomembni za identiteto
               narodne skupnosti, ampak mislim tudi za podobo in identiteto cele države. Hvala.</p>
            </sp>
            <sp xml:id="SDT5-KZNS-Nujna-008-2010-07-15.sp17">

               <speaker>PREDSEDNIK LAZSLO GÖNCZ:</speaker>

               <p>Hvala lepa. Jaz mislim, da so bili ti pomisleki koristni. Imam še enega prijavljenega
               za razpravo. Sprašujem ali želi še kdo? Ja, še gospa .../nerazumljivo./.. Dajem
               besedo gospodu poslancu Francu Juriju.</p>
            </sp>
            <sp xml:id="SDT5-KZNS-Nujna-008-2010-07-15.sp18">

               <speaker>FRANCO JURI:</speaker>

               <p>Hvala za besedo, predsednik. Jaz bi samo pojasnil nekaj, da ne bi bilo nesporazumov v
               nadaljnji razpravi<stage type="mag"/> <stage>(Nadaljevanje)</stage> razpravi. Mi
               razpravljamo o novem zakonu, katerega poglavitni namen je ustvariti učinkovitejši
               sistem RTV-ja. Zato je zakon intoniran nekoliko drugače kot vsi prejšnji zakoni. Od
               statusa te hiše, do agilnosti vseh organov, ki jo sestavljajo in ki soodločajo o
               programu pa o poslovanju RTV-ja. V tem kontekstu je treba niansirati nekaj, kar je
               ključnega. Programski svet ni več programski, ampak je svet in pridobiva v bistvu
               višjo funkcijo in večjo specifično težo kot je bil programski svet. Če to razumemo,
               bomo razumeli tudi, da ohranitev dveh sedežev skupnosti v tem organu ni ohranitev
               prejšnjega stanja, ampak je povišanje, dvig stanja obeh predstavnikov narodnih
               skupnosti. Imamo pa programske odbore, ki operativno odločajo in prevzamejo del
               funkcije, ki je bila doslej programskega sveta in se tam dogajajo stvari, ki so
               ključne iz vidika operativnosti, iz vidika programiranja. Legitimno je pričakovanje,
               sicer nimam nič a priori proti temu predlogu, da bi morda povečali število, ampak
               koncept celotnega zakona je, da se zmanjšuje število članov v vseh organih, da
               postane to nek agilni sistem. Zdaj koliko je ključnega pomena, da naj bo 7 namesto 5,
               seveda o tem lahko debatiramo, ampak verjamem, da tudi v teh okvirjih se da
               izpostavljati in implementirati vse tisto, kar je ključnega za narodne skupnosti. V
               tem programu je vključena tudi romska skupnost, čeprav jaz se pridružujem
               razmišljanju kolegice Brede Pečan, da ne bi bilo slabo, če bi imeli tudi predstavnika
               romske skupnosti na višji ravni, ampak to se je treba z njimi dogovoriti in stvari
               izpeljati postopno. Torej važno je to, kar se dogaja v programskem odboru in vsekakor
               pa pomembno in to še enkrat želim izpostaviti, da ta dva sedeža, ki se vračata
               samostojno in jaz poudarjam, da je pomembno, da samoupravne narodne skupnosti so
               tiste, ki določijo predstavnika v svetu, so pač pomembna navzočnost v tistem, čemur
               bi lahko rekli .../Italijansko./... celotnega sistema. Hvala.</p>
            </sp>
            <sp xml:id="SDT5-KZNS-Nujna-008-2010-07-15.sp19">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa. Meni se zdijo koristni ti pomisleki v zvezi z odborom, ampak jaz
               predlagam, da imamo še dober mesec časa in dajmo to vprašaje premleti. Danes tako ali
               tako nimamo pripravljenega vsebinskega predloga v zvezi s tem in če bo v narodnostni
               skupnosti se odločilo, da je to res potrebno in se razmišlja v tej smeri, potem imamo
               še do začetka matičnega delovnega telesa čas, da se primerno amandmira zakon oziroma,
               da se predlagajo rešitve v tej smeri. Besedo dajem gospe mag. Heleni Zver.</p>
            </sp>
            <sp xml:id="SDT5-KZNS-Nujna-008-2010-07-15.sp20">

               <speaker>MAG. HELENA ZVER:</speaker>

               <p>Spoštovani gospod predsednik, spoštovani člani komisije. Res je, od prvega osnutka
               predloga zakona, ki smo ga dobili v obravnavo pa do danes, je marsikaj izboljšanega.
               Žal je naša izkušnja ta, že pri sprejemanju prejšnjega zakona o Radiu in televiziji
               Slovenija, da se poskuša ta raven pravic, ki so dosežene, raven pravic in raven
               doseženih standardov se poskuša nekako znižati. Vedno so potrebna potem usklajevanja,
               amandmaji, da se potem spravi to na isto raven, kot je bilo to v prejšnjem zakonu in
               kot je gospod Tremulj<stage>(?)</stage> povedal, bi bilo mogoče res bolje razmišljati v drugi smeri,
               kot pa v tej smeri. To nam daje potem nek grenak priokus pri sprejemanju tovrstnih
               zakonov in ne bi govorila več o tem, ker smo res veliko, veliko uspeli že v zakon
                  vnesti.<stage type="mag"/> <stage>(Nadaljevanje)</stage> Veseli me, da imate
               zelo pozitivno mnenje do teh treh amandmajev, ki so predloženi, ampak bi samo v
               razmislek podala eno čisto kratko spremembo, čisto majhno spremembo pri 26. členu, ko
               gre za programske odbore za narodne skupnosti. V prvi alineji tretjega odstavka, ko
               govori o tem, da obravnavajo programski odbori uresničevanje programske zasnove in
               programsko poslovnega načrta in podobno, da se namesto obravnavajo, doda ali, da
               dajejo soglasje ali pa obravnavajo in dajejo soglasje. Namreč tudi sedaj je temu tako
               in res je pa tudi, da podobno kot se vloga programskih svetov povečuje, njihove
               pristojnosti se povečujejo, podobno je tudi s programskimi odbori, saj medtem, ko se
               programski odbori za narodne skupnosti doslej imeli pravice predvsem na področju
               programa, se pravi svoje pripombe se lahko podajajo na program, sedaj pa vidimo, da
               ima tudi pravico do poslovnega dela, se pravi do finančnega dela in mislim, da je to
               pozitivno. Hvala lepa.</p>
            </sp>
            <sp xml:id="SDT5-KZNS-Nujna-008-2010-07-15.sp21">

               <speaker>PREDSEDNIK DR. LÁSZLÓ GÖNCZ:</speaker>

               <p>Še gospod Rocco ima besedo.</p>
            </sp>
            <sp xml:id="SDT5-KZNS-Nujna-008-2010-07-15.sp22">

               <speaker>ANTONIO ROCCO:</speaker>

               <p>Hvala gospod predsednik. Se strinjam z vsem, kar smo danes slišali tukaj in tudi se
               zahvaljujem predstavnikom Vlade, ki so imeli posluh za to specifično problematiko, ki
               je po svoje tudi zelo zahtevno, po drugi strani tudi zelo pomembno za samo manjšino.
               Jaz bi samo opozoril spet na en detajl. Da morda v končnih in prehodnih določbah, da
               bi se upoštevalo samo to, ena kontinuiteta pri prehodu iz enega zakona na drugi zakon
               v smislu vodenja narodnostnih programov. Ker v tem predlogu zakona v tem trenutku je
               govorjenja glede vodstvenih delavcev RTV-ja in odgovornih urednikov
               .../Nerazumljivo./... pri pomočnikih generalnega direktorja, ki imajo pač to
               odgovornost pri strokovnem in programskem vodenju samih programov. Mislim, da morda
               je to en detajl, ampak glede na to, da je kompleten zakon, tudi nov zakon, kako bi
               rekel, garantira to kontinuiteto, da bi se morda našlo, še enkrat premislilo,
               pogledalo ali je to tudi zagotovljeno. Samo zaradi tega, da ne pride do recimo nekih
               6 ali 8 mesecev nekega pravnega vakuuma glede tega, ker bi bilo škodljivo po mojem.
               Hvala.</p>
            </sp>
            <sp xml:id="SDT5-KZNS-Nujna-008-2010-07-15.sp23">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa. Sprašujem predstavnika predlagatelja ali v zvezi z zadnjima dvema
               vsebinskima predlogoma imate kakršno koli stališče zdaj, ad hoc.</p>
            </sp>
            <sp xml:id="SDT5-KZNS-Nujna-008-2010-07-15.sp24">

               <speaker>VOJKO STOPAR:</speaker>

               <p>Hvala. Jaz bi najprej poudaril, da v nobenem trenutku pripravljanju tega zakona ni
               šlo za zmanjševanje pravic. Če pač primerjamo svet v sestavi 29 članov in svet v
               sestavi 15 članov mislim, da so bili interesi obeh narodnosti vedno enakovredno
               zastopani. Smo pa v teh razgovorih ugotovili, da vendarle je korektno, da v kolikor
               so želje in zahteve in potrebe manjšin takšne, da se tu uskladimo in mislim, da je s
               tem narejen napredek, kot je že poslanec Juri povedal. Gre zdaj za večji vpliv kot je
               bil poslej v svetu. Mislim tudi, da dobivajo odbori dodatno težo, dodatno kvaliteto,
               da imajo dodatne pristojnosti in, da je tudi tukaj narejen korak naprej, saj konec
               koncev odbori dajejo soglasje k statutu v delu, ki zadeva te narodnostne programe in
               dajejo soglasje k imenovanju vodstvenih delavcev, dajejo soglasje k finančnemu
               načrtu, programu, to je v drugem odstavku 26. člena je že sedaj soglasje. Tako, da
               mislim, da je ta zakon glede pravic manjšin korak naprej in, da daje dodatne pravice,
               kakršnih doslej ni bilo in zato se nikakor ne morem strinjati, da gre samo za
               ohranjanje statusa quo. Nasprotno. Mislim, da bodo <stage type="mag"/> <stage>(Nadaljevanje)</stage> narodnostni programi upravičeno s tem zakonom dobili
               dodatno težo in dodaten pomen znotraj RTV Slovenija. Hvala.</p>
            </sp>
            <sp xml:id="SDT5-KZNS-Nujna-008-2010-07-15.sp25">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa za vaše stališče. Jaz predlagam naslednje. Da v zvezi s predlogi, ki so
               bili tukaj podani s strani gospoda Battellija, gospe Zverove in pa gospoda Rokota, v
               narodni skupnosti se naj razmisli, naj se premelje in midva sva pripravljena v zvezi
               s tem potem še vložiti amandmaje na matično delovno telo, če se tako odločimo skupaj.
               Ali je še volja za razpravo? Če ne, potem zaključujem razpravo. Zahvaljujem se vsem
               za podane predstavitve in tudi za razpravo in predlagam, da Komisija za narodni
               skupnosti oblikuje svoj amandma, prvič k 17. členu predloga zakona o Radio televiziji
               Slovenija. To se glasi, torej to so tisti amandmaji, ki so že predlagani, ki jih
               imate pred seboj. To je prvi amandma k 17. členu. V drugem odstavku 17. člena se
               število 15 nadomesti s številom 16. Želi kdo o tem razpravljati? Ugotavljam, da ne
               želi. Glasujemo. Zaključujem glasovanje. Ugotavljam, da s sedmimi glasovi za in
               nobenim proti, je ta amandma sprejet.</p>
               <p><stage>(Za je glasovalo 7.)</stage> <stage>(Proti nihče.)</stage></p>
               <p>Nadaljujemo. Na glasovanje dajem amandma k 17. členu, predlog zakona o radio in
               televiziji, ki se glasi, v četrtem odstavku 17. člena se prva alineja spremeni tako,
               da se glasi: Predsednik republike enega člana na predlog registriranih verskih
               skupnosti. In v četrtem odstavku 17. člena se za prvo alinejo doda nova druga
               alineja, ki se glasi: Italijanska narodna skupnost enega člana in madžarska narodna
               skupnost enega člana. Želi kdo razpravljati o tem amandmaju? Ne želi. Glasujemo. Bomo
               ponovili glasovanje. Ugotavljam, da je s šestimi glasovi za in nobenim proti, tudi ta
               amandma sprejet.</p>
               <p><stage>(Za je glasovalo 6.)</stage> <stage>(Proti nihče.)</stage></p>
               <p>In še bomo glasovali o tretjem predlaganem amandmaju. Na glasovanje dajem amandma k
               26. členu predloga zakona o RTV, ki se glasi: V tretjem odstavku 26. člena se za
               tretjo alinejo doda nova četrta alineja, ki se glasi, dajejo soglasje k imenovanju
               vodstvenih delavcev narodnostnih programov, ki sodelujejo pri pripravi programsko
               poslovnega načrta in poslovne sheme ter pri odločitvah uprave, ki se nanašaj na
               narodnostne programe. Želi kdo o tem razpravljat? Gospod Battelli, izvolite.</p>
            </sp>
            <sp xml:id="SDT5-KZNS-Nujna-008-2010-07-15.sp26">

               <speaker>ROBERTO BATTELLI:</speaker>

               <p>Se opravičujem, jaz bi predlagal, da dodamo besedo drugih. Se pravi ... Se
               opravičujem. Torej dajejo soglasje k imenovanju vodstvenih delavcev narodnostnih
               programov, ki sodelujejo pri pripravi programsko poslovnega načrta in poslovne sheme
               ter pri drugih odločitvah uprave, ki se nanašajo na narodnostne programe.</p>
            </sp>
            <sp xml:id="SDT5-KZNS-Nujna-008-2010-07-15.sp27">

               <speaker>PREDSEDNIK DR. LÁSZLÓ GÖNCZ:</speaker>

               <p>Torej sprašujem ostale člane komisije ali imajo kakšno pripombo, da se doda beseda
               drugi? Ali je to sprejemljivo? Ugotavljam, da je to sprejemljivo. Potem bom še enkrat
               .../Oglašanje iz klopi./... Torej želim, če je mogoče naj po možnosti en govori, ker
               se seveda seja snema. Gospod Battelli želi še obrazložiti svoj predlog. Izvoli.<stage type="mag"/>
               </p>
            </sp>
            <sp xml:id="SDT5-KZNS-Nujna-008-2010-07-15.sp28">

               <speaker>ROBERTO BATTELLI:</speaker>

               <p>Ker se vendarle toliko spoznamo na RTV, sem mislil, da ni tega posebej potrebno
               pojasniti zaradi tega, ker programsko poslovni načrt in pa poslovna shema sama po
               sebi vsebujejo tudi dimenzijo narodnostnih programov in lahko se pa pojavijo trenutki
               in situacije, ko se odloča o drugih stvareh, ki ne zadevajo programsko poslovni načrt
               in poslovno shemo in, ki zadeva narodnostne programe. Tako, da jaz mislim, da ta
               predlog iz tega vidika sploh ni sporen. Hvala lepa.</p>
            </sp>
            <sp xml:id="SDT5-KZNS-Nujna-008-2010-07-15.sp29">

               <speaker>PREDSEDNIK DR. LÁSZLÓ GÖNCZ:</speaker>

               <p>K besedi se je prijavila še gospa Breda Pečan. Izvolite.</p>
            </sp>
            <sp xml:id="SDT5-KZNS-Nujna-008-2010-07-15.sp30">

               <speaker>BREDA PEČAN:</speaker>

               <p>Moram reči, da če hočeš doseči nekaj o čemer razmišljaš pri tej besedi drugih, potem
               moraš cel amandma popolnoma spremeniti. Zaradi tega, ker ta amandma je dvodelen. En
               del je dajanje soglasja k imenovanju vodstvenih delavcev, zdaj pa je treba vedeti, da
               govorimo o vodstvenih delavcih, ki sodelujejo pri pripravi programsko poslovnega
               načrta in poslovne sheme. Tukaj bi lahko bila pika in potem bi bil, ali pa podpičje
               in bi bila nova alineja, ki bi govorila, da dajejo soglasje k odločitvam uprave, ki
               se nanašajo na, ampak vsem odločitvam uprave, ki se nanašajo na narodnostne programe,
               ne na druge odločitve uprave. Tukaj je problem, da si združil dve popolnoma različni
               področji z besedo druge. Ti si omejil ta drugi del tega stavka na samo na druge
               odločitve uprave. Katere druge odločitve uprave? Vse odločitve uprave, ki se nanašajo
               na narodnostne programe. Torej vodstveni delavci narodnostnih programov ni nujno, da
               so člani uprave. Člani uprave so, kakor jaz vem, predsednik uprave pa ne vem koliko
               mandeljcev še zraven. Štirje. In to niso vodstveni delavci narodnostnih programov. To
               so drugi ljudje. Zdaj pa uprava, štirje ljudje, ki bodo odločali o narodnostnih
               programih, morajo dobiti soglasje tega programskega odbora. Vseh, ne samo drugih. S
               tem, da tukaj, ko daš besedo drugih, sploh ne veš za katere druge odločitve gre.</p>
            </sp>
            <sp xml:id="SDT5-KZNS-Nujna-008-2010-07-15.sp31">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa. Še sam se prijavim k razpravi. Replika?</p>
            </sp>
            <sp xml:id="SDT5-KZNS-Nujna-008-2010-07-15.sp32">

               <speaker>ROBERTO BATTELLI:</speaker>

               <p>Jaz umikam ta predlog, ker je škodoželjno interpretiram.</p>
            </sp>
            <sp xml:id="SDT5-KZNS-Nujna-008-2010-07-15.sp33">

               <speaker>PREDSEDNIK DR. LÁSZLÓ GÖNCZ:</speaker>

               <p>Dobro. Jaz kljub temu pač povem svoje stališče. Jaz menim, da pri odločitvah, če
               stoji dikcija in se to ne definira, potem se to nanaša na vse odločitve, ki so
               povezane z narodnostnim programom. To je pač moje stališče. Ampak ker se umika ta
               predlog, potem bom še enkrat prebral. Dajem na glasovanje amandma, da o tretjem
               odstavku 26. člena, se za tretjo alinejo doda nova četrta alineja, ki se glasi:
               Dajejo soglasje k imenovanju vodstvenih delavcev in narodnostnemu programu, ki
               sodelujejo pri pripravi programsko poslovnega načrta in poslovne sheme ter pri
               odločitvah uprave, ki se nanašajo na narodnostne programe. Glasujemo. Dajmo potem to
               kar ročno.</p>
               <p>Kdo je za? <stage>(5 članov.)</stage> Proti? <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>Komisija bo pripravila poročilo o predlogu zakona o Radio in televiziji Slovenija, v
               katerega bo vključila sprejete amandmaje ter ga <stage type="mag"/> <stage>(nadaljevanje)</stage> posredovala matičnemu delovnemu telesu, to je Odboru
               za kulturo, šolstvo, šport in mladino. Sprašujem ali želi kdo biti poročevalec na
               omenjenem delovnem telesu? Ugotavljam, da ne. Potem bom to funkcijo opravil sam.
               Hvala lepa. S tem zaključujem 1. točko dnevnega reda in hkrati tudi 8. nujno sejo in
               se sodelujočim v razpravi lepo zahvaljujem.</p>
               <p><stage>(Seja je bila končana 15. julija 2010 ob 8.25.)</stage></p>
            </sp>
         </div>
      </body>
   </text>
</TEI>

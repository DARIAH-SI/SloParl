<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZFIMP-Redna-022-2010-12-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">FCFE35187CC85C53C12577DD0026E410</idno>
               <idno type="custom" subtype="day">90BB241FE96DF8DDC12577EE0035779F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=90BB241FE96DF8DDC12577EE0035779F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZFIMP-Redna-022-2010-12-01.OZFIMP" n="022">
               <name>Redna</name>
               <date when="2010-12-01"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZFIMP-Redna-022-2010-12-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZFIMP-Redna-022-2010-12-01.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">22. seja</stage>
            <stage type="date">(1. december 2010)</stage>
            <stage type="chairman">Sejo je vodil Bogdan Čepič, predsednik odbora.</stage>
            <stage type="time">Seja se je pričela ob 9.00. </stage>
            <stage type="mag"/>


            <sp xml:id="SDT5-OZFIMP-Redna-022-2010-12-01.sp1">

               <speaker>PREDSEDNIK BOGDAN ČEPIČ:</speaker>

               <p>Spoštovane in spoštovani! Dovolite, da pričnem z 22. sejo Odbora za finance in
               monetarno politiko.</p>
               <p>Obveščam vas, da se ni nihče opravičil za sejo. Res pa je, da jih je nekaj javilo, da
               bodo zamudili nekaj minut zaradi vremenskih težav. Sicer pa smo sklepčni.</p>
               <p>Na seji bo poslanko Renato Brunskole nadomeščal poslanec Janez Kikelj.</p>
               <p>S sklicem seje ste prejeli naslednji dnevni red:</p>
               <p>1. Predlog zakona o spremembah in dopolnitvah Zakona o igrah na srečo, skrajšani
               postopek,</p>
               <p>2. Poročilo o odobritvi 2. tranše posojila Helenski Republiki,</p>
               <p>3. Letno poročilo Banke Slovenije za leto 2009, z letnim obračunom Banke Slovenije za
               leto 2009, ki je sestavni del tega poročila, in finančni načrt Banke Slovenije za
               leto 2010.</p>
               <p>Odbor je matično delovno telo za obravnavo vseh navedenih točk.</p>
               <p>Ker v poslovniškem roku nisem prejel predlogov za spremembo dnevnega reda, je določen
               dnevni red, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O IGRAH NA SREČO, SKRAJŠANI POSTOPEK.</title>
               </p>
               <p>Predlagateljica zakona je Vlada. Kolegij predsednika Državnega zbora je na seji
               5.11.2010 sklenil, <stage type="mag"/><stage>(Nadaljevanje)</stage> da se
               predlog zakona obravnava po skrajšanem postopku.</p>
               <p>K obravnavi te točke so vabljeni: predstavnice in predstavniki Ministrstva za
               finance, Sodnega sveta Republike Slovenije, Zakonodajno-pravne službe in državna
               svetnika, Alojz Kovšca in Boris Šuštaršič.</p>
               <p>Prejeto dodatno gradivo k predlogu zakona je mnenje Zakonodajno-pravne službe, mnenje
               Komisije Državnega sveta za gospodarstvo, obrt, turizem in finance, ki predlog zakona
               podpira, ter mnenje Komisije Državnega sveta za socialno varstvo, delo, zdravstvo in
               invalide, ki predloga zakona ne podpira.</p>
               <p>Ker predlog zakona predvideva nov sodni postopek, za katerega bo pristojno Upravno
               sodišče Republike Slovenije, kar bo povečalo delo sodišč, je bil po vložitvi v skladu
               z Zakonom o sodiščih posredovan v mnenje Sodnemu svetu. Mnenja Sodnega sveta nismo
               prejeli, njegovi predstavniki pa so danes opravičili svojo odsotnost na seji
               odbora.</p>
               <p>V poslovniškem roku kvalificirani predlagatelji niso vložili amandmajev.</p>
               <p>Pričenjam drugo obravnavo predloga zakona.</p>
               <p>Želi predstavnica Vlade podati dodatno obrazložitev k členom predloženega zakona?
               Gospa Mateja Vraničar, beseda je vaša.</p>
            </sp>
            <sp xml:id="SDT5-OZFIMP-Redna-022-2010-12-01.sp2">

               <speaker>MATEJA VRANIČAR:</speaker>

               <p>Hvala lepa za besedo.</p>
               <p>Tokrat gre za manj obsežno spremembo Zakona o igrah na srečo. Pravzaprav se zakon
               vsebinsko dotika samo enega področja, in sicer določitve pristojnosti in postopka v
               primeru, kadar ponudnik iger na srečo ponuja spletne igre na srečo brez koncesije
               države in je zaradi tega treba poskrbeti za učinkovito sankcioniranje omejitve
               dostopa do spletnih strani. V trenutno veljavnem zakonu je pristojnost za omejitev
               dostopa do spletnih strani dodeljena nadzornemu organu, to je Urad za nadzor
               prirejanja iger na srečo. Na podlagi pobud strokovne javnosti in ponudnikov storitev
               informacijske družbe pa predlagamo v tem predlogu zakona, da bi omejitev dostopa do
               spletnih strani lahko odredilo le sodišče. V predlogu zakona to pristojnost
               podeljujemo Upravnemu sodišču, ki lahko odredi omejitev dostopa do spletnih strani,
               preko katerih se prirejajo igre na srečo brez koncesije Vlade. Predlog Upravnemu
               sodišču posreduje nadzorni organ, ki tudi predlaga obseg omejitve in način
               izvršitve.</p>
               <p>Zaradi preprečitve negativnih posledic prirejanja spletnih iger na srečo brez
               koncesije se predlaga hitri postopek in določajo posebni roki ter pravna sredstva, ki
               so enaka kot za začasno odredbo po Zakonu o upravnem sporu. Upravno sodišče naj bi
               tako odločilo v roku 7 dni od prejema predloga nadzornega organa. Pritožbo je mogoče
               vložiti v roku 3 dni, o pritožbi pa odloči Vrhovno sodišče v roku 15 dni. Vsi
               postopki, ki so ob uveljavitvi zakona v teku, pa se končajo po starem zakonu.</p>
               <p>Naj omenim samo še to, da je Vlada v pripravi predloga zakona konzultirala tudi sodno
               vejo oblasti in dosegla soglasje oziroma Upravno sodišče Republike Slovenije je
               potrdilo, da so pripravljeni na takšen način tovrstne sodne postopke izvajati. Hvala
               lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp3">

               <speaker>PREDSEDNIK BOGDAN ČEPIČ:</speaker>

               <p>Hvala vam.</p>
               <p>Želi besedo predstavnica Zakonodajno-pravne službe? Gospa Andreja Kurent.</p>
            </sp>
            <sp xml:id="SDT5-OZFIMP-Redna-022-2010-12-01.sp4">

               <speaker>ANDREJA KURENT:</speaker>

               <p>Hvala za besedo. Bom kratka.</p>
               <p>Mi smo imeli samo redakcijsko pripombo, in sicer naj bi se naziv teh spletnih iger
               poenotil, pa vidim, da ni nobenega amandmaja, tako da je verjetno brezpredmetno.
               Hvala.</p>
            </sp>
            <sp xml:id="SDT5-OZFIMP-Redna-022-2010-12-01.sp5">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam.</p>
               <p>Želita besedo predstavnika obeh komisij Državnega sveta? Prosim, gospod Kovšca.</p>
            </sp>
            <sp xml:id="SDT5-OZFIMP-Redna-022-2010-12-01.sp6">

               <speaker>ALOJZ KOVŠCA:</speaker>

               <p>Hvala lepa za besedo.</p>
               <p>Predstavljam mnenje obeh komisij, in sicer je mnenje deljeno. Komisija za socialno
               varstvo, delo, zdravstvo in invalide zakona ne podpira, medtem ko Komisija za
               gospodarstvo, obrt, turizem in finance zakon podpira.</p>
               <p>Mnenje s pridržkom oziroma nepodporo Komisije za socialno varstvo, <stage type="mag"/><stage>(Nadaljevanje)</stage> delo, zdravstvo in invalide utemeljuje s
               tem, da izraža dvom v ažurnost oziroma hitrost delovanja Upravnega sodišča. Komisija
               meni, da ureditev, kakršna je bila do zdaj, zagotavlja hitrejši način obravnave.
               Vsebinsko je bilo to vse. Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp7">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam.</p>
               <p>Ker predlagani zakon vsebuje sedem členov, bo odbor najprej razpravljal o vseh
               členih. Odboru predlagam, da po končani razpravi o členih v skladu s tretjo alinejo
               128. člena Poslovnika glasuje skupaj o vseh členih.</p>
               <p>Prosim, da se o tem opredelimo. Glasujemo o tem predlogu.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Prehajamo na razpravo o členih in morebitnih predlogih za amandmaje.</p>
               <p>V razpravo dajem vseh sedem členov predloga zakona. Želi kdo razpravljati? <stage>(Ne želi.)</stage>
               Zaključujem razpravo o vseh členih zakona.</p>
               <p>Glede na to, da Odbor za finance in monetarno politiko kot matično delovno telo k
               predlogu zakona ni sprejel nobenega amandmaja, predlaga Državnemu zboru, da predlog
               zakona sprejme v predloženem besedilu.</p>
               <p>Poročevalec na seji Državnega zbora - želi kdo? Ker te želje ni, bom to opravil
               sam.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - POROČILO O ODOBRITVI 2. TRANŠE POSOJILA
                  HELENSKI REPUBLIKI.</title>
               </p>
               <p>Odbor poročilo obravnava kot matično delovno telo v skladu s četrtim odstavkom 41.
               člena Poslovnika Državnega zbora.</p>
               <p>V okviru te točke gre za obravnavo poročila, ki ga je Vlada Državnemu zboru
               posredovala na podlagi petega odstavka 3. člena Zakona o posojilu Helenski Republiki.
               Na podlagi navedene določbe namreč Vlada o odobritvi posameznih tranš četrtletno
               obvešča Državni zbor.</p>
               <p>K tej točki so vabljeni predstavniki in predstavnice Ministrstva za finance. Uvodno
               besedo dajem predstavnici ministrstva, državni sekretarki Mateji Vraničar.</p>
            </sp>
            <sp xml:id="SDT5-OZFIMP-Redna-022-2010-12-01.sp8">

               <speaker>MATEJA VRANIČAR:</speaker>

               <p>Hvala lepa za besedo.</p>
               <p>Gre za prvo poročilo, ki ga Vlada predlaga Državnemu zboru v skladu z Zakonom o
               posojilu Helenski Republiki.</p>
               <p>V tem trimesečnem oziroma četrtletnem obdobju je Slovenija prvič sodelovala pri
               odobritvi 2. tranše posojila Helenski Republiki. Pri 1. tranši Slovenija ni
               sodelovala, ker sredi maja, ko je ta tranša zapadla v odobritev, v Sloveniji še niso
               bili izpolnjeni notranjepravni postopki za odobritev oziroma za sodelovanje pri 1.
               tranši. Glede na to, da pri 1. tranši nismo sodelovali, je bil znesek, s katerim je
               Slovenija sodelovala v 2. tranši, nekoliko večji, in sicer znaša 102,8 milijona evrov
               oziroma 1,58% celotne 2. tranše v višini 6 milijard in pol. 2. tranša posojila je
               bila odobrena Helenski Republiki na podlagi ocene oziroma poročila glede
               izpolnjevanja dogovorjenih ekonomskih politik s strani Grčije. To poročilo je
               pripravila Evropska komisija na podlagi misije, ki jo je izvedla skupaj s
               predstavniki Mednarodnega denarnega sklada in Evropske centralne banke. Ta
               tripartitna skupina je ugotovila, da je Grčiji v prvi polovici leta 2010 uspela
               proračunska konsolidacija, da je dosegla pomemben napredek pri večjih strukturnih
               reformah in da so bile nekatere od teh reform izvedene celo pred rokom, ki je bil
               predviden s prvim poročilom oziroma prvo oceno stanja ekonomskih politik v
               Grčiji.</p>
               <p>Upoštevaje vse navedeno je Evropska komisija ocenila, <stage type="mag"/> <stage>(nadaljevanje)</stage> da je Grčija izpolnjevala dogovorjene pogoje oziroma
               program ekonomskih politik in je zaradi tega predlagala, da se odobri druga tranša
               posojila. Pri posojilu Grčiji ne bo sodelovala Slovaška republika, zato je bilo med
               ostalimi posojilodajalkami in pa Grčijo dogovorjeno, da se celoten znesek posojila,
               ki je bil sprva načrtovan oziroma dogovorjen v višini 80 milijard evrov, zniža za
               prispevek Slovaške, torej, da se zniža za 818 milijonov evrov, kar pomeni, da se
               zaradi nesodelovanja Slovaške v tem programu obveznost Slovenije ne bo povečala in
               ostaja v okvirih, ki so določeni v zakonu o posojilu Helenski republiki. Naj spomnim
               celoten znesek posojila naj bi znašal slabih 388 milijonov evrov. Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp9">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Odpiram razpravo o obravnavanem poročilu. Gospod Barovič.</p>
            </sp>
            <sp xml:id="SDT5-OZFIMP-Redna-022-2010-12-01.sp10">

               <speaker>BOGDAN BAROVIČ:</speaker>

               <p>Hvala. Čisto preprosto vprašanje vladi in odgovor je samo da ali ne. Ali je
               gospodarsko, finančno in fiskalno stanje v državi Republiki Sloveniji tako dobro,
               ugodno, normalno, da si Slovenija lahko privošči plačilo tranše Helenski republiki in
               to še celo več, kot bi tranša znašala? Če pa bo odgovorne ne, pa me zanima, kateri
               predpis je tisti, ki vodi državo Republiko Slovenijo, da raje in najprej pomaga
               drugim, ne pa sebi? Hvala.</p>
            </sp>
            <sp xml:id="SDT5-OZFIMP-Redna-022-2010-12-01.sp11">

               <speaker>PREDSEDNIK BOGDAN ČEPIČ:</speaker>

               <p>Hvala. Želi še kdo? Če ne, bi prosil gospa državna sekretarka, če lahko
               odgovorite.</p>
            </sp>
            <sp xml:id="SDT5-OZFIMP-Redna-022-2010-12-01.sp12">

               <speaker>MATEJA VRANIČAR:</speaker>

               <p>Razprava o teh vprašanjih je bila kar ekstenzivna v spomladanskih mesecih, ko se je
               obravnaval zakon o posojilu Helenski republiki. Takrat je bilo že pojasnjeno, kakšni
               so razlogi, zaradi katerih ocenjujemo, da je pomembno in primerno, da Republika
               Slovenija v programu pomoči Helenski republiki sodeluje. Ne zato, da bi šibkejši
               pomagal močnejšemu, ampak zaradi tega, da sodelujemo pri zagotavljanju trdnosti
               evrskega območja. Slovenija je to zakonsko obveznost sprejela. Sprejela je tudi
               obveznost, da v kolikor bodo zakonodajni postopki zaključeni tako, da ne bo mogla
               sodelovati pri tranši posojila, da se bo ob naslednji tranši poračunalo. In zaradi
               tega je druga tranša višja, kot je bila prvotno načrtovana, ni pa višja, kot sta bili
               načrtovani prva in druga tranša v bistvu skupaj. To je v tem trenutku zakonska
               obveznost Slovenije, sredstva za ta namen so predvidena in so vključena v državnem
               proračunu. Ocenjujemo, da Slovenija mora to obveznost izvršiti. Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp13">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi še kdo razpravljati? Mag. Žerjav.</p>
            </sp>
            <sp xml:id="SDT5-OZFIMP-Redna-022-2010-12-01.sp14">

               <speaker>MAG. RADOVAN ŽERJAV:</speaker>

               <p>Vendarle je nekaj treba k temu povedati, pa čeprav se bomo več ali manj tukaj
               ponavljali. Jaz samo upam, da ne bo Helenska republika, kot se zdaj tako fino čuje,
               po domače Grčija, organizator evropskega prvenstva v košarki. Upam, da se to ne bo
               zgodilo, ker bi to bilo pa res ena lepa zaušnica vladi in predvsem Evropski uniji, če
               se bo to zgodilo, ob dejstvu, da se Sloveniji zelo, kako bi rekel, težko odločamo za
               to ali bi si privoščili stroške, ki so povezani s tem evropskim prvenstvom,<stage type="mag"/><stage>(nadaljevanje)</stage> seveda zaradi stanja, kakršen pač v
               državi je. Veste, kakorkoli zadeve obračamo, vendarle je treba reč, da smo v tem
               Državnem zboru zdaj v nekaj zadnjih dneh, tednih sprejeli nekatere zakone, ki gredo v
               smeri zategovanja pasu, tudi tistih, ki nimajo več kaj dosti za zategniti. Tukaj
               mislim predvsem na interventni zakon, kjer smo seveda marsikaj zamrznili, delno v
               pokojnine, socialne transferje in tako naprej. Težko je in to bom ponovno povedal in
               bom v tem Državnem zboru še nekajkrat povedal. V mojo poslansko pisarno v zadnjem
               času prihajajo ljudje z dvema problemoma. Eden problem je brezposelnost in prosijo za
               pomoč pri iskanju službe in drugi primeri so primeri, kjer ljudje nimajo iz česa
               živeti. To vprašanje bom zastavil tudi predsedniku vlade zdaj v naslednjem krogu,
               povezanim s tem vprašanjem, ki jih jaz v poslanski pisarni dobivam in preprosto nimam
               odgovora, ampak vlada in pristojna ministrstva bi pa odgovore na ta vprašanja morala
               najti, zato se mi zdi toliko bolj nesprejemljivo, da se pa v primeru drugih
               obveznosti te države, namreč tudi obveznosti do naših državljanov so po moji oceni
               enako pomembne kot obveznosti do tistih, ki so zunaj države in bi bilo prav, da te
               obveznosti obravnavamo enako. In da ne nazadnje to v Evropski uniji tudi jasno in
               glasno povemo. Jaz se ne strinjam s tem, da predsednik vlade seveda trdi, da je
               slovenska država na neki varni strani, kar se tiče situacije fiskalne, gospodarske in
               tako naprej. Ta varna stran seveda glede na majhnost našega gospodarstva se lahko kar
               hitro spremeni v nevarnost stran. In takrat ne vem kako bo. Takrat bo še za tiste, ki
               hodijo v mojo poslansko pisarno še huje. Jaz bi vendarle apeliral, da se na nivoju
               Evropske unije vendarle drugače dogovoriti. Jaz se spominjam, kako dosledna, načelna
               in ostra, stroga je bila ta Evropska unija v primeru Slovenije, ko smo se ali pa, ko
               so se ali kakorkoli že temu rečem, pogovarjali o vinjetnem sistemu tukaj v Sloveniji.
               Takrat je bilo treba, skratka, malte da ne so nas vrgli iz Evropske unije, zaradi
               tega, ker so ocenjevali v nekem trenutku, da ta sistem najboljši. Pa ne moremo, pa
               sploh se ne da primerjati teže tega primera s primerom kršenja pravil takšnih in
               drugačnih s strani nekaterih drugih držav članic. Jaz mislim, da bi vendarle to bilo
               potrebno zelo trdo in ostro in jasno predvsem zastopati ta stališča tudi na svetih,
               takšnih in drugačnih formacij te Evropske unije. Jaz ne vidim možnosti, da bomo mi
               zdaj, glede na to, da v prihodnosti se seveda odpirajo mnoga vprašanja, poroštva so
               sicer sprejeta, ampak da bomo kar tako z levo roko, skratka odobravali eno, drugo,
               tretjo, četrto zadevo. Jaz vem, da je ta zadeva sprejeta, kar se tiče Grčije in da
               tukaj poti nazaj ni. Dajte za božjo v Evropski uniji tudi nekaj povedati, da to tako
               ne gre. Da bo potrebno najbrž koga tudi iz tega kluba dati na drugo stran. Da se doma
               porihta zadeve in potem pride nazaj, v kolikor bo to v stanju se porihtati, ni
               drugega, drugače bomo pa potopili vse. Čisto vse, celotno <stage type="mag"/> <stage>(Nadaljevanje)</stage> Evropsko unijo. kaj bomo pa potem imeli.</p>
            </sp>
            <sp xml:id="SDT5-OZFIMP-Redna-022-2010-12-01.sp15">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Bezjak.</p>
            </sp>
            <sp xml:id="SDT5-OZFIMP-Redna-022-2010-12-01.sp16">

               <speaker>MARJAN BEZJAK:</speaker>

               <p>Hvala za besedo predsednik. Lepo pozdravljena državna sekretarka, kolegice in kolegi,
               poslanke in poslanci! Pred nami imamo poročilo, dejansko, za dodelitev druge tranše
               posojila Helenski Republiki, to je 102,8 milijona evrov. Res je, da smo se pred časom
               zavezali, da bomo dejansko pomagali, dali posojilo Helenski Republiki, ampak
               situacijo, ki jo imamo v Sloveniji danes, sprašujem, ali ni možno to začasno
               zamrzniti, začasno odložiti, morda leto, dve, ko bo situacija v Sloveniji,
               gospodarstva, boljša. Veste, jaz mislim, da je v Sloveniji skoraj takšna situacija
               ali pa še bolj slaba situacija kot pa dejansko v Grčiji. res je, da verjemite, da
               naredimo mi poslanci ali vlada, nič na tem, da bi dejansko iz dneva v dan odpirali in
               zaposlovali kakšno novo delovno mesto. Celo obratno, vlada spi, se otepa novih
               investicij, novih podjetij, ki bi želela priti v Slovenijo. En goli primer se je
               zgodil v Mariboru. Podjetje, ki je želelo investirati v slovenski prostor in
               zaposliti toliko in toliko ljudi, to se gre za proizvodnjo 3D očal in hladnokrvno
               reče ministrica, res je, da smo malce zaspali. Veste, jaz se bojim, da bomo prav
               zaspali. Zato je moj predlog in vprašanje, gospa državna sekretarka, ali ni možno
               dejansko tega posojila trenutno ali za nek določen čas zamrzniti. Kajti verjemite,
               moje gledanje je takšno, "lačna vrana sito futra". To je največji problem. In tukaj
               se najbolj zgražajo dejansko državljani in državljanke, ki na koncu koncev se
               srečujemo na ulici ali v poslanskih pisarnah ali bilo kako. Jaz vem, da imamo obvezo,
               vem da smo v tem skupnem evropskem kotlu, če lahko tak rečem, in da dejansko moramo
               drug drugemu pomagati za boljši jutri, ampak tudi slovaška je naredila en korak in
               prvo sanira doma razmere, potem gre pomagati sosedu. Hvala.</p>
            </sp>
            <sp xml:id="SDT5-OZFIMP-Redna-022-2010-12-01.sp17">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Za zapisnik, poslanca Zvoneta Černača nadomešča s pooblastilom gospod
               Danijel Krivec.</p>
               <p>Gospa državna sekretarka, želite se vključiti. Prosim lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp18">

               <speaker>MATEJA VRANIČAR:</speaker>

               <p>Hvala lepa za besedo. Glede očitka, da ne skrbimo za probleme doma, naj opozorim, da
               je v letošnjem letu že po rebalansu proračuna za transfere posameznikom in
               gospodinjstvom, ki neposredno naslavljajo posamezne težave v smislu socialnih stisk
               nezaposlenosti itn., namenjenih 1,38 milijarde evrov. Za investicije in za
               investicijske transferje prav tako 1,3 milijarde. Če bi sledili predlogu, ki ga je
               izpostavil gospod Bezjak, in zamrznili svojo obveznost, mednarodno sprejeto
               obveznost, da sodelujemo v pomoči Grčiji zato, da zagotovimo stabilnost evra kot naše
               nacionalne valute, bi bilo naše sporočilo, kaj? <stage type="mag"/> <stage>(nadaljevanje)</stage> Ne samo domači, ampak tudi svetovni, predvsem pa finančni
               javnosti. Naše sporočilo bi bilo, da ne zmoremo. Da smo v težavah. In kaj bi
               povzročilo to? povzročilo bi težave za naše lastne plasmaje naših vrednostnih
               papirjev. Za najemanje tistih kreditov, ki jih najemamo v bistvu tudi za naše
               potrebe, če lahko sploh ločimo med mednarodnimi in pa domačimi potrebami. Naše mnenje
               je, da z aktivnostmi, ki jih vodimo v zvezi z Grčijo, ne gre za to, da priskočimo na
               pomoč nekomu drugemu, ampak gre za to, da z ukrepi, ki so navidezno usmerjeni
               navzven, zagotovimo stabilnost območja v katerem živimo. Izključitev posameznih držav
               iz kluba evrskih držav ali iz kluba Evropske unije ali kakorkoli že temu hočete, tako
               sem razumela vašo razpravo, gospod Žerjav, po pogodbi o Evropski uniji ni izvedljiva.
               In odločitve, ki se sprejemajo v zvezi s pomočjo posameznim državam, ki se znajdejo v
               težavah, nikakor ni sprejeta z levo roko in nikakor ni sprejeta brez hudih koncesij,
               ki jih morajo te države zagotoviti tudi z lastnimi napori zato, da dobijo podporo od
               drugih držav članic evrskega območja, pa ne samo od teh držav, tudi od Evropske
               centralne banke in od mednarodnega denarnega sklada. Želim torej poudariti še enkrat,
               da v primeru Grčije ne gre za to, da pomagamo nekomu drugemu, ampak sami za sebe
               ustvarjamo stabilno finančno in gospodarsko okolje v katerem bomo tudi mi sami lažje
               in z manj padca prebrodili finančno in ekonomski krizo. In sredstva, ki se namenjajo
               za reševanje problemov v našem, povsem domačem okolju, so v državnem proračunu prav
               tako zagotovljena. Zneske sem omenila na začetku. Mislim pa, da moramo gledati celoto
               vseh aktivnosti, ki so usmerjene v izboljšanje položaja Slovenije kot celote in v tem
               kontekstu gledamo tudi posojilo Grčiji in ocenjujemo, da je ukrepanje države v tem
               primeru primerno in v skladu z našimi možnostmi. Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp19">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospa Breda Pečan.</p>
            </sp>
            <sp xml:id="SDT5-OZFIMP-Redna-022-2010-12-01.sp20">

               <speaker>BREDA PEČAN:</speaker>

               <p>Hvala za besedo, gospod predsednik. Lep pozdrav vsem, ki smo se danes zbrali pri tej,
               bom rekla, zanimivi točki zaradi tega, ker v evropskih medijih in seveda tudi naših
               medijih, vse kaže, da pod vplivom tudi dejanj nekaterih institucij izven Evrope se
               širi dvom v stabilnost in v varnost javnih financ oziroma proračunov in sploh
               finančnega trga, tudi v drugih državah, ne samo v Grčiji in na Irskem. Mislim, da
               podlegamo nekemu širjenju panike na finančnih trgih, ki ima to širjenje, ima en zelo
               jasen cilj. Cilj destabilizacije evropskega, torej evrskega območja. Jaz sem v to
               globoko prepričana in ta cilj prihaja izven Evrope do nas. To je prvo, kar je treba
               pri tem razmišljati in tudi na osnovi tega ukrepati. Gre za to, da <stage type="mag"/> <stage>(nadaljevanje)</stage> evrsko območje Evropske unije bi moralo
               sedaj še toliko bolj strniti vrste, ne pa da se v posameznih članicah evrskega
               območja, tudi v Sloveniji, širi nek dvom v lastno sposobnost obvladovati svoje
               finančno območje Slovenije in preko tega tudi evrskega območja. Jaz moram reči, da ko
               beremo realne podatke, recimo, trditev, da Slovenija je na enako slabem nivoju
               oziroma enako slabo stoji kot Grčija. To smo ravno prej slišali, pred odgovorom gospe
               državne sekretarke. Podatke pa imamo in mislim, da iz dovolj zanesljivih in
               verodostojnih virov, da je bilo pri zadnjem sklenjenem poslu sredi novembra je bila
               zahtevana donosnost desetletnih slovenskih obveznic 3,8%. Med tem, ko so vlagatelji
               za desetletne grške obveznice v zadnjem mesecu zahtevali 11,69% letni donos, kar je
               2,34 odstotne točke več, kot v zadnjem tednu oktobra. Kako lahko nekdo, ki ima dostop
               do teh podatkov tukaj v tem krogu, ko potem takoj pridejo, pazite te informacije ne
               prihajajo samo v naš medijski prostor, ampak v medijski prostor Evrope in sveta. In
               če poslanec tega Državnega zbora lahko trdi in enači finančno stanje Slovenije s
               finančnim stanjem Grčije in trdi celo, da je celo slabše kot pa je grško stanje,
               potem moram reči, da v bistvu ustvarja dvom v celotno državo in stabilnost te države.
               Kar pomeni, da se lahko zgodi, da zaradi takih neresnih in, bom rekla, iz trte zvitih
               izjav, lahko to vpliva tudi na finančni trg za naše obveznice, ki jih je minister za
               finance zelo jasno povedal, da za naslednje leto bomo morali dati na trg, pozabila
               sem številko, mislim, da 3 milijarde evrov obveznic. Kaj to pomeni? Izmed 90 članov
               Državnega zbora nekdo trdi, da smo mi enako slabi kot Grki. Signal finančnim
               inštitucijam, slovenske obveznice ne morejo imeti samo 3,8% letnega donosa, ampak
               morajo imeti 12%, ker grški donos je določen sedajle ta trenutek na 11,69. Irska ima
               9,16 zahtevan in tudi se pač njihove obveznice prodajajo, samo pod pogojem, da
               zagotovi 9,16% letni donos. To je skoraj trikrat več, ali pa, dajmo reči dva in pol
               krat več kot naš. Ali smo mi potem enako slabi kot Irska?</p>
               <p>In še nekaj. Ko govorimo o tem, da smo sposobni zagotoviti, ne da smo sposobni, saj
               smo pripravljeni zagotoviti kredi Grčiji, ob tem, da pa kot država ne skrbimo za
               svoje socialno šibke državljane. Isti ljudje, ki to govorijo tudi na sejah Državnega
               zbora, so očitali tej vladi pred dva, tremi meseci, da preveč denarja, preveč
               proračunskih sredstev namenja za vzdrževanje socialne varnosti v tej državi, namesto,
               da bi ga usmerila v razvoj gospodarstva za zmanjšanje davkov gospodarstvu, povečanje
               investicijske aktivnosti gospodarstva in tako naprej. Ta vlada je vlada, ki skrbi za
               socialno vzdržnost v tej državi. Mi vsi dobro vemo, da se je stanje, kar se tiče
               socialne vzdržnosti, kar se tiče socialne varnosti poslabšalo. Vendar mnogo mnogo
               manj kot v vseh drugih državah Evropske unije. Mnogo mnogo manj. Mi lahko s ponosom
               povemo, ta vlada in tudi ta koalicija, in mislim, da bi se lahko pridružil cel
               Državni zbor temu, tej trditvi, da smo v Evropski uniji država, ki najbolj skrbi za
               to, <stage type="mag"/> <stage>(nadaljevanje)</stage> da se ob zelo slabih
               razmerah ne v državi, ampak v svetu socialno stanje, stopnja revščine in tako naprej,
               nista tako zelo povečala kot povsod drugje. Jaz mislim, da ta vlada zagotovo ne spi.
               In jaz nisem od tistih, ki na veliko pojejo slavospeve uspešnosti tej vladi, to lahko
               vsak, ki je tukaj notri in tudi sicer prizna, da nisem me tistimi, ki nekritično
               hvalijo vlado, zaradi tega, ker pač sem ravno zaradi tega, ker sem v koaliciji
               kritična do sebe in do vseh nas, ki smo člani te koalicije. Zaradi tega, ker mislim,
               da bi lahko naredili več. S tem se strinjam. Vendar pa ne morem pristati na trditev,
               da spimo. Zaradi tega, ker, če bi spali, potem bi se res že marsikaj sesulo v tej
               državi. Zato moram reči, da govoriti o tem, ali smo sposobni to narediti, kar pač
               pričakuje od nas, to kar smo podpisali. In jaz se popolnoma strinjam z gospod državno
               sekretarko, bog ne daj, da bi se odločili za tako noro potezo, da bi rekli, prosimo,
               da nam odložite plačilo oziroma dajanje kredita Grčiji za naslednjo tranšo. Kakšen
               razlog bomo pa navedli? Da nismo sposobni. Tisto sekundo bi na finančnih trgih naše
               obveznice padle oziroma bi zrasla zahtevan letni donos za najmanj 100% na sedanje
               stanje. Moram reči, da tudi po Evropski uniji in evrskem območju Slovenije nihče ne
               uvršča v vrh slabo stoječih držav. Ne. Mi pa smo sposobni neprestano, ne vem ali je
               to res slovenski sindrom, ali kaj, da moramo neprestano govoriti, kako smo "za en
               drek", kako smo zanič in kako nismo sposobni nič narediti. Ni res. Zaradi tega bom,
               seveda, če je treba, o tem razpravljati tudi na seji Državnega zbora. Samo takrat naj
               tisti, ki kritizirajo finančno stanje naše države, naj tudi prinesejo kakšne
               argumente. Ampak jaz svarim pred takimi dejanji, zaradi tega, ker ni tako brez odmeva
               tisto, kar se tu v teh prostorih na Šubičevi 4 govori.</p>
            </sp>
            <sp xml:id="SDT5-OZFIMP-Redna-022-2010-12-01.sp21">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Poročilo za informacijo ni predvideno, da ga obravnava Državni zbor, ker
               je to nepotrebno, kar se tiče Poslovnika. Ampak možno je pa seveda vse. Dr. Luka Juri
               ima besedo.</p>
            </sp>
            <sp xml:id="SDT5-OZFIMP-Redna-022-2010-12-01.sp22">

               <speaker>DR. LUKA JURI:</speaker>

               <p>Hvala lepa. Razumem razmišljanje kolega Radovana Žerjava glede organizacije
               prvenstva. Bi pa rekel, da je tu predvsem na Sloveniji, da uredi, da bo vendarle
               pridobila takšno prvenstvo in si tako, kot moj kolega, želim, da bi to prvenstvo
               dobili. Je pa, po mojem mnenju, čeprav zveni čudno, ne preveč širokogledno trditi, da
               si pa uspeha Grčije ne želimo. Jaz bi tako dopolnil trditev kolega Žerjava. Želim si,
               da ena ali druga država uspe, ker konec koncev tudi rast Grčije, ki je za nas
               zagotovilo, da bomo prej dobili povrnjena sredstva. Če pa lahko izberemo med
               Slovenijo in Grčijo jasno, da si želimo, da bi prvenstvo pridobila Slovenija.</p>
               <p>Pri tej razpravi, mislim, da je točka poimenovana ne najbolj točno. Namreč, tu ne gre
               za posojilo in pomoč Grčiji, ampak gre za posojilo evroobmočju za zagotovitev
               stabilnosti naše skupne valute. Razmišljanja o tem, da pomagamo Grčiji v smislu
               državne pomoči s katero bi državi pomagali pri razvoju za večjo blaginjo svojih ljudi
               je nepravilno. To posojilo ni namenjeno grškemu prebivalstvu in ni namenjeno
               povečevanju blaginje <stage type="mag"/> <stage>(nadaljevanje)</stage> neke
               države. Povečevanju socialnega standarda ljudi v neki državi, ampak je namenjeno
               temu, da lahko država svoje finančne obveznosti, ki jih ima vsaka država, tudi
               Slovenija, tudi Nemčija, ko izdaja državne obveznice, da lahko ta država svoje
               finančne obvzenosti še naprej financira. In gre predvsem za zelo potreben signal in
               zelo potrebno dejanje s katerim zagotovimo in pomirimo trg, kjer pa prednjačijo
               zasebni vlagatelji. Grčija se je konec koncev zgodila ne toliko zato, ker bi kar
               naenkrat zmanjkalo denarja, ampak zato, ker panika na finančnih trgih je privedla do
               špekulacij zasebnih vlagateljev, da Grčija ne bo sama zmožna vrniti obveznosti iz
               obveznic in so seveda posledično sami začeli odstopati od financiranja grškega
               državnega dolga. In dejansko sami na tak način, kot je zelo pogosto v ekonomskem
               svetu, proizvedli položaj, katerega so se bali. "Expectation story" - pričakovanja v
               ekonomiji igrajo zelo pomembno vlogo. In pri Grčiji so. Samo pričakovanje dejstva
               oziroma možnosti, da Grčija nebo sposobna financirati svojega dolga je privedlo do
               tega, da dejansko Grčija ni bila več sposobna tega financirati, ker ni bilo več
               zasebnih vlagateljev, predvsem zasebnih vlagateljev, ki bi bili pripravljeni vlagati
               v njene obveznice. Zato je bistvenega pomena to, kar smo se dogovorili maja na nivoju
               Evropske unije. Celo prepozno. Kajti, po mojem mnenju, če bi se dogovorili prej,
               predvsem zaradi oklevanja Nemčije, bi bilo ceneje, ampak vendarle k sreči, da smo
               prišli do tega dogovora.</p>
               <p>Kar se tiče Slovaške. Imel sem priložnost v tem mesecu se pogovarjati s kolegi
               poslanci preko socialistične internacionale iz Slovaške in so bili zaprepaščeni in
               zelo kritični do lastne vlade zaradi odločitve, da ne pristopi k temu sodelovanju.
               Odgovor mojega dobrega prijatelja, slovaškega poslanca, na vprašanje modrosti do
               odločitev, je bil zelo jasen. Morda Slovaška v tem trenutku ni plačala svojega dela
               obveznosti, ampak v EU se stvari ne pozabijo in bo prišel trenutek, ko bo Slovaška
               odrezana od drugih pomembnih odločitev zaradi tokratne šlampaste in kratkovidne
               odločitve. To je bil njegov komentar na odločitev Slovaške, da pri tem ne sodeluje.
               Ne pozabimo, Slovaška pa sodeluje pri poroštvu za financiranje dolga Irske preko
               sistema, katerega smo vzpostavili maja in junija. Opozarjam, da stvari verjetno ni
               konec, zato da vemo pri čem smo. Kajti pomoč Portugalski je verjetno od tu do nekaj
               tednov. Vlada nekako tisti rek, da kakšna je razlika med Irsko in Portugalsko. In
               odgovor je, štiri tedne. Ampak vse to naj nas ne skrbi, kajti z vsemi temi ukrepi, in
               s tem, kar tudi delamo danes in pri čemer Slovenija sodeluje, mi delamo nekaj zelo
               pomembnega. Jačamo našo skupno valuto in pripravljamo oziroma gradimo finančno
               osnovo, katere ta skupna valuta prej ni imela, zato da je lahko dejansko močan
               "player" na svetovnem trgu. In to je v bistvenem slovenskem interesu.</p>
               <p>Trditev, da je Slovenija na varni strani evra v tem trenutku drži in jaz tu razumem
               besede premierja, in jim verjamem. Bi si pa verjetno premier z nami strinjal, če bi
               rekli, da pa nihče v Evropski uniji dolgoročno ni na varni strani, če ne bomo
               poskrbeli za to varnost sami. Niti Nemčija ne. Kajti, ob domino efektu, ki bi se
               zgodil, če bi rekli sedaj pa ne bomo izvedli našega financiranja Grčiji, in torej
               groznemu sporočilu finančnim trgom, da niti same države članice Evropske unije niso
               pripravljene izpolnjevati <stage type="mag"/> <stage>(nadaljevanje)</stage>
               finančnim trgom, da niti same države članice Evropske unije niso pripravljeni
               izpolnjevati svojih obveznosti, kaj šele zasebni vlagatelji in potem posledično tudi
               odločitev, da ne bo prišlo do poroštva Irski in da ne bo prišlo do poroštva
               Portugalski bi dejansko privleklo do takšne situacije, kjer celo Nemčija bi imela
               težave. Marsikatero manjše gospodarstvo znotraj Evropske unije, in med tem sodi tudi
               Slovenija, bi imelo izredne težave pri iskanju financiranja svojega dolga. Prej je
               kolegica Breda Pečan omenila ceno obveznic. Naj dopolnim, da ne glede na to, da je
               cena obveznic v Sloveniji in tudi v drugih državah še vedno zelo nizka se je od
               aprila do junija letos zaradi grške krize povečalo za eno odstotno točno oziroma 0,00
               bazičnih točk. Če ne pride do takšnih ukrepov tvegamo in se bo zgodilo, da bodo
               zasebni vlagatelji enostavno začeli bežati stran ne od Grčije, Irske ali Portugalske,
               ampak od Evropske unije. Kvečjemu se bodo ustavili v Nemčiji, ker je sama dovolj
               veliko gospodarstvo, ki bi bilo sposobno financirati svoj dolg. Ampak niti Velika
               Britanija niti Francija se ne rešijo finančnega cunamija, ki bi ga odprli, če bi
               ravnali neodgovorno. Tu bom zaključil, zato ker ne želim jemati čas vsem ostalim
               članicam in članom odbora. Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp23">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Mag. Radovan Žerjav.</p>
            </sp>
            <sp xml:id="SDT5-OZFIMP-Redna-022-2010-12-01.sp24">

               <speaker>MAG. RADOVAN ŽERJAV:</speaker>

               <p>Hvala lepa še enkrat za besedo. Mislim, da se bova z gospo Bredo Pečan strinjala, da
               je najboljša socialna politika politika spodbujanja gospodarskega razvoja in
               vzpostavljanja novih delovnih mest. Upam, da se tudi vi s tem strinjate.</p>
               <p>Večkrat sem dejal, da, veliko je bilo narejeno za socialo v prvih trenutkih te
               gospodarske krize. Seveda pa se to sedaj tudi na nek način kaže. Vprašanje kaj bi
               bilo bolje, zato ker tega ne vemo. Če bi več namenili za gospodarstvo bi danes najbrž
               imeli manjše probleme, socialne predvsem. Ampak sedaj seveda je, kar je. Je pa
               dejstvo, da smo v tem trenutku zamrznili socialne transfere. To je dejstvo in mimo
               tega ne moremo iti in to je ena obveznost, ki jo je ta država imela in jo je bila
               pripravljena prikrajšati. Po drugi strani imamo neke druge obveznosti. Torej,
               obveznosti, ki so vezane izven države, te pa seveda nismo pripravljeni kakorkoli
               ustavljati.</p>
               <p>Težko je razumeti in težko je razložiti komurkoli, kako sedaj Slovenija, če vzamemo
               samo Irsko, kjer je minimalna plača na Irski enaka povprečni plači v Sloveniji.
               Torej, da bodo naši delavci, ki zaslužijo dva ali trikrat manj kot tisti na Irskem
               reševali bančni sistem na Irskem. Po drugi strani bančni sistem v Sloveniji bi pa kar
               nekemu podarili, ampak to je druga tema.</p>
               <p>To, kar sem hotel vprašati, gospa državna sekretarka, dejali ste veliko je bilo
               namenjeno za socialo. Jaz sem vedno potrdil, da je res. Ampak nimam odgovora za
               tiste, ki me sprašujejo, kako naj preživijo s 500 evri ali manj, z 200 evri, 300
               evri. K meni prihajajo tisti, ki imajo pokojnino 200 ali 300 evrov. Kako naj
               preživijo? Pa nimam odgovora. Če imate vi odgovor mi ga povejte. V tekam primeru
               ponavadi potem sklonimo glavo in gledamo v tla. Pa se to sedaj lahko sliši demagoško,
               ali kakorkoli. Ampak to so realni problemi. In ko ti dve zadevi daš na mizo je seveda
               težko. To je tudi druga plat te medalje.</p>
               <p>In še nekaj. Rekli ste, ni izvedljiva izključitev. Torej se lahko v Evropski uniji
               počne kar se hoče. Sprašujem se kje je Maastricht. Torej, vem, da če kršiš Maastricht
               malo, te lahko doleti kakšna kazen. Ali to pomeni, če pa Maastricht kršiš tako
               pošteno, potem ti bomo pa pomagali? Ali je to logika? Torej, če malo kršiš boš moral
               plačati kazen. Če pa fejst kršiš, potem ti bomo pa vsi pomagali, da te <stage type="mag"/> <stage>(nadaljevanje)</stage> rešimo. Ali je to logika? Jaz
               tega res več ne razumem. Skratka, nam so žugali za marsikaj iz Evropske unije, s
               tožbami, z ne vem čem vsem. Skratka, toliko da nas niso vrgli ven iz Evropske unije
               zaradi banalnih kršitev. Po drugi strani pa nekatere države spravijo zadevo tako
               daleč, da ogrožajo skupno evropsko valuto. Ja, sedaj bomo pa potem, ne vem.... Hvala
               lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp25">

               <speaker>PREDSEDNIK BOGDAN ČEPIČ:</speaker>

               <p>Hvala lepa tudi vam. Poslanca Iztoka Podkrižnika nadomešča s pooblastilom poslanec
               Milan Čadež.</p>
               <p>Besedo ima mag. Borut Sajovic.</p>
            </sp>
            <sp xml:id="SDT5-OZFIMP-Redna-022-2010-12-01.sp26">

               <speaker>MAG. BORUT SAJOVIC:</speaker>

               <p>Hvala, predsednik, za besedo. Star pregovor je: Kdor ponižuje se sam, podlaga je v
               tujčevi peti. In jaz mislim, da nekaj tega delamo mi tudi sami. Zagotovo tole ni
               prvovrstna politična tema večini tistih, ki nas gledajo in poslušajo te zgodbe z neko
               preprosto logiko niso razumljive. In tam preprost populizem vžge. Saj mi ne pomagamo
               Grkom in še komu zato, ker bi jih imeli radi. Ljudem je treba povedati, da s tem, ko
               zagotavljati stabilnost evra, rešujemo predvsem sami sebe. Če se sistem evra podre,
               potem bo imelo naše gospodarstvo še bistveno bistveno več težav, kot jih ima
               sedaj.</p>
               <p>Omenjena je bila zanimiva populistična zgodbica evropskega prvenstva v košarki, kdo
               ga bo imel. Tudi tu smo vsi skupaj, ne pozicija, ne opozicija, slovenska politika
               nosi svoj del krivde. Če bi znali vsi skupaj stopiti, narediti resne analize kaj s
               tem pridobimo, koliko je možnega razvoja, dodatnih vzporednih učinkov, in če bi se
               slovenska politika poenotila vsaj pri športu, potem v javnosti ne bi bilo takih
               različnih odzivov. Tako pa, pridno pazimo na kateri točki kdo nekaj stori, ali reče
               takšnega, kar mogoče večinskemu mnenju ni všeč in takoj skočimo na drugo stran in
               tisto večino s preprosto logiko, da si bomo nabrali nekaj več političnih točk,
               podpremo. Globalni zgodbi in Slovenijo pa delamo škodo. Med nami v koaliciji in
               tistimi v opoziciji tu ni nobene razlike. So trenutki, so mesta, kjer se je treba
               odločati nad to dnevno logiko pozicije in opozicije.</p>
               <p>Kolega Radovan je rekel, da takrat, ko prihajajo ljudje v stiski in veliko, preveč
               jih je v naši državi, kamorkoli k nam na pogovore, da nimamo odgovorov. Nihče od nas
               ga nima. Jaz bi takoj mesto v koaliciji prepustil nekomu iz opozicije, če bi ta
               odgovor imel. Ker ga nima nihče, in vsi vemo, da o tem lahko govorimo, da čez noč v
               tej državi javnofinančno ne moremo nič spremeniti, bi morali tako tudi ravnati.</p>
               <p>Zanima je bila tudi misel, da je treba opozoriti to nesrečno Evropo in evropski
               parlament kam nas pelje in kakšne odločitve sprejema. Halo? Katera skupina strank že
               dolga dolga leta obvladuje Evropski parlament? Katera skupina strank? Ne vem, nisem
               še zasledil, da bi jim kakšne stranke iz Slovenije kaj pisale, ali dale kakšno tako
               pobudo. Skupina evropskih ljudskih strank je večinsko in vseskozi stoji za temi
               odločitvami. In kljub temu, da niso iz moje politične opcije, mislim, da so dobre in
               da so prave, da rešujejo Evropo v tisti smeri, kot mislijo, da je najbolj možno in je
               prav. Zato ja pač to tema, kjer <stage type="mag"/>
               <stage>(nadaljevanje)</stage> delamo sami sebi in državljankam in državljanom medvedjo uslugo. Če se
               bomo na teh zadevah, ki so dejstvo, žalostno dejstvo, kovali politični dobiček in
               kapital. Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp27">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Gospod Bogdan Barovič.</p>
            </sp>
            <sp xml:id="SDT5-OZFIMP-Redna-022-2010-12-01.sp28">

               <speaker>BOGDAN BAROVIČ:</speaker>

               <p>Hvala. Jaz mislim, da nič ne škodi poslušati argumente en in druge strani in ostati
               pri argumentih, ne sedaj pink ponk igrati s populizmi in nepopulizmi.</p>
               <p>Prvič, vi veste, da je švedski parlament opozoril vodstvo Evropske unije, bom tako
               rekel, da celo sumi v kršitev Lizbonske pogodbe s tem, da zahteva od vseh držav, ki
               so same v težavah, poroštva in plačevanja posojil. To je jasno. To ja zapisano. To
               dobite pri naših uslužbencih v Evropi.</p>
               <p>Drugič, meril za stanje neke države v Evropski skupnosti je veliko. Enega od teh je
               naštela spoštovana kolegica. Je pa še kar nekaj drugih meril, ki dajejo oceno stanja
               neke države v Evropski skupnosti. Veste, mene zanimajo samo ta, ki pa niso populizem
               in o katerih bomo govorili pri naslednji točki. To ni čisto noben populizem, to so
               dejstva. BDP v Sloveniji je lansko leto padel za 8%. Bruto investicije so padle za
               30%. Sedaj smo pa tam. Kredit, ki ga vsi dajemo Grčiji, mi vsi vemo, je samo kredit
               bankam, tistim bankam, ki so tam vlagale denar. Slovenske banke so morale v letu 2009
               povečati napore za zagotovitev dolgoročnih tujih in stabilnejših domačih virov kot
               posledica nižje rasti kreditiranja in poslovanja ter povečanih slabitev naložb, pa se
               je dobiček slovenskih banke pred obdavčitvijo v letu 2009 zmanjšal za eno polovico.
               To je pa skrb vzbujajoče. Pri nas se je dobiček bank znižal za polovico. Mi dajemo pa
               kredite Grčiji, zato da bomo plačali tiste banke, ki so tam igrale tako ali drugače.
               To pa ni populizem. To pa je realnost. In mogoče nam bodo kolegi pri naslednji točki,
               pri poročilu Banke Slovenije, in moram reči, hvala bogu, da jo imamo in da se trudi,
               lahko povedali o tem še kaj več. Samo toliko.</p>
               <p>Kar pa se košarke tiče, veste, boli, če bo nekdo rekel Slovenija ima denar, najde 6
               milijonov in pol pristojbine, pristopnega denarja in bo imela evropsko prvenstvo.
               O.k., če je stanje tako kakršno je, je. Potem bodo pa rekli, no, ker pa Grčija stoji
               slabše, Grčija bo dala pa samo 2 milijona pristojbine, pa bo imela evropsko
               prvenstvo. To boli. Saj ne gre za populizem. To bi nas pa bolelo. Jaz razumem Vlado.
               Če pač se je Vlada odločila, da 6 in pol milijonov ne more dati, ne more dati. Jaz bi
               sicer tudi rad videl. Ampak ne bomo pa mirno prenašali, in bomo ponižani. Če bodo pa
               rekli, Grčija imejte vi evropsko prvenstvo, vi dajte pa samo milijon pa pol ali pa
               dva. To pa boli. Hvala.</p>
            </sp>
            <sp xml:id="SDT5-OZFIMP-Redna-022-2010-12-01.sp29">

               <speaker>PREDSEDNIK BOGDAN ČEPIČ:</speaker>

               <p>Ja, ampak verjetno bomo to razpravo, če bi slučajno do tega prišlo, jaz upam, da ne,
               vodili pri naslednjem poročilu o tranši Grčiji, ki bo potem toliko bolj zanimivo,
               tudi s tega aspekta. Ampak jaz verjamem, da bomo seveda imeli v decembru v žepu tudi
               evropsko prvenstvo v košarki v Sloveniji.</p>
               <p>Dr. Luka Juri.</p>
            </sp>
            <sp xml:id="SDT5-OZFIMP-Redna-022-2010-12-01.sp30">

               <speaker>DR. LUKA JURI:</speaker>

               <p>Hvala lepa. Mimogrede, glede evropskega prvenstva, vemo, imamo razpis, ki se objavi,
               na katerega se potem posamične košarkaške zveze, niti ne države, prijavijo. In tam so
               pristojbine fiksne. Tako da to, kar je povedal kolega Barovič je, kolikor sem
               obveščen, ni te skrbi. Države konkurirajo, enako pristojbine, ni možnosti, da bi neka
               plačala manj.</p>
               <p>Sedaj, k bolj relevantnim temam. Kršitev Maastrichta, kršitev, ki se dogaja danes
               zaradi finančne krize je drugačne narave od tiste, ki se je dogajala pred 6, 7 leti,
               ko sta na primer Nemčija ali Francija kršili, eklatantno kršili in nato razkazovali
               mišice, češ, no, pa sedaj vidimo ali je dejansko Bruselj tako močan, da bo kaznoval
               Francijo in Nemčijo. In jih ni. Tako, da definitivno drži, da tudi znotraj Evropske
               unije, <stage type="mag"/> <stage>(nadaljevanje)</stage> poleg pravice in
               pravičnosti ima nek vpliv tudi teža in moč posamične države. Pač, tako je. In če se
               tega zavedamo, smo toliko bolj močni, ker lahko, tako kot je rekel Sun Tzu: "Če
               poznaš nasprotnika in poznaš samega sebe, boš zmagal vse bitke. Če pa poznaš samo
               samega sebe in ne nasprotnika boš vsako drugo izgubil." Ker pa pač poznamo vse,
               verjamem, da bomo zmagali vse bitke.</p>
               <p>Še k sreči sicer, da pa imamo danes Nemčijo, ki vleče evropsko gospodarstvo in
               prispeva tudi v velikem delu k počasnemu a vendarle realnemu dvigu in rasti
               slovenskega gospodarstva in med drugim tudi prispeva največje tranše, kar se tiče
               kredita Grčiji in tudi kar se tiče poroštev Irski in verjetno čez tri tedne tudi
               Portugalski. Pa ne misliti, da v Nemčiji ni takšnih razprav, kot jih imamo v
               Sloveniji. Bistveno hujše so, glede na to, da so se Nemci pred 10-imi leti odpovedali
               nemški marki in se zdaj sprašujejo, kajti takrat so dobivali zagotovila svojih
               politikov, da bo evro enako trden, kot je bila nemška marka, se zdaj sprašujejo zakaj
               so v to šli, ko morajo danes prispevati in pomagati Grčiji, Irski in Portugalski.
               Ampak, ko pa, tudi Nemci naredijo še en korak naprej v svoji analizi so lahko
               hvaležni dejstvu da so imeli in da imajo evro, kajti na tak način so si bistveno
               olajšali dostop do številnih trgov v Evropski uniji, bistveno so si olajšali tudi
               svojo izvozno moč in na tak način bistveno kompenzirali tisto, kar zdaj "izgubljajo s
               tem, da morajo posojati sem ter tja." Enako se zavedajmo tudi mi. Prednosti, ki smo
               jih imeli, ampak ne slovenske banke - slovenske državljanke in državljani - pri
               gospodarski rasti v zadnjih 10-ih letih in vse prednosti, ki jih bomo imeli še
               naprej, so bistveno večje od tistega, kar je danes neko posojilo, ki bo tako ali tako
               moralo biti izplačano. Ne tako hitro, nisem med tistimi, ki se slepijo, da bo Grčija
               to plačala že v prvi rundi, ampak do izplačila bo moralo priti. Ob tem, da tako ali
               tako nimamo neke izbire. Mi zdaj nismo postavljeni pred možnostjo ali bi prispevali k
               tej stabilizaciji ali ne, zato, ker neprispevanje k tej stabilizaciji pomeni samo še,
               oziroma takrat dejansko pomeni finančni pogrom celotnega sistema evra in Slovenija,
               kot majhno, odprto gospodarstvo, bo največ trpela pri takšnem morebitnem razpadu.
               Dosti več, kot kakšna Francija, Grčija, Italija ali Španija.</p>
               <p>Rečeno je bilo, da tu zdaj nam je BDP padel, no k sreči spet raste, pa to ni zaradi
               takšne ali drugačne vlade, ampak zaradi prožnosti slovenskega gospodarstva in
               ukrepov, ki bi jih sprejela najverjetneje vsaka vlada, desna ali leva, morda z
               drugačnimi poudarki, ampak ni bilo nekega velika izumljanja inovacij. Bila so pač
               finančna orodja, katerih se je poslužila ta vlada, katerih so se poslužile druge
               vlade v Evropski uniji, in katerih bi se poslužila tudi druga vlada, če bi vladala v
               Sloveniji.</p>
               <p>Ampak, bilo je rečeno: BDP je padel, investicije so padle mi pa moramo še naprej
               financirati. Ja, zato, da bo lahko naš BDP še naprej rasel in da bodo lahko
               investicije rastle.</p>
               <p>Še enkrat. Mi tu zagotavljamo stabilnost evra, ki je za nas bistvenega pomena. Zdaj
               poskusimo na hitro narediti eno kratko miselno vajo, in pomislimo kaj bi bilo v tem
               času finančne krize, če bi Slovenija imela tolar. Ne bom rekel, da je bil tolar šibka
               valuta. Tolar je bil zaradi svoje velikosti oziroma majhnosti praktično tako tanko
               obstoječa valuta,<stage type="mag"/> <stage>(nadaljevanje)</stage> da bi jo še
               10-krat manjša destabilizacija finančnih trgov spravila v velike težave. Tako, da k
               sreči, da smo v skupini evra, zato da si lahko danes pomagamo in da nismo na plečih
               mednarodnega denarnega sklada, kar bi se lahko zgodilo ob bistveno večji
               nestabilnosti. Ne zaradi, še enkrat, politike takšne ali drugačne vlade, ampak zaradi
               lastnosti slovenskega gospodarstva in slovenskega finančnega trga.</p>
               <p>Bom pa zaključil z enim malim popravkom. Posojilo Grčiji ni posojilo bankam. Tu gre
               za posojilo državi, ki lahko na tak način še naprej financira svoje državne
               obveznosti, svoje obveznice. O tem kakšni so finančni tokovi, s katerimi pride to
               posojilo, normalno banke tu operirajo, ker banke so tiste, ki so klicane za to, da
               operirajo z denarjem, ampak to posojilo je posojilo Helenski republiki, Grčiji za to,
               da lahko financira lastni državni dolg.</p>
               <p>Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp31">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Gospod Frangež.</p>
            </sp>
            <sp xml:id="SDT5-OZFIMP-Redna-022-2010-12-01.sp32">

               <speaker>MATEVŽ FRANGEŽ:</speaker>

               <p>To je tipična tema, ki gotovo razdvaja naše javno mnenje, še posebej zato, ker ji to
               v veliki meri dajejo tisti, ki vidijo v tem veliko priložnost za vodenje izrazito
               populistične politike, ki nimajo veliko z realnostjo, s svetom v katerem živimo.</p>
               <p>Najprej Švedska. Švedska ni članica evroobmočja, in v tem pogledu je treba švedski
               položaj razumeti kot specifičen v razmerju do Slovenije, kot članice evroobmočja, pri
               čemer je naša država v tem pogledu bistveno bolj zainteresirana, da ohrani stabilnost
               svoje valute, torej evra, v razmerju z državami, ki so ohranile svojo monetarno
               suverenost. Tudi jaz mislim, kot Luka, da je bila odločitev za vstop v evroobmočje
               pravilna. Ne nazadnje tudi zato, ker se je izkazovalo to pretežno izvozno usmerjeno
               slovensko gospodarstvo na račun takrat relativno močnega tolarja, precenjenega
               tolarja, postaja vedno bolj nekonkurenčna. Pri tej zgodbi lahko hitro vidimo, da
               želimo biti člani neke mednarodne povezave, takšne kot je Evropska unija, dokler
               imamo tega koristi, takoj ko pa nekaj zaškripa, pa razmišljamo o tem, da ta
               mednarodna solidarnost, ki mora biti jedro tovrstnih povezav, odpove zelo hitro,
               takrat ko je treba nekaj dati, zato, da ohranimo stabilnost te povezave.</p>
               <p>Opozicija je že tedaj, ko smo sprejemali zakon, ki daje osnovo današnjemu mnenju k
               odobritvi druge tranše posojil Helenski republiki, govorila o tem, da pričakuje, da
               se bodo države, ki bodo deležne ukrepov iz stabilizacijskih mehanizmov, da bodo
               opravile svojo domačo nalogo. Slovenija, ne glede na to, da lahko v teh dneh slišimo
               zelo slikovita mnenja o sposobnosti ali nesposobnosti naše vlade, o njeni
               učinkovitosti oziroma neučinkovitosti, vendarle poskuša najprej domačo nalogo
               opraviti doma z izvedbo reform, katerih del smo v tem Državnem zboru že sprejeli, del
               pa nas še čaka v prihodnih dneh in tednih. To je ključno zato, da prilagodimo naše
               javnofinančne okvire tistemu, kar nam določajo pravila, ki nas zavezujejo, kot
               državo, kot članico Evropske unije in članico Evropske monetarne unije. In tudi zato,
               seveda, da preko izvedbe teh ukrepov, okrepimo svojo nacionalno konkurenčnost in
               omogočimo slovenskemu gospodarstvu, da okrepi svoj razvojni impulz.</p>
               <p>Jaz sem sicer med tistimi, ki menimo da dosedanji koraki k reformi mednarodnega
               finančnega sistema, k močnejšem regulatornem okviru, k razmislekom o davku na
               finančne transakcije, ki bi moral biti mednarodni davek, k ostrejši zaostritvi
               politike do najrazličnejših davčnih oaz, k boljšemu okviru za <stage type="mag"/> <stage>(nadaljevanje)</stage> ocenjevanje kondicije držav, se pravi bonitetnih
               agencij in podobno, da smo torej na tem področju naredili veliko in mislim, da je
               direktor te evropske družbe, evropskega sklada za stabilizacijo se pravi ESAF-a, v
               teh dneh dejal, da Evropska unija nikoli do zdaj ni bila na učinke, s katerimi se
               soočamo v mednarodnem monetarnem in finančnem sistemu pripravljena tako dobro, kot je
               danes. Mi smo v dveh letih, od začetka te krize vendarle znotraj Evropske unije in
               tudi znotraj globalnega okvira, predvsem v okviru držav skupine G-20 vendarle
               naredili neke premike, ki so bili v času pred letom 2009 pravzaprav v tem mednarodnem
               kontekstu, če hočete tudi ideološkem kontekstu mednarodne trgovine in financ
               pravzaprav nepojmljivi.</p>
               <p>Jaz bi si želel, da posežemo v samo srce mednarodne monetarne politike, da se
               vprašamo kaj je s to obrestno mero, ki ji vsak bankovec, ki ga imamo ustvarja tudi
               javni dolg države v obrestovanju v razmerju do centralnih bank, kar slej kot prej, še
               posebej ob zaostrovanju politike obrestnih mer vodi v dolgoročno, pa ne vzemite tega
               dobesedno, suženjstvo državljanov v razmerju do bank.</p>
               <p>V tem pogledu se mi zdi, da je vendarle tisto, kar moramo najprej narediti v naši
               skupni ambiciji za to, da zagotovimo drugačne pogoje za funkcioniranje tega
               mednarodnega monetarnega in finančnega sistema, tisto, kar lahko naredimo doma, da
               spoštujemo pravila, ki smo si jih postavili, ne takrat ko nam to ustreza, ampak
               vedno, ker na tem temelji partnerstvo, katerega del je tudi naša država. Pri tem pa
               mislim, da je nujno, tudi ob današnji razpravi odpreti vrata temu, da bo ta Evropska
               unija sposobna jasneje in ostreje sankcionirati tiste, ki se teh pravil ne bodo
               držali. Čez dva dni, na Odboru za zadeve Evropske unije, razpravljamo o pobudi
               predsednikov Francije in nemške kanclerke o spremembah Lizbonske pogodbe, o odvzemu
               odločevalskih pravic v primeru, kadar države ne spoštujejo pravil na katerih temelji
               naš monetarni sistem. In jaz mislim, da je prav, da se Slovenija poskuša tukaj
               pokazati kot progresivna država, ki dokazuje, da ob pravicah morajo nujno obstajati
               tudi obveznosti, in da če teh obveznosti ne spoštuješ, nastopijo tudi sankcije.</p>
               <p>Jaz bom zato današnje poročilo o odobritvi druge tranše posojil Helenski republiki
               podprl. Med drugim tudi zato, ker mislim, da ni nevarno samo sesutje evra, ampak je
               pred sesutjem evra pravzaprav še ena druga nevarnost, ki jo bomo neposredno čutili
               vsi, vse naše državljanke in državljani, če bo potem, ko je ravno danes nov podatek o
               tem, da je evro dosegel najnižjo vrednost v razmerju do dolarja v zadnjih 11
               tednih... Kako?... ...da bomo pravzaprav dosegli, utegnemo doseči s tem, če ne bomo
               ustrezno reagirali razvrednotenje evra, in to je tisto, kar bomo čutili neposredno
               vsi, zato mislim, da je to kar delamo, kar delamo v duhu mednarodne solidarnosti
               znotraj evropskega prostora nujno narediti in pri tem pozivam vsem, ki na tej točki
               vidijo široke možnosti za različne populistične razprave, da pristopimo k odgovornemu
               soodločanju zato, da kot nacija in kot ekonomija preživimo in okrepimo svoje možnosti
               za razvoj. </p>
               <p>Hvala.</p>
            </sp>
            <sp xml:id="SDT5-OZFIMP-Redna-022-2010-12-01.sp33">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Gospod Rado Likar.</p>
            </sp>
            <sp xml:id="SDT5-OZFIMP-Redna-022-2010-12-01.sp34">

               <speaker>RADO LIKAR:</speaker>

               <p>Hvala lepa za besedo. Lep pozdrav vsem prisotnim.</p>
               <p>Če pustim ob strani debato ali je primerno ali ne, da Slovenija pomaga državam, ki so
               v težavah, kot je na primer Grčija<stage type="mag"/><stage>(nadaljevanje)</stage> in Irska, je dejstvo, da je Slovenija v težki gospodarski
               situaciji. Moje vprašanje je naslednje: kaj se bo zgodilo, če teoretično lahko tudi
               Slovenija pride v situacijo, ko bo potrebna pomoči? Kakšni so kriteriji ali se to ve
               za dodelitev pomoči, koliko bo v tem primeru dobila Slovenija? In kaj bo v tem
               primeru, da Slovenija zaide v tako situacijo, kaj bo v tem primeru s krediti, ki smo
               jih odobrili Grčiji in s poroštvi, ki jih bomo dali zdaj Irski in lahko tudi
               Portugalski in tako naprej. Ali bomo v tem primeru dobili toliko pomoči, da bomo
               lahko te kredite vrnili ali bo še kaj več? To me zanima, če bi lahko dobil
               odgovor?</p>
            </sp>
            <sp xml:id="SDT5-OZFIMP-Redna-022-2010-12-01.sp35">

               <speaker>PREDSEDNIK BOGDAN ČEPIČ:</speaker>

               <p>Gospa državna sekretarka, je možno odgovoriti na preprost način? Prosim.</p>
            </sp>
            <sp xml:id="SDT5-OZFIMP-Redna-022-2010-12-01.sp36">

               <speaker>MATEJA VRANIČAR:</speaker>

               <p>Hvala lepa za besedo. Če se najprej ustavim pri tem zadnjem konkretnem vprašanju, dva
               različna mehanizma veljata. Eden je posojilo Grčiji in drugi je mehanizem za
               ohranjanje stabilnosti evrskega območja in kar se tiče posojila Grčiji, države, ki
               zaidejo v težave in se jim prizna v bistvu neke vrste pomoč s strani Evropske unije,
               evroobmočja ne sodelujejo več v nadaljnjih tranšah. Kar pomeni, če bi recimo Irska,
               ki je zdaj zaprosila za pomoč v svoji lastni finančni krizi ne bo pri tretji tranši
               posojila Grčiji več sodelovala. Posojilo, ki je bilo do tega trenutka oziroma tranše,
               ki so bile do tega trenutka najete ostajajo pač, tudi Irski dolg, če vzamemo zdaj pač
               primer Irske, ker ga imamo na mizi in lahko na tem konkretnem primeru, konkretne
               stvari pokažemo. To ostaja dolg. Grčija ga odplačuje oziroma v tem trenutku odplačuje
               obresti, na odplačevanje glavnice je dogovorjen triletni moratorij in ga bo začela
               odplačevati v letu 2013 in v bistvu to ostaja v obveznostih Irske, za naprej pa ne bo
               sodelovala.</p>
               <p>Kar se tiče pomoči Irski, ne gre za mehanizem dajanja posojil, ampak države
               sodelujejo pri dajanju poroštev evropski instituciji za finančno stabilnost. In tudi
               v tem primeru države sodelujejo pri dajanju poroštev, dokler same ne zaidejo v težave
               in dokler same ne zaprosijo za pomoč. Se pravi, kar damo poroštev, kar bo katerakoli
               država dala poroštev, do trenutka, ko bo sama zašla v težave ostane v bistvu to kot
               sestavni del njenih obveznosti. Od tega trenutka dalje ne daje več poroštev, tudi za
               druge države ne. Kaj se bo zgodilo, če bo Slovenija potrebna pomoči? Slovenija je
               enakopraven sestavni del mehanizma, kakršen je vzpostavljen in če bomo ocenili, da
               potrebujemo tovrstno pomoč je bomo deležni pod enakimi pogoji, kot vse ostale države.
               V kakšnem znesku? Odvisno od konkretne situacije, kakršna bo, v trenutku, ko bi, če
               bi bilo potrebno zahtevali takšno pomoč. Mislim pa, da smo v tem trenutku še zelo
               daleč od take potrebe.</p>
               <p>Ker sem pri besedi, mi dovolite, da se odzovem še na nekatere druge navedbe. Začela
               bi s kršenjem evropskih pravil in pa kršenjem maastrichtskih kriterijev. Poleg
               sprememb, pobude za spremembo Lizbonske pogodbe, ki jo je omenil gospod Frangež prej
               je treba omeniti še, da <stage type="mag"/><stage>(nadaljevanje)</stage>
               obstaja oziroma da bo v petek tudi pristojni odbor tega Državnega zbora razpravljal o
               ukrepih za krepitev Maastrichta, za krepitev spoštovanja maastrichtskih kriterijev.
               Gre za set šestih zakonodajnih aktov, ki naj bi določili ukrepe in način postopanja v
               primeru nastanka presežnega primanjkljaja oziroma presežnega dolga oziroma v primeru
               nastanka makroekonomskih neravnovesij v državah evroobmočja. V bistvu kriza je
               pokazala, da obstoječi mehanizmi niso dovolj natančni in primerni, zato se
               nadgrajujejo in bodo z ukrepi, ki stremijo k poglobljenemu sprotnemu spremljanju
               ekonomskih politik posameznih držav članic EU oziroma evroobmočja pripomogle k temu,
               da se takšna kriza v drugih državah ne bi smela ponoviti oziroma bi težave morale
               biti zaznane prej in zato tudi hitrejše ukrepanje za njihovo odpravljanje. Večkrat je
               bila omenjena tudi Švedska, ki dejansko ni članica evroobmočja in zaradi tega ne
               sodeluje ne v posojilu Grčiji, ki ga zagotavljajo države članice evroobmočja, niti ne
               sodeluje v EFSF v skladu, se pravi tej instituciji za zagotavljanje stabilnosti evra.
               Vendar se tudi Švedska, tako kot nekatere druge države članice EU, ki niso članice
               evroobmočja zavedajo resnosti situacije, zato so najavile namero, da bodo z
               bilateralnimi sporazumu pomagale Irski in se vključujejo v sistem reševanja težav na
               Irskem. Skupaj z Dansko in pa Veliko Britanijo, bodo zagotovile približno pet
               milijard evrov iz njihovega plačevalskega denarja, če rečemo tako, za pomoč Irski, da
               bi izšla iz krize čim prej.</p>
               <p>Čisto na kratko, še enkrat o socialni vzdržnosti oziroma socialnih transferjih.
               Zaradi natančnosti je treba povedati, da interventni zakon, ki je bil obravnavan in
               sprejet pred kratkim v tem Državnem zboru ne zmanjšuje socialnih transferjev, ne
               zmanjšuje pravic iz naslova pokojnin, plač in tako naprej. Ampak upočasnjuje, zelo
               zelo upočasnjuje njihovo rast. Če primerjamo negodovanje, ki je nastopilo v Slovenijo
               ob teh sprejetih ukrepih in pa hude proteste, ki so se odvijali na primer v Grčiji,
               ko je Grčija sprejemala svoje varčevalne ukrepe, lahko vidimo, da so bili varčevalni
               ukrepi, ki jih je morala Grčija sprejeti zato, da ji je bila odobrena mednarodna
               pomoč neprimerljivo hujši. Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp37">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi še kdo? Mag. Radovan Žerjav.</p>
            </sp>
            <sp xml:id="SDT5-OZFIMP-Redna-022-2010-12-01.sp38">

               <speaker>MAG. RADOVAN ŽERJAV:</speaker>

               <p>Ne vem ali sem bil slabo razumljen, ampak zame je odločitev te vlade v zvezi z
               evropskim prvenstvom razumna. Jo razumem kot odgovorno, predvsem pa pogumno dejanje,
               ob tem, da je javno mnenje, kar se tiče organizacije tega športnega dogodka v
               Sloveniji takšno, kot je in je skoraj 100%, bom rekel naklonjeno temu evropskemu
               prvenstvu. Torej šlo je za odgovorno in pogumno odločitev. Jaz jo razumem, razumel pa
               oziroma drugače, pričakoval pa bi, da bi se podobno odgovorno in pogumno obnašali
               tudi drugi članice skupne Evropske monetarne skupnosti.</p>
               <p>Sicer bom še enkrat poudaril. Gre za vprašanje sposobnosti dajanja pomoči. Slovenska
               ekonomija je majhna ekonomija, je na prepihu, je hudo hudo ranljiva,<stage type="mag"/><stage>(nadaljevanje)</stage> predvsem pa je izvozno orientirana. Jaz sem
               predvsem zaskrbljen zaradi tega, ker ne vemo, kaj se bo dogajalo v prihodnosti z
               drugimi ekonomijami v Evropski uniji, glede na napovedi. Ker smo izvozno orientirani,
               lahko to slovensko ekonomijo v prihodnosti udari še toliko bolj. In jaz sem trdno
               prepričan, da lahko Slovenija največ za stabilnost skupne Evropske unije stori
               takrat, če bo storila vse in še več za stabilizacijo naših, torej svojih lastnih
               javnih financ in tudi stabilizacijo ali pa ustvarjanje ugodnih poslovnih pogojev za
               slovensko gospodarstvo.</p>
               <p>Jaz sem zaskrbljen nad tem, da bomo s tem, kar se seveda po svoje razmišljanjem
               strinjam, ampak s tem širokogrudnim pomaganjem, kot se temu reče, lahko v
               prihodnosti, ne jutri, morda pa čez leto ali dve, glede na to, da ne vemo, kaj se bo
               dogajalo, resneje ogrozili tudi sami sebe. Jaz vendarle ne razumem te maastrichtske
               logike. Ponavljam, če kršiš malo te doleti kazen, če kršiš pošteno ali pa tako za
               hasek, kot bi rekli Prekmurci, potem pa ti bomo vsi pomagali. Torej, tukaj je nekaj
               sistemsko narobe. In tudi ti kriteriji, stare in nove članice vprašanje ali je to,
               ampak ne bom zapletal, ker je brez veze. Hvala lepa.</p>
            </sp>
            <sp xml:id="SDT5-OZFIMP-Redna-022-2010-12-01.sp39">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi še kdo? Ugotavljam, da ne, zato zaključujem razpravo o poročilu
               odobritvi druge tranše posojila Helenski republiki. Odboru v razpravo in odločanje
               predlagam naslednji predlog sklepa: "Odbor za finance in monetarno politiko se je
               seznanil s poročilom o odobritvi druge tranše posojila Helenski republiki, ki ga je
               vlada sprejela 21. 10. 2010." Želi kdo razpravljati o tem sklepu? Ugotavljam, da ne,
               zato zaključujem razpravo.</p>
               <p>Prehajamo na odločanje o predlogu sklepa. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Sklep smo sprejeli.</p>
               <p>S tem zaključujem tudi 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - TO JE LETNO POROČILO BANKE SLOVENIJE ZA
                  LETO 2009, Z LETNIM OBRAČUNOM BANKE SLOVENIJE ZA LETO 2009 (RAČUNOVODSKI IZKAZI),
                  KI JE SESTAVNI DEL TEGA POROČILA IN FINANČNI NAČRT BANKE SLOVENIJE ZA LETO 2010.</title> Odbor bo navedene dokumente banke obravnaval kot matično delovno telo v skladu s
               četrtim odstavkom 41. člena Poslovnika Državnega zbora. V okviru te točke gre za
               obravnavo poročil, ki jih Banka Slovenije Državnemu zboru posreduje v skladu z 49.
               členom Zakona o Banki Slovenije. V skladu s to določbo Banka Slovenije z letnim
               obračunom in finančnim načrtom seznani Državni zbor. K tej točki so vabljeni
               predstavnice in predstavniki Banke Slovenije in Vlada oziroma Ministrstvo za finance.
               Uvodno besedo dajem predstavniku banke. Želi gospod viceguverner, Darko Bohnec.
               Prosim.</p>
            </sp>
            <sp xml:id="SDT5-OZFIMP-Redna-022-2010-12-01.sp40">

               <speaker>DARKO BOHNEC:</speaker>

               <p>Najlepša hvala. V tem kratkem mojem uvodu želim na kratko povzeti zadeve s področja
               makroekonomije. Vnaprej se moram opravičiti, ker moram na službeno pot in bom kmalu
               odšel, nadaljeval bo pa moj kolega mag. Janez Fabijan, tudi viceguverner.</p>
               <p>Leto 2009 je bilo zaznamovano s krepkim padcem bruto domačega proizvoda v Sloveniji,
               7,8 odstotnih točk, kar se je nakazovalo skozi dinamiko v letu 2008 in se v
               nadaljevanju obrnilo v zmerno oziroma dokaj nizko rast, ki je po včerajšnjem podatku
               trenutno medletno na 1,7%. Ta situacija je pomembna skozi strukturo. Najbolj je bruto
               domači proizvod padel, zaradi padca investicij, nekaj je bilo tega padca omiljenega
               skozi javno porabo.<stage type="mag"/> <stage>(nadaljevanje)</stage> Osebna
               potrošnja pa je ostala nizka in zaradi problemov na trgu delovne sile tudi v
               nadaljevanju ni nekega potenciala rasti, tako osebne potrošnje, vemo tudi fiskalni
               sektor je pred potrebo, da se stabilizira. Investicije pravzaprav, če tako vzamemo,
               neposredno niso ključen problem, saj so kapacitete nepolno izkoriščene pri tej
               stopnji uporabe oziroma formiranja bruto domačega proizvoda. Tako, da je ključna in
               dejansko tudi osnova rasti svetovna trgovina. Večkrat je bilo že omenjeno, kaj se
               dogaja v Nemčiji, njihova rast preko 3%, naša 1,7. So še kakšne države, ki nekoliko
               več. Za Nemčijo, če malo poenostavim, ključni dejavnik rasti so srednja podjetja z
               dobrim znanjem, ki so že svetovno orientirana, saj je osnova rasti, v bistvu so hitro
               rastoče ekonomije, ki niso v naši bližini in niso naš tradicionalni trg, posredno
               preko nemškega izvoza pa tudi naše kapacitete nekaj prispevajo k temu.</p>
               <p>Kar se tiče neravnotežij. Ključni sta dve, tudi že omenjena, trg delovne sile,
               nezaposlenost in pa javne finance. Po drugi strani pa eden od pomembnih slabih točk,
               to je primanjkljaj v tekočem računu, financiran z dodatnim zadolževanjem v tujini je
               izbalansiran letos še bolj kot lansko leto. Trenutno je deficit v tekočem delu
               plačilne bilance 50 milijonov, lani v celem letu 450 milijonov, kar je bistveno manj
               kot prej. Torej, če govorimo po potrebi po dodatnem zadolževanju v celoti gledano,
               potem tega problema skozi to strukturo ni prisotnega, pač pa je seveda dolg od prej,
               dospeva, in ga je treba refinancirati in to je lahko problem v letu 2009 in tudi v
               prvi polovici letos, izkustveno opažamo, da približno tretjino do četrtino najetih
               sredstev v tujini, ki dospe, je treba vrniti. Lahko se to tudi poslabša glede na
               razmere, ampak taka je bila trenutna situacija.</p>
               <p>Kot sem omenil prej, bi rekel, kaj je generator rasti letošnje in potencialno tudi v
               naprej. Torej ključno za Slovenijo je odnos do konkurenčnosti gospodarstva, ki pomeni
               tako stroškovno kot pogoji za gospodarjenje. Tukaj je tisto kjer moramo največ
               storiti, da bi lahko izkoristili priložnosti iz rasti svetovne trgovine. Ta je v letu
               2009 zelo padla in se dokaj dobro in hitro opomogla po tem nihaju. Finančni sektor.
               Tudi to je bilo že nekaj omenjeno. Ne smemo preveč zamešati problema dobičkonosnosti
               od problema refinanciranja. Se pravi, teh bruto tokov o problemu in odnosu do
               refinanciranja, sem že omenil. Seveda rezervacije in slabitve v takih pogojih
               gospodarjenja oziroma padca gospodarske rasti, problemov v podjetjih je normalno, da
               jih je veliko. Vendar to še ne ogroža kapitalske ustreznosti kot je regulirana.
               Zavedati pa se moramo, da trgi zahtevajo od bank, ko nastopajo na svetovnih trgih,
               precej višji standard kapitalske opremljenosti kot so minimalni kriteriji po
               regulativi. Toliko sem želel v uvodu. V nadaljevanju pa bi prosil kolega, da poda še
               uvod v zvezi s finančnim rezultatom in finančnim načrtom. Jaz bi samo toliko rekel,
               lansko leto sem imel dokaj neprijetno nalogo, da obrazlagam izgubo, ki smo jo imeli v
               letu 2008. Že takrat sem rekel, da je treba to gledati v daljšem časovnem horizontu
               in tako tudi je potrebno videti rezultate v letu 2009, skupaj z letom 2008 in tudi
               kako kaže za leto <stage type="mag"/> <stage>(Nadaljevanje)</stage> 2010. Jaz
               se pa opravičujem, ker moram na službeno pot.</p>
            </sp>
            <sp xml:id="SDT5-OZFIMP-Redna-022-2010-12-01.sp41">

               <speaker>PREDSEDNIK BOGDAN ČEPIČ:</speaker>

               <p>Hvala vam. Gospod Janez Fabijan, viceguverner. Prosim.</p>
            </sp>
            <sp xml:id="SDT5-OZFIMP-Redna-022-2010-12-01.sp42">

               <speaker>JANEZ FABIJAN:</speaker>

               <p>Hvala. ...<stage>/nerazumljivo./</stage>... na kratko prikazati poslovanje. Se opravičujem! Hvala
               lepa. Bom poskušal na kratko samo opisati poslovanje Banke Slovenije v letu 2009, pa
               seveda, ker se že končuje skoraj da leto 2010, tudi povedati kako je dejansko
               realiziran naš finančni načrt in kako kaže.</p>
               <p>Leto 2009 je Banka Slovenije v skladu s smernicami ECB 2006/16 o računovodskem in
               finančnem poročanju pripravila računovodske izkaze in jih tudi sprejela s strani
               revizorja, potrdil jih je Svet Banke Slovenije. So kot vedno, brez pripomb revizorja.
               In zaključili smo leta 2009 s presežkom prihodkov nad odhodki v višini 103 milijone
               566 tisoč evrov. To je zelo velik rezultat, glede na predhodno leto, ker smo imeli
               izgubo 29,7 milijona evrov. Zdaj, neto obrestni prihodki izkazujejo presežek v višini
               116,8 milijona evrov v letu 2009 in so na podobni ravni kot v letu 2008. obrestni
               prihodki v višini 170 milijonov evrov v letu 2009 večinoma prihajajo iz naložb v
               vrednostne papirje, deloma tudi iz depozitov pa tudi iz operacij monetarne politike.
               Obrestni odhodki so predvsem vezani v pozicijo v target sistemu, torej dolg do evro
               sistema iz naslova evro bankovcev, predvsem z gotovine.</p>
               <p>Potem drugi del rezultata, izkaze uspeha se nanaša predvsem na učinke vrednotenja
               vrednostnih papirjev in to je kolega Bohnec povedal na ta cikel cen vrednostnih
               papirjev, ki je bil ugodnejši in so se cene vrnile približno na raven izpred krize in
               je rezultat tudi temu primeren. Pri prodajmo smo analizirali 62 milijonov evrov
               prihodkov, predvsem z naslova vrednostnih papirjev. V rezultat so seveda vključeni
               vsi odhodki z vrednotenja. Teh je bilo za dobrih 15 milijonov. Glede na ta gibanja
               smo pri zabilančnih pozicijah naredili ustrezne rezervacije v višini 64,8 oziroma
               skoraj 65 milijonov evrov. Tako, da je ta rezultat iz vrednotenja negativen v letu
               2009 za 17,2 milijona evrov. V primerjavi z letom 2008, kjer smo imeli kar 123
               milijonov evrov negativnega rezultata. Rezultati provizij in drugih prihodkov je bil
               pozitiven v višini 33,6 milijona evrov. Provizije so v glavnem iz plačilnega prometa
               tudi s programa posvojene vrednosti papirja iz našega nadzorne in regulatorne vloge,
               odhodki so pa v glavnem iz plačilnega prometa. Potem tam sodi še neto rezultat
               združevanja denarnih prihodkov, predvsem je vključen 3,7 rezultat pri ECB in pa
               drugih prihodki kot so nebančne storitve, numizmatika itn., v višini 4,1. Skupaj je
               bilo torej neto prihodkov v višini, v letu 2009 za 133,2 milijona evrov. Stroški
               poslovanja Banke Slovenije, te smo uspeli znižati z našim programov racionaliziranja
               in tudi kontrolinga, ki ga stalno vsa leta izvajamo, na 29,6 oziroma 7 milijona evrov
               v primerjavi s prejšnjih 30,1 milijon evrov. Stroški dela praktično sta nominalno
               enaki, realno padajo. Potem, predvsem so pa porasli tule stroški tiskanja bankovcev,
               vendar tukaj smo vezali na program v okviru evro sistema. Tako da tukaj težko, ni v
               naših rokah. Rezultat 103,5, 6 milijona evrov, presežka prihodkov nad odhodki, smo po
               drugem odstavku 50. člena Zakona o Banki Slovenije, 25% tega rezultata oziroma 25,9
               milijona evrov nakazali v proračun Republike Slovenije. Ostali rezultat 77,7 milijona
               evrov smo povečali splošne rezerve oziroma kapital Banke Slovenije, je 724 <stage type="mag"/> <stage>(nadaljevanje)</stage> milijonov v prehodnem letu na
               802 milijona evrov. Toliko o poslovanju v letu 2009.</p>
               <p>Finančni načrt 2010 smo opisali v vsebinskem smislu v letnem poročilu. Glede na čas,
               ki je, lahko zagotovim, da program, ki smo si ga zastavili, smo skoraj v celoti
               izpolnili oziroma ga še izvajamo do konca leta. Ključne naloge so seveda veliki
               infrastrukturni projekti v evro sistemu. To je predvsem tako imenovan sistem
               poravnave v realnem času za vrednostne papirje, tako imenovan "target 2 securities".
               Potem sistem tehnične platforme za kritje kreditnih operacij euro sistema, tako
               imenovan "Central ... manegament 2". Ti stroški se seveda vključujejo, ker euro
               sistem harmonizira skozi projekte svojo infrastrukturo in se v kapitalskem ključu
               seveda načrtujejo za 2011. Potem smo naredili številne projekte na področju
               informatike infrastrukture, pa seveda stres teste na nadzorne na regulativni ravni.
               Številne analize in vse kar je seveda zapisano, se seveda izvaja. Izvajamo tudi
               projektno organizacijo in kontrolno politiko eurosistema. Prinašamo v svojo
               organizacijo, tako da bo naše letno poročilo in finančni načrt v prihodnosti veliko
               bolj funkcionalne, procesno prikazan, kaj se dela in kakšni so rezultati iz tega še
               veliko bolj.</p>
               <p>Sedaj, leta 2010 smo načrtovali presežek prihodkov nad odhodki, 36,5 milijona evrov.
               Upoštevajoč te fluktuacije s censkimi spremembami, zlasti pri vrednostnih papirjih.
               Rezultat zadnjih deset mesecev kaže zelo dobro. Tako da dosegamo te načrtovane
               okvire. Nadalje znižujemo stroške, to je pa tudi vse. V pripravi imamo finančni načrt
               2011, ki ga bomo sprejeli predvidoma 14. decembra. To politiko nadaljujemo.
               Hvala.</p>
            </sp>
            <sp xml:id="SDT5-OZFIMP-Redna-022-2010-12-01.sp43">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi besedo tudi predstavnica vlade? <stage>(Ne želi.)</stage> Odpiram razpravo o
               obravnavanih dokumentih Banke Slovenije. Želi kdo razpravljati? Gospod Bezjak,
               prosim.</p>
            </sp>
            <sp xml:id="SDT5-OZFIMP-Redna-022-2010-12-01.sp44">

               <speaker>MARJAN BEZJAK:</speaker>

               <p>Hvala za besedo. Lepo pozdravljeni! To je zelo pohvalno, kot je bilo iz sporočila
               razvidno tudi, da so se znižali stroški za cca. milijon evrov poslovanja dejansko
               Banke Slovenije. To je malo več kot pa ena kavica, kar se šalimo že ti dve leti v
               vladi. Ampak vidimo, da je precej manj investicij v slovenskem gospodarstvu. Zakaj?
               Jaz se sprašujem spet zakaj. Druga stvar, vidimo iz poročila, da nominalna obrestna
               mera v Sloveniji je še vedno enkrat višja kot pa dejansko v preostalih članicah euro
               območja. Jaz mislim, da je tukaj glavni vzrok, da dejansko slovenska podjetja potem
               postajajo nekonkurenčna, ravno iz tega vidika, ker je kapital ali denar na trgu
               predrag za slovensko gospodarstvo. Sami ste dejali, da dejansko v Nemčiji je največji
               korak napravilo, so napravila dejansko srednje velika podjetja, mala in srednje
               velika podjetja. Jaz, to je bil izziv zadnjih nekaj let za Slovenijo, kajti v
               Sloveniji velikih podjetij je bilo zelo malo, teh sedaj ni več. Tako da, predvsem so
               v Sloveniji mala in srednje velika podjetja, tako da ne vem zakaj je potem dejansko
               tako velik padec gospodarstva v Sloveniji. Prav tako vidimo tukaj shemo, da slovenska
               podjetja potem <stage type="mag"/><stage>(Nadaljevanje)</stage> nastajajo
               nekonkurenčna ravno zaradi tega, ker je pridobivanje sredstev mnogo predrago. Ob
               mejnih, v drugih državah, konkretno v Avstriji, so pogoji kreditiranja investicij
               mnogo boljši. Zato kar nekaj slovenskih podjetij ob meji beži s sedeži kot s
               preselitvijo dejavnosti v sosednjo Avstrijo. Jaz sem mnenja, da je na tem področju
               dejansko premalo storjenega. Lepo zveni, da je dobiček Banke Slovenije velik, ampak
               raje naj bo manjši, ravno zaradi tega, da bodo sredstva ali obrestna mera za
               pridobivanje investicijskih sredstev ugodnejša ali pa vsaj primerljiva z ostalimi
               državami v Evropski uniji. Rekel sem že na začetku lanskega leta, da je pomemben
               poudarek na malih, mikro in srednje velikih podjetjih. Tu bi se bilo treba po mojem
               mnenju in po mnenju gospodarstvenikov veliko bolj osredotočiti in dati večjo
               pozornost tem podjetjem. Kajti ta podjetja so ključna podjetja, ki bodo lahko
               pripeljala Slovenijo do boljšega gospodarskega položaja, kot je trenutno sedaj.</p>
               <p>Zato vas sprašujem, kakšno je vaše mnenje? Zakaj se ne nekaj ne stori, da bi se
               dejansko znižale obrestne mere za investicije v gospodarstvo? Hvala.</p>
            </sp>
            <sp xml:id="SDT5-OZFIMP-Redna-022-2010-12-01.sp45">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam.</p>
               <p>Želi še kdo? Matevž Frangež, izvolite.</p>
            </sp>
            <sp xml:id="SDT5-OZFIMP-Redna-022-2010-12-01.sp46">

               <speaker>MATEVŽ FRANGEŽ:</speaker>

               <p>Najlepša hvala za besedo.</p>
               <p>Banka Slovenije je ena izmed javnih institucij v tej državi, ki uživajo visoko
               zaupanje slovenske javnosti. Mislim, da je to zelo pomembno in da je treba poskrbeti
               za to, da bo tudi naprej Banka Slovenije med institucijami, ki bodo imele visoko
               zaupanje državljank in državljanov. To ne nazadnje kaže tudi na to, da imajo naši
               ljudje visoko zaupanje v naš gospodarski in finančni sistem.</p>
               <p>Kljub temu, da danes govorimo o poročilu za leto 2009, se mi zdi pomembno, da ob tem
               poročilu skušamo reflektirati tudi poteze in ravnanja Banke Slovenije kot naše
               centralne banke v obdobju pred nastopom krize. Predvsem zato, ker me zanima, ali je
               tudi Banka Slovenije kritično ocenila ravnanja v času pred krizo, zato da lahko danes
               oblikuje pravilne odločitve v času, v katerem živimo. Nedvomno je visoka gospodarska
               rast pred letom 2008, še posebej v letu 2007, tudi, mimogrede, zaradi nizkih
               obrestnih mer, prispevala k pregrevanju slovenskega gospodarstva. In zdi se, da Banka
               Slovenije tedaj ni ustrezno reagirala, predvsem kot regulatorni organ nad slovenskimi
               poslovnimi bankami, ki so v tem času širile svoj kreditni portfelj, in zaradi tega se
               tudi danes soočamo s tem, da imamo v poslovnih bankah številne slabitve, zaradi
               katerih je ne nazadnje potrebna tudi dokapitalizacija dveh največjih slovenskih
               bank.</p>
               <p>Zanima me torej kritičen pogled na to obdobje in kaj se je Banka Slovenije z neko
               refleksijo na tedanje odločitve, morda na premalo odločno zategovanje pasu pri
               ravnanju poslovnih bank, zato da bi bili danes soočeni z manj tveganji v našem
               bančnem sistemu, naučila. Še posebej seveda spričo dejstva, da smo danes soočeni z
               napovedmi o tem, da bo največja slovenska banka krčila svoj kreditni <stage type="mag"/><stage>(Nadaljevanje)</stage> portfelj, kar je v teh časih, in
               tu se strinjam s predgovornikom, izjemno nevarno z vidika potencialnih slabitev že
               tako šibkih znakov gospodarskega okrevanja. Mislim, da bi v tem času morali tu
               narediti več za to, da poslovne banke sprostijo sredstva in zagotovijo močnejšo
               podporo gospodarstvu, ne samo pri investicijah, ampak tudi pri financiranju obratnih
               sredstev, če vemo, da je mogoče prav ta točka danes v podjetjih, ki so organsko
               zdrava, njihove številke pa zaradi kriznih časov tega ne kažejo, nimajo pravzaprav
               sredstev za to, da bi financirala izvedbo naročil, ki jih uspejo dobiti, zaradi vrste
               sprememb logike v poslovnem svetu, po kateri so naša podjetja soočena s tem, da
               morajo plačevati vedno več in višje avanse za dobavljene materiale, medtem ko sami
               niso deležni tega, da bi kupci ustrezno avansirali proizvodnjo. Tu vmes morajo zato
               stopiti poslovne banke.</p>
               <p>In zanima me, kaj lahko ob ukrepih, ki jih je država predvsem na začetku krize z
               garancijskimi shemami sprejela, naredi Banka Slovenije za to, da bo v današnjem času
               ob ustreznih zavarovanjih aktivneje spodbujala kreditno aktivnost slovenskih
               poslovnih bank in ne nazadnje posredno tudi slovenskega gospodarstva.</p>
            </sp>
            <sp xml:id="SDT5-OZFIMP-Redna-022-2010-12-01.sp47">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Želi še kdo? Želite odgovoriti, gospod viceguverner? Prosim.</p>
            </sp>
            <sp xml:id="SDT5-OZFIMP-Redna-022-2010-12-01.sp48">

               <speaker>JANEZ FABIJAN:</speaker>

               <p>Hvala lepa za vprašanja.</p>
               <p>Bom poskušal odgovoriti najprej na prvo vprašanje. Glede investicijske vrzeli oziroma
               sama situacija pokaže, da so proizvodne kapacitete pravzaprav neizpolnjene. Vendar če
               to gledamo na obstoječe kapacitete, s tega vidika bi problem investicij odpadel. Če
               pa gledamo vprašanje majhnih in srednjih podjetij, po zadnjih člankih "The Economist"
               je razvidno, da nemška gospodarska rast temelji na majhnih in srednjih podjetjih, pa
               je seveda treba narediti makroekonomsko okolje, ki omogoča ideje, prenos idej v
               prakso. In stopnja inovativnosti je v Sloveniji izredno visoka, nimamo pa realizacije
               teh projektov. Ker očitno makroekonomsko okolje, glede na stroške, tu se z vami
               strinjam, kapitala, dela, storitev, energije in materiala - ti stroški so ključni za
               ustvarjanje, implementacijo idej v prakso in čim višje dodane vrednosti ter s tem
               gospodarske rasti. Tega se v Banki Slovenije dobro zavedamo.</p>
               <p>Na zadnjem pogovoru s predsedniki uprav bank pred tednom dni smo izpostavili
               vprašanje, ki ga stalno analiziramo. Veste, da imamo zelo natančne informacije, v
               Banki Slovenije zelo dobro razvit sistem, mimogrede, ki ga zdaj širimo tudi v
               evrosistemu oziroma naše rešitve bodo implementirali v evrosistemu, tudi razvite
               članice. Skozi statistiko novih posojil vidimo, da so odstopanja pri posojilih do
               enega leta kratkoročnih in dolgoročnih nefinančnim družbam nad milijon od 2 do 3
               odstotne točke. Zdaj, kje so razlogi za to, vedno na strani pasive. Pri zadolževanju
               morajo naše banke v tujini nekoliko več plačevati. Po drugi strani se pa sprašujemo,
               imamo tudi banke, ki imajo matice v tujini, se pravi, iz drugih evropskih držav, ki
               dobivajo cenejše vire. Očitno se te prilagodijo na relativno dober zaslužek oziroma,
               resnici na ljubo, te banke so najhitreje odstopile od kreditiranja podjetij oziroma
               so se bolj preusmerile v krizi na prebivalstvo. Mi z bankirji ves čas na ta pojav
               opozarjamo in seveda na koncu bodo izbrali komitenti, tisti, ki imajo dobre
               programe.</p>
               <p>Kako lahko Banka Slovenije pomaga. Mi razvijamo sistem, z bankami smo ga dolgo časa
               razvijali, ki zdaj v tehničnem smislu omogoča bankam izredno dobro spremljavo
               komitentom. Opozarjamo bankirje, da se bodo pri relativno bolj omejenih virih v
               prihodnosti morali osredotočiti <stage type="mag"/><stage>(Nadaljevanje)</stage> na osnovni bančni posel in pridobiti dobra posojila, z
               relativno manjšim tveganjem in večjim donosom ob nižjih obrestnih merah, če bodo
               želeli preživeti. Se pravi, komitenti bodo odločili o tržnem deležu bolj, po našem
               mnenju, kot lastniki.</p>
               <p>Tako da infrastruktura, ki jo vzpostavljamo z našimi bankami, ta je zelo dobra in
               banke bodo bistveno bolj kot univerzalne banke delovale z omejenimi viri in se bodo
               morale bolj približati komitentom in programom. Tu vidimo pa velike možnosti za
               srednja in mala podjetja, za ideje, tudi ob še boljši uporabi evropskih sredstev in
               dodatnem financiranju.</p>
               <p>Banka Slovenije seveda izvaja tudi monetarno politiko. Vse naše banke imajo dovolj
               kritnega premoženja za pridobivanje likvidnih sredstev iz evrosistema. Toliko.
               Hvala.</p>
            </sp>
            <sp xml:id="SDT5-OZFIMP-Redna-022-2010-12-01.sp49">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam.</p>
               <p>Želi še kdo? Te želje ne vidim več, zato zaključujem razpravo o poročilu Banke
               Slovenije za leto 2009, z letnim obračunom banke za leto 2009.</p>
               <p>Odboru v razpravo in odločanje predlagam naslednji predlog sklepa: Odbor za finance
               in monetarno politiko se je seznanil z letnim poročilom Banke Slovenije za leto 2009,
               z letnim obračunom Banke Slovenije za leto 2009 ter finančnim načrtom Banke Slovenije
               za leto 2010, ki ga je Banka Slovenije predložila Državnemu zboru na podlagi 49.
               člena Zakona o Banki Slovenije.</p>
               <p>Želi kdo razpravljati o tem predlogu sklepa? Ugotavljam, da ne, zato zaključujem
               razpravo. Prehajamo na odločanje. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem 22. sejo Odbora za finance in monetarno politiko. Vsem vabljenim se
               zahvaljujem za udeležbo. Hvala lepa.</p>
               <stage type="time">(Seja je bila končana 1. decembra 2010 ob 11.05.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZP-Nujna-065-2011-07-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E16B12BE72EBD2F8C12578C7003D2284</idno>
               <idno type="custom" subtype="day">630A7B575AA6CE94C12578CB002EE807</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=630A7B575AA6CE94C12578CB002EE807</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Nujna-065-2011-07-12.OZZP" n="065">
               <name>Nujna</name>
               <date when="2011-07-12"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Nujna-065-2011-07-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Nujna-065-2011-07-12.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">65. nujna seja</stage>
            <stage type="date">(12. julij 2011)</stage>
            <stage type="chairman">Sejo je vodila Janja Klasinc, predsednica odbora.</stage>
            <stage type="time">Seja se je pričela ob 9.00. </stage>
            <stage type="mag"/>


            <sp xml:id="SDT5-OZZP-Nujna-065-2011-07-12.sp1">

               <speaker>PREDSEDNICA JANJA KLASINC:</speaker>

               <p>Spoštovane gospe in gospodje! Pričenjam 65. nujno sejo Odbora za zunanjo
               politiko.</p>
               <p>Obveščam vas, da so zadržani oziroma da na seji sodelujejo kot nadomestne članice in
               člani naslednje poslanke in poslanci: opravičena sta podpredsednik Milenko Ziherl in
               gospod Roberto Battelli, gospoda Janeza Janšo nadomešča gospod Marijan Bezjak.</p>
               <p>Pozdravljam vse prisoten, posebej ministra za zunanje zadeve Samuela Žbogarja s
               sodelavci! Drugih predstavnikov Vlade ali medijev pa danes ni z nami.</p>
               <p>Prehajamo na določitev dnevnega reda seje odbora.</p>
               <p>S sklicem seje ste prejeli predlog dnevnega reda. Ker nisem prejela predlogov za
               spremembo dnevnega reda, je ta določen, kot je bil predlagan s sklicem.</p>
               <p>Prehajamo na <title xml:id="SDT5-OZZP-Nujna-065-2011-07-12.title1">1. TOČKO DNEVNEGA REDA - PREDLOG SKLEPA O PRIZNANJU NEODVISNOSTI IN
                  SUVERENOSTI REPUBLIKE JUŽNI SUDAN.</title>
               </p>
               <p>Vlada je 11. julija 2011 Državnemu zboru v obravnavo predložila Predlog sklepa o
               priznanju neodvisnosti in suverenosti Republike Južni Sudan, ki ga je sprejela na
               dopisni seji istega dne, 11. julija 2011, torej včeraj. K predloženemu sklepu je
               podala mnenje tudi Zakonodajno-pravna služba, ki ga boste dobili razmnoženega na
               mizo. Sama ga že imam pred sabo in vam lahko povem, preden ga dobite, da
               Zakonodajno-pravna služba nima nobenih pripomb na predlagani sklep.</p>
               <p>Zdaj pa me zanima, ali bi želel minister za zunanje zadeve podati dodatno
               obrazložitev? Izvolite.</p>
            </sp>
            <sp xml:id="SDT5-OZZP-Nujna-065-2011-07-12.sp2">

               <speaker>SAMUEL ŽBOGAR:</speaker>

               <p>Ja, bi povedal par besed. Hvala lepa. Dobro jutro!</p>
               <p>Najprej bi pojasnil, zakaj na nek način naglica pri tem priznanju in prošnja za
               izredno sejo Državnega zbora, ki bo potekala danes. Namreč, Južni Sudan je razglasil
               neodvisnost, kot veste, v soboto, 9. julija 2011, od tu naprej se bodo pa stvari zelo
               hitro odvijale. Namreč, že ta teden v četrtek naj bi Generalna skupščina sprejela
               Južni Sudan med svoje člane, pred tem bo pa danes Varnostni svet dal priporočilo za
               to, da se Južni Sudan sprejme v Organizacijo združenih narodov. Naš postopek je
               takšen, da parlament oziroma Državni zbor odloča <stage type="mag"/><stage xml:id="SDT5-OZZP-Nujna-065-2011-07-12.stage8">(nadaljevanje)</stage> o priznanju drugih držav. Naši pravniki so bili mnenja, da bi
               lahko mi prišli v precej delikatno situacijo, če bi odločali o članstvu v OZN in se s
               tem strinjali, preden bi samo državo priznali kot tako, zaradi tega tudi prošnja
               državnemu zboru, da to obravnava kot nujno. Tudi sicer, če gremo stran od postopka,
               mislim da je prav, da je Slovenija med prvimi državami, ki prizna južni Sudan. Južni
               Sudan je tako kot Slovenija izkoristil pravico do samoodločbe, imeli so referendum,
               na katerem se je 98.83 % državljanov odločilo za neodvisnost. Do referenduma in do
               neodvisnosti je sicer prišlo na osnovi mirovnega sporazuma, ki je bil podpisan po
               letih državljanske vojne in ki je bil podpisan 2005 in ki je predvideval šest letno
               predhodno obdobje in pravico južnega Sudana, da izvede referendum in kolikor se
               ljudje tako odločijo, tudi razglasi neodvisnost po preteku tega šestletnega obdobja.
               Sedaj smo tukaj. Južni Sudan je razglasil neodvisnost. Severni Sudan je priznal to
               neodvisnost že 8. julija 2011 in tudi afriške države bodo to priznale. To je sedaj
               prva velika sprememba teritorialna v Afriki po obdobju kolonializma in vzpostavitvi
               neodvisnih držav. Ob tem seveda, ko je vzpostavljena nova država in ko je tudi
               severna soseda jo priznala ne pomeni, da je vse v najlepšem redu oziroma da ni
               problemov. Problemov je zelo veliko med državama, od teritorialnih, predvsem v
               pokrajini Abyei, kjer ni prišlo do referenduma še, do nekaterih drugih vsebinskih
               vprašanj. Jaz sem se junija, ko sem bil v New Yorku, zaradi lobiranja za Varnostni
               svet srečal tudi s podpredsednikom Sudana, kjer sva veliko govorila, je veliko
               razlagal o teh problemih in kako jih rešujejo.</p>
               <p>Najprej o Abyei. To je pokrajina, kjer živi Dinka pleme, to je pleme, ki pripada
               južnemu Sudanu. Občasno na tisto območje prihaja tudi pleme iz Miseraja, iz severnega
               Sudana, kar daje severnemu Sudanu neko pravico oziroma zahtevo po tem področju.
               Prišlo je tudi do spopadov nedavno, kot smo vsi spremljali, ki so trenutno
               prekinjeni. OZN je sprejel resolucijo s katero je pooblastil mirovne sile, to bodo
               Etiopski vojaki, ki naj bi združevali red v tej pokrajini, dokler ne pride do
               odločitve, kaj z njo oziroma do referenduma in potem priključitve eni ali drugi
               državi.</p>
               <p>Naslednje veliko vprašanje je seveda, nafta. 75 % vse nafte je v južnem Sudanu, so pa
               vsi naftovodi v severnem Sudanu oziroma teče čez Sudan. Dogovora o delitvi prihodkov
               od te nafte še ni. Južni Sudan bi si želel, da smo plačujejo uporabnino naftovoda, za
               katerega pravijo, da bo itak zgrajen iz prihodkov nafte iz južnega Sudana. Severni
               Sudan bi želel delitev od same nafte, ki bo počrpana.</p>
               <p>Potem so vprašanja vezana na državljanstvo. Severni Sudan je vsem prebivalcem južnega
               Sudana oziroma vsem, ki prihajajo iz južnega Sudana na neki način odvzel
               državljanstvo in so od slej naprej tujci v severnem Sudanu, kar povzroča veliko
               osebnih problemov.</p>
               <p>Tako da, je še kar nekaj problemov med državama, mislim pa, da niso taki, da bi
               vodili v nove spopade. Tukaj sta še dve pokrajini, pa ne bi šel v te detajle, še dve
               pokrajini, kjer trenutno potekajo spopadi, to bo, Križnar je tudi tam in poroča, je
               tam precej dramatično. Naj bi konec junija prišlo v okviru Afriške unije do nekega
               dogovora kako ureja tisti dve pokrajini.</p>
               <p>OZN, in bom se tem zaključil, je sprejel posebno resolucijo, mirovno misijo za južni
               Sudan, mislim da 7 ali 9 tisoč vojaki in 900 policisti in drugimi, nekimi civilnimi
               strokovnjaki, ki bi pomagali južnemu Sudanu postaviti državo na noge. <stage type="mag"/> <stage xml:id="SDT5-OZZP-Nujna-065-2011-07-12.stage10">(nadaljevanje)</stage> Sam mislim, da bi lahko tudi
               Slovenija razmislila, mogoče celo sodelovala v takšni mirovni operaciji, predvsem ker
               so nekatere izkušnje, ki so koristne, navsezadnje vzpostavitev valute je južni Sudan
               zelo zanimalo, kako je Slovenija šla skozi ta proces vzpostavljanja valute. Darfur,
               seveda, ni v južnem Sudanu, je pa v severnem. In je še vedno odprto vprašanje. Je
               tema, ki nas vedno zanima in na katero vedno opozarjamo, ampak ne bi šel sedaj v
               to.</p>
               <p>Mislim, da je to pomemben dogodek. Ena velika kriza se je zaključila v Afriki. Kot
               sem rekel, bo še proces kako vse te majhne, pomembne stvari, odprta vprašanja
               reševati. Ampak ta dolga vojna, ki je trajala leta v Sudanu je s tem zaključena in
               tudi afriške države so ga prvič priznale, da lahko pride tudi do novih meja na
               afriškem kontinentu. Hvala lepa.</p>
            </sp>
            <sp xml:id="SDT5-OZZP-Nujna-065-2011-07-12.sp3">

               <speaker>PREDSEDNICA JANJA KLASINC:</speaker>

               <p>Najlepša hvala gospod minister. Sedaj odpiram razpravo. Gospod Jelinčič.</p>
            </sp>
            <sp xml:id="SDT5-OZZP-Nujna-065-2011-07-12.sp4">

               <speaker>ZMAGO JELINČIČ PLEMENITI:</speaker>

               <p>Hvala lepa. Mene zelo veseli, da se je gospod minister tako izredno potrudil in
               koncizno navedel podatke o Sudanu. Prepričan sem, da jih ve še veliko več. Ampak jaz
               bi raje videl, da bi se mi ukvarjali s kakšnimi drugimi perečimi zadevami, ki se
               tičejo Slovenije, ne pa s Sudanom. Kjer me preseneča ta hitrost. 8. 7. je Severni
               Sudan priznal Južni Sudan. 11. je že naša vlada sklepala. 12. imamo to že na mizi.
               Tako, kot da bi šlo za enega najbolj pomembnih vprašanj na svetu. Pa vendar je treba
               vedeti, da v Sudanu bo še počilo. Tam bo vojna trajala še kakšnih deset let,
               zagotovo. Vprašanje teh pokrajin, ki prehajajo iz rok v roke še ni rešeno in še dolgo
               ne bo rešeno. Ne vem, kaj se mi tu gor tako zelo prerivamo. Ne vem zakaj mora biti
               ravno Slovenija med prvimi, ki prizna nek Južni Sudan od katerega država ne bo imela
               absolutno nič. Tam notri so zadeve več ali manj razdeljene. Ve se kdo bo črpal nafto,
               kdo bo uporabljal nafto, kdo jo bo prodajal. To zagotovo ne bo Slovenija, ker
               Slovenija še nikoli v 20 letni zgodovini ni znala izpeljati kakšne zadeve v svojo
               korist, ampak zgolj nekaj deklarativnega, da smo si obesili zastavico in da smo jih
               dobili po glavi.</p>
               <p>Mislim, da je cela vrsta raznih mednarodnih aktov, ki še čakajo na ministrstvu, ki bi
               jih bilo bolj smiselno hitro poriniti naprej in obravnavati in obdelovati, tudi na
               takih sejah, kot je ta. Konec koncev sprašujem se, le zakaj naš odbor ne prizna
               Abhazije in Južne Osetije. Mislim, da bi bilo smiselno. Konec koncev je to približno
               nekaj takega kot Kosovo. Kosovo smo na vrat na nos priznali med prvimi. Zakaj imamo
               potem dvojna merila? Ali je Slovenija res država, ko nam prišepnejo na uho kaj moramo
               in kaj smemo narediti, in potem tisto naredimo. Lastne pameti pa nimamo. No, o lastni
               pameti v Sloveniji lahko teče velika razprava, ampak na žalost nimamo odbora za
               psihiatrijo, ali kaj podobnega, da bi o tem razpravljali.</p>
               <p>Ne vem, ta zadeva je za podpreti, ker je tako brez zveze. Ampak ne vem zakaj taka
               naglica, taka hitrost, taka panika pri vsem skupaj za zadevo, ki pravzaprav za
               Slovenijo nima praktično nobenega pomena. Hvala.</p>
            </sp>
            <sp xml:id="SDT5-OZZP-Nujna-065-2011-07-12.sp5">

               <speaker>PREDSEDNICA JANJA KLASINC:</speaker>

               <p>Gospod Jerovšek.</p>
            </sp>
            <sp xml:id="SDT5-OZZP-Nujna-065-2011-07-12.sp6">

               <speaker>JOŽEF JEROVŠEK:</speaker>

               <p>Hvala lepa. Mene ne moti oziroma se mi zdi prav, da novo nastalo državo, ki se je
               rodila v krču priznamo in da tega ne odlagamo. Kajti, Južni Sudan in še marsikaj v
               Afriki in po svetu je tudi posledica čudnih kolonialnih delitev, ko so kolonialne
               oblasti, imperialne oblasti <stage type="mag"/><stage xml:id="SDT5-OZZP-Nujna-065-2011-07-12.stage12">(nadaljevanje)</stage>
               pač te države pa meje potegnile mimo etničnih meja in saj vemo, tudi naša Slovenska
               izkušnja je podobna in jaz upam, da bo vsaj to prispevalo nekoliko k ureditvi razmer
               na tem delu Afrike. Vojne seveda še bodo tukaj, žal tako je. Me pa veseli, da se je
               ta vojna vsaj v enem delu končala drugače kot pred leti vojna ...<stage xml:id="SDT5-OZZP-Nujna-065-2011-07-12.stage13">/Nerazumljivo/</stage>...
               kjer vidimo, da pravzaprav Nigerija je zopet problem. Tam so razhajanja ponovno ista
               kot so bila takrat, ko je izbruhnila vojna in po mojem je prav, da je nastala nova
               država teh legitimnih teženj narodov ni mogoče zavreti in te težnje se bodo odražale
               tudi v bodoče. Hvala lepa.</p>
            </sp>
            <sp xml:id="SDT5-OZZP-Nujna-065-2011-07-12.sp7">

               <speaker>PREDSEDNICA JANJA KLASINC:</speaker>

               <p>Hvala gospod Jerovšek. Tudi sama bi na koncu še nekaj dejala. Tudi sama sem mnenja,
               da zunanja politika suverenih držav ni samo stvar ekonomskih interesov, čeprav gre
               zunanja politika v sodobnem svetu vedno bolj v to smer. Res je, da gospodarska
               diplomacija pomeni vedno pomembnejšo, ima vedno pomembnejšo vlogo v sedanjem svetu,
               vendar to ni vse. Veliko je tudi s spoštovanje miru in človekovih pravic in ravno z
               vprašanji, ki so zadevala zadnji pet desetletij severni in južni Sudan, so se
               ukvarjali tudi nekateri posamezniki iz Slovenije. Včasih se zdi, kot da večina
               Slovencev misli samo, da je zunanja politika odnos s sosedami. Ne. Zunanjo politiko
               je treba gledati širše, je treba razumevati kot svetoven proces, kot interese
               celotnega sveta, da bi živeli v blagostanju in predvsem v miru. Mislim, da je tukaj
               in danes priložnost, da se še enkrat spomnimo in zahvalimo gospodu Tomu Križnarju za
               vse njegove akcije in pomoč tamkajšnjemu prebivalstvu, predvsem v nubskih gorah in pa
               nikakor ne smemo pozabiti na vlogo pokojnega predsednika Drnovška, ki se je tudi zelo
               aktivno angažiral pri tej pomoči. Sama sem prepričana, da je tudi to, da sta tudi
               njuni aktivnosti prispevali pomembne delčke tega mozaika, ki so se na koncu združili
               v razglasitev samostojnosti južnega Sudana in tudi sama podpiram priznanje te 193.
               nove države na Svetu. Hvala.</p>
               <p>Je še kdo, ki bi želel kaj reči? Gospa Beblerjeva.</p>
            </sp>
            <sp xml:id="SDT5-OZZP-Nujna-065-2011-07-12.sp8">

               <speaker>DARJA LAVTIŽAR BEBLER:</speaker>

               <p>Jaz se strinjam z vsem kar je bilo izrečeno sedajle tukaj, bi pa poudarila, da je za
               nas pomembno, da imamo tak pozitiven odnos do te nove države zato, ker je v bistvu
               tudi na ta način izražamo odnos Evropske unije do Sudana. In zunanje ministri so se
               uskladili znotraj Evropske unije in mislim, da je tudi zato prav, da smo proaktivni
               tudi v tem uresničevanju skupne zunanje politike Evropske unije. S tega vidika se mi
               zdi, da je treba tudi to poudariti. Hvala.</p>
            </sp>
            <sp xml:id="SDT5-OZZP-Nujna-065-2011-07-12.sp9">

               <speaker>PREDSEDNICA JANJA KLASINC:</speaker>

               <p>Hvala. Bi želel še minister. Izvolite.</p>
            </sp>
            <sp xml:id="SDT5-OZZP-Nujna-065-2011-07-12.sp10">

               <speaker>SAMUEL ŽBOGAR:</speaker>

               <p>Samo, da bi odgovoril poslancu Jelinčiču, ki ga sicer zdaj ni, zakaj hitimo in tukaj
               bi točno to potrdil, kar je sedaj poslanka Beblerjeva rekla. Znotraj Evropske unije
               smo govorili in se dogovorili o tem, da bi države Evropske unije takoj, čim prej
               priznale to novo državo, predvsem zaradi tega, ker je to nova država, ki je nastala
               iz dolgih let vojn in ki rabi vso pomoč in ki rabi čim prej utrditi svojo, nek svoj
               mednarodni obstoj. Zakaj so med prvimi, samo da ponovim? Mi smo ena redkih držav, ki
               priznava države v Državnem zboru, drugje to opravljajo Vlade. Kot ena, zato smo
               prišli v Državni zbor.</p>
               <p>In drugo. <stage type="mag"/><stage xml:id="SDT5-OZZP-Nujna-065-2011-07-12.stage15">(Nadaljevanje)</stage> Tokrat gre pri tej
               državi resnično zelo hitro, ker je interes mednarodne skupnosti, da se ta situacija
               utrdi. Zato je od razglasitve neodvisnosti 9. julija 2011 do vstopa v OZN 14. julija
               2011 samo pet dni. Mislim, da tega še nikoli ni bilo. Naši pravniki pravijo, da če bi
               mi želeli glasovati "za" pri vstopanju v OZN, da moramo potem to državo imeti
               priznano, sicer bi delovali nekako neskladno. In zaradi tega smo prosili, tudi zaradi
               tega smo prosili, da Državni zbor to obravnava, preden bo to obravnavano v
               Organizaciji združenih narodov.</p>
               <p>Kar pa se prišepetavanja tiče, mislim, da smo že večkrat dokazali, navsezadnje tudi
               včeraj z obiskom iranskega ministra, da nam nihče ne prišepetava in se sami odločamo.
               Hvala.</p>
            </sp>
            <sp xml:id="SDT5-OZZP-Nujna-065-2011-07-12.sp11">

               <speaker>PREDSEDNICA JANJA KLASINC:</speaker>

               <p>Hvala.</p>
               <p>Gospod Anderlič.</p>
            </sp>
            <sp xml:id="SDT5-OZZP-Nujna-065-2011-07-12.sp12">

               <speaker>ANTON ANDERLIČ:</speaker>

               <p>Ne vem, zakaj se je treba opravičevati, če nekaj naredite hitro, učinkovito in
               pravilno. To, da smo v prejšnjem mandatu bili zadnji pri stvareh, kjer smo imeli pa
               res strašen interes, če hočete, priznanje Črne gore, prej bi se okrog Kosova lahko
               pogovarjali in podobne stvari. Tako da tu po mojem je to pravzaprav nekaj, kar moramo
               narediti, zato ker izhajamo iz lastnih opredelitev, izhajamo iz lastne zgodovine, iz
               lastnih izkušenj. In če pogledamo, tudi ta izgovor na Evropsko unijo ni hudo dober.
               <stage xml:id="SDT5-OZZP-Nujna-065-2011-07-12.stage16">/Oglašanje v ozadju./</stage> Ne, ne, ne! Glejte, pri Črni gori smo mi mencali, mencali in
               mencali in nekatere države Evropske unije so priznale pred nami, mi smo imeli pa
               največji interes. V prejšnjem mandatu smo se na tem istem odboru hudičevo preganjali,
               ker smo kar odlagali, odlagali in odlagali. Pobude s strani poslancev so bile, da se
               skliče odbor, da se prizna, da smo pozivali Vlado in tako naprej. Tako da mislim, da
               bi to res moralo biti nekaj - zdaj, ali bi veljalo tudi spremeniti zakon pa dati to
               Vladi, jaz celo mislim, da bi bilo to v redu zaradi te ažurnosti, zaradi tega, ker
               konec koncev se to naredi. Ampak ne glede na to imamo to v parlamentu, zato tudi
               nekaj dlje časa traja. Meni se zdi to res nekaj, kar bi moralo biti kot rutina,
               predvsem če - ker tudi okrog tega Sudana in sploh vprašanj, povezanih z njim, smo
               imeli na tem odboru in na Odboru za zadeve Evropske unije kar nekajkrat razpravo tudi
               v tem mandatu, tudi takrat ob volitvah in tako naprej. Tako da se mi zdi, da res ne
               bi bilo - ker sem razumel, da minister pojasnjuje gospodu Jelinčiču, ki je znan v
               svojih agresivnih nastopih, da bi bilo treba nekaj pojasniti in se opravičevati. Ne,
               mislim, da je to pravzaprav pravilno in velja tudi slediti v bodoče temu načinu.</p>
            </sp>
            <sp xml:id="SDT5-OZZP-Nujna-065-2011-07-12.sp13">

               <speaker>PREDSEDNICA JANJA KLASINC:</speaker>

               <p>Hvala, gospod Anderlič. Je pa, mislim, prav, da se pojasni. Jaz tega nisem dojela kot
               opravičilo, tako da... Skratka, moramo imeti enake vatle do vseh poslancev.</p>
               <p>Če ni več razprave, prehajamo na glasovanje o Predlogu sklepa o priznanju
               neodvisnosti in suverenosti Republike Južni Sudan. Predlog sklepa, ki ga je vložila
               Vlada, se glasi: Republika Slovenija priznava Republiko Južni Sudan kot neodvisno in
               suvereno državo.</p>
               <p>Kdo je za? <stage xml:id="SDT5-OZZP-Nujna-065-2011-07-12.stage17">(9 članov.)</stage> Je kdo proti? <stage xml:id="SDT5-OZZP-Nujna-065-2011-07-12.stage18">(Nihče.)</stage></p>
               <p>Ugotavljam, da je sklep soglasno sprejet.</p>
               <p>Ker k predlogu sklepa ni bil sprejet noben amandma, Odbor za zunanjo politiko
               predlaga Državnemu zboru, da predlog sklepa obravnava v predloženem besedilu in ga
               sprejme.</p>
               <p>Prehajamo še na določitev poročevalca na seji Državnega zbora. Če dovolite, bi to
               opravila sama danes zvečer.</p>
               <p>Zaključujem to točko dnevnega reda in tudi 65. nujno sejo odbora. Najlepša hvala
               vsem, da ste prišli.</p>
               <stage xml:id="SDT5-OZZP-Nujna-065-2011-07-12.stage19">(Seja je bila končana 12. julija 2011 ob 9.28.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZP-Nujna-043-2010-06-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EA8A54C79FE2EBA4C125774600358B12</idno>
               <idno type="custom" subtype="day">D218F6D224AFABE2C125774C00317745</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=D218F6D224AFABE2C125774C00317745</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Nujna-043-2010-06-24.OZZP" n="043">
               <name>Nujna</name>
               <date when="2010-06-24"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Nujna-043-2010-06-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Nujna-043-2010-06-24.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">43. nujna seja</stage>
            <stage type="date">(24. junij 2010)</stage>
            <stage type="chairman">Sejo je vodila Janja Klasinc, predsednica Odbora za zunanjo politiko.</stage>
            <stage type="time">Seja se je začela ob 9.33.</stage>


            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Kolegice in kolegi. Mislim, da so lahko naše tehnične službe zdaj pripravljene.</p>
               <p>Prehajam na <title>2. TOČKO DNEVNEGA REDA - PREDLOG ZA ODPRTJE STALNEGA PREDSTAVNIŠTVA
                  REPUBLIKE SLOVENIJE PRI OZN, OVSE IN OSTALIH MEDNARODNIH ORGANIZACIJAH NA DUNAJU.</title> Kot veste, v skladu s 14. členom Zakona o zunanjih zadevah, se diplomatsko
               predstavništvo odpre ali zapre z ukazom predsednika Republike. Predlog za odprtje ali
               zaprtje določi Vlada, po predhodnem mnenju odbora pristojnega za zunanjo politiko,
               torej našega odbora. Zdaj dajem besedo ministru za zunanje zadeve, da nam poda uvodno
               obrazložitev v zvezi s tem predlogom.</p>
            </sp>
            <sp who="SDT5:ŽbogarSamuel">

               <speaker>SAMUEL ŽBOGAR:</speaker>

               <p>Hvala lepa, predsednica. Trenutno stanje, ki je na Dunaju je takšno, da imamo dve
               veleposlaništvi. Veleposlaništvo pri OVSE, ki je zadolženo za multilateralno
               problematiko s področja OVSE in veleposlaništvo na Dunaju, ki je bilateralno, hkrati
               pa je akreditirano tudi pri OZN in drugih mednarodnih organizacijah s sedežem na
               Dunaju. Naš razmislek gre v tej smeri, da je bolj primerno povezati vsa
               multilateralna predstavništva v eno predstavništvo, na Dunaju bo samo bilateralno
               predstavništvo na Dunaju. Sicer imamo z Avstrijo zelo veliko odnosov, tesne odnose in
               tudi komplicirane odnose in je prav, da se bilateralno veleposlaništvo posveti
               izključno bilateralnemu delovanju. In ravno tako ima smisel, da ljudje, ki so na
               multilateralnem predstavništvu, da pokrivajo se multilateralne organizacije. To je
               bil osnovni razmislek, zakaj gremo zdaj v to spremembo? Ker mislimo, da bo bolj
               racionalno in da se bo bolje lahko pokrivalo zadeve. Zato tudi ob tej ločitvi
               prenašamo diplomate, ki so na veleposlaništvu bilateralnem delali multilateralne
               zadeve na to enotno multilateralno predstavništvo, tako da ta nova ureditev ne
               pomeni, da bomo problematiki OVSE-a dajali manjši pomen. Isti pomen, kot sedaj,
               dodali pa jim bomo diplomata, saj v bistvu je samo en diplomat, ki je na bilateralnem
               veleposlaništvu pokrival tudi OZN in vse druge IAEA in še kakšne druge mednarodne
               organizacije. Tako, da je to je bil osnovni razmislek. Ker pa je odprtje novega
               predstavništva in potrebno izpeljati v skladu z zakonom o zunanjih zadevah, vse od
               soglasja OZP-ja, Vlade in podpisa predsednika republike. Niso mogli samo spremeniti
               imena, ampak je bilo pravno mnenje, da moramo izpeljati celoten postopek, se pravi,
               da se ukine veleposlaništvo pri OVSE in ponovno odpre novo predstavništvo pri OVSE,
               OZN in drugih mednarodnih organizacijah. To je vse, kar je za tem predlogom. Mislim
               pa, da bo to veliko bolj smiselna ureditev in tudi bolj racionalna ureditev, kajti
               diplomati, ki pokrivajo mednarodne organizacije lahko se bolje organizirajo, v
               kolikor so vsi v enem predstavništvu. Hvala.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. Odpiram razpravo. Bi želel kdo razpravljati? Gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Meni se zdi to, gospod minister, smiselno ob tem smislu, glede tudi na
               situacijo, da OVSE o relativnem mirovanju, da je tam nekaj rezerve, itak
               multilaterala. Me pa zanima drugo, če bi prišlo do teh napovedi predsednika Vlade o
               drastičnem zmanjševanju veleposlaništev - katera veleposlaništva bi bila, ali bi v
               taki situaciji na Dunaju vse skupaj prevzelo bilateralno plus multilateralno ali bi
               rajši vi ukinili eno recimo domicilno, predstavništvo v Pragi? Kaj bi bilo v tem
               slučaju prioriteta? Jaz ne vem, zaradi česa predsednik Vlade take ukrepe napoveduje,
               zaradi varčevanja, vem, ampak dobro. V tem slučaju me pa res zanima, ali bi
               racionalizirali na tak način ali pa, kaj jaz vem v Bruslju, da bi bil veleposlanik še
               hkrati na Nato misijah, mislim, v teh dveh prestolnicah edina ta možnost obstaja? V
               tem trenutku to pač prihaja ali je kdo tudi vam dal takšno razmišljanje?</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Gospod Jerovšek. Podpiram vaše razmišljanje že od prej in jaz sem načrtovala že za
               naslednji mesec, pa žal, zaradi obilice točk, ki jih moramo obvezno pred zadnjo sejo
               Državnega zbora urediti ne bo šlo, da bi o tem razpravljali prav na tem odboru o
               siceršnji diplomatski mreži in kje so možnosti za krčenje, kje možnosti za širitev in
               tako dalje. Tako, da bomo imeli to točko dnevnega reda na septembrski seji. Obveščam
               tudi vse člane odbora, da bi takrat in tudi predstavnike ministrstva, da jih bom
               prosila, da bodo pripravili eno celovito informacijo za ta odbor in razmišljanja. S
               tem ne omogočam, da bi minister na vaše vprašanje odgovoril. Če bi še kdo želel kaj?
               Tudi sama pa pozdravljam to vašo pobudo današnjo, ta predlog za odprtje tega stalnega
               predstavništva. Izvolite, gospod minister.</p>
            </sp>
            <sp who="SDT5:ŽbogarSamuel">

               <speaker>SAMUEL ŽBOGAR:</speaker>

               <p>Hvala lepa. Zelo veliko smo razmišljali. Mislim, da že skoraj eno leto razmišljamo o
               tej naši mreži in kje bi se kaj racionalizirati. In verjetno bomo septembra skupaj
               lahko na to temo tudi kaj ugotovili. Mi pripravljamo nek dokument. V ponedeljek bomo
               imeli še zadnji zaključni pogovor in potem verjetno bomo prišli z nekimi predlogi
               ven, ki pa, jaz v tem trenutku bolj gledam še na vse druge možnosti, kako se da
               racionalizirati delovanje mreže, preden gremo v ukinjanje. Mislim, da je ukinjanje
               veleposlaništva res skrajni ukrep. Moramo se zavedati, da ima lahko tudi povratne
               posledice v Ljubljani in enkrat se nam bodo ukinjale ambasade v Ljubljani. Vedno se
               lahko pojavi potreba, da rabiš glas, mogoče Portugalske tudi, v Evropski uniji, tako
               da so to težki razmisleki. Mi gremo skozi ta razmišljanja in tudi Dunaj je bil v tem
               razmisleku, da bi mogoče vse skupaj združili v eno veleposlaništvo z dvema
               namestnikoma. Če govorim zdaj zelo odkrito so taki predlogi bili in tudi razmisleki.
               Po drugi strani so pa res mednarodne organizacije tista področja, kjer se Slovenija
               lahko izpostavlja, kjer kot majhna država lahko igra večjo vlogo kot jo sicer ima po
               svoji teži in velikosti. In mi damo velik poudarek mednarodnim organizacijam,
               delovanju v mednarodnih organizacijah oziroma temam, ki so. Tudi v OVSE. Iz tega
               razmisleka smo v tem trenutku, dokler bo le šlo, bomo obdržali ločeno, tudi misijo na
               Dunaju, tam je IAEA, to so teme razorožitev, človekove pravice vezane na OVSE,
               opazovanje volitev in te stvari, to so teme, ki so pomembne teme v naši zunanji
               politiki in iz tega smo se potem v številnih pogovorih, ki smo jih imeli na to temo v
               ministrstvu odločili, da v tem trenutku ostane tako kot je, dokler bomo lahko
               finančno to zdržali. In bomo najprej poiskali vse druge rezerve, ki jih bomo objavili
               in jih je kar nekaj. Se da tudi na druge načine rekonfigurirati mrežo, da bi čim manj
               ukinili oziroma čim kasneje, če bo že potrebno, zaradi finančne situacije.</p>
               <p>Ne bi se pa rad odločal, kaj bomo prej. Bomo to septembra, ko bomo imeli cel papir
               pred seboj, tudi vaš razmislek bo zelo koristen v naslednjih razmislekih. To ni konec
               tega. To bo proces in bomo verjetno sproti razvijali mrežo, tako kot bomo videli, da
               so potrebe oziroma možnosti.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala, gospod minister. Ker vidim, da ni drugih prijav, zaključujem razpravo in
               predlagam, da glasujemo o predlogu sklepa: "Odbor za zunanjo politiko se strinja s
               predlogom za odprtje stalnega predstavništva Republike Slovenije pri OZN, OVSE in
               ostalih mednarodnih organizacijah na Dunaju.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem 43. nujno sejo odbora.</p>
               <stage type="time">(Seja je bila zaključena 24. junija 2010 ob 9.43.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Nujna-015-2009-07-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A266F357E00BD389C12575E700306E35</idno>
               <idno type="custom" subtype="day">E06857DA9445C119C12575EC0029451B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=E06857DA9445C119C12575EC0029451B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-015-2009-07-07.OZNPJUIP" n="015">
               <name>Nujna</name>
               <date when="2009-07-07"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-015-2009-07-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-015-2009-07-07.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">15. seja</stage>
            <stage type="date">(7. julij 2009)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 8.03 uri. </stage>


            <sp xml:id="SDT5-OZNPJUIP-Nujna-015-2009-07-07.sp1">

               <speaker>PREDSEDNIK DR. VINKO GORENAK:</speaker>

               <p>Dobro jutro. Lepo pozdravljeni na 15. nujni seji Odbora za notranjo politiko, javno
               upravo in pravosodje. Ugotavljam dve nadomeščanji in sicer gospa Darja Lavtižar
               Bebler nadomešča gospa Majda Potrata, gospo Janjo Klasinc pa gospod Dušan Kumer. K
               dnevnemu redu ni bilo predlogov za razširitev oziroma za umik kakšne od točk dnevnega
               reda, zato je ta dnevni red določen s sklicem. <title>1. TOČKA DNEVNEGA REDA - PREDLOG
                  RESOLUCIJE O PODPORI RESOLUCIJE EVROPSKEGA PARLAMENTA Z DNE 2. APRILA 2009 O
                  EVROPSKI ZAVESTI IN TOTALITARIZMU - EPA 357/5.</title> V obravnavo je predložila
               skupina poslancev s prvo podpisanim Jožetom Tankom. Kot že veste smo z obravnavo tega
               predloga resolucije pričeli na 6. seji odbora, 30. junija 2009 in nadaljevali na
               nadaljevanju te seje, 1. julija 2009. Dodatno smo vabili varuhinjo človekovih pravic
               in vse tiste, ki smo jih vabili že pri prejšnji seji. Prejšnjo sejo smo zaključili na
               točki, ko je poslanska skupina Zares predlagala preložitev obravnave tega dokumenta
               na eno od naslednjih sej. Danes pa smo prejeli odnosno ste včeraj prejeli, danes ste
               dobili na klop dopis poslanskih skupin koalicije, ki predlaga, če prav razumem
               sprejetje dveh, treh, to se moramo sedaj pogovoriti, proceduralnih sklepov, tako vsaj
               razumem ta dokument, ki sem ga prejel. Ste želeli? Prosim.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp2">

               <speaker>MAG. MAJDA POTRATA:</speaker>

               <p>Hvala lepa, gospod predsednik. Dovolite, da v imenu Socialnih demokratov in tudi
               drugih podpisnic obrazložim predlog sklepa, ki ga predlagamo v sprejem odboru za
               notranjo politiko, pravosodje in javno upravo.</p>
               <p>In sicer, utemeljujemo svoj sklep torej predlog sklepa o preložitvi razprave in o
               pridobitvi dodatnih informacij o ravnanju Nacionalni parlamentov držav članic
               Evropske unije v zvezi z Resolucijo Evropskega parlamenta o evropski zavesti in
               totalitarizmu z dne 2. aprila 2009. Že ob zaključku ali pred prekinitvijo prejšnje
               seje smo slišali predlog za prekinitev, ki je bil sprejet in takrat je bilo med
               drugim tudi govora o tem, da bi Zakonodajno-pravna služba dodatno obrazložila svoje
               mnenje, ker v pisnem mnenju ni bilo tistega, kar je bilo kasneje povedano v razpravi.
               V razpravi je bilo izraženih tudi veliko pomislekov, da ne rečem obtožb na račun
               predloga amandmajev štirih poslanskih skupin, sedaj pa vam želimo predstaviti
               pravzaprav svoj odgovorov, po naše, neutemeljene obtožbe. Gre namreč za to, da je
               Resolucijo Evropskega parlamenta o evropski zavesti in totalitarizmih predsednik
               Evropskega parlamenta poslal parlamentom v vednost. To resolucijo je Komisija za
               peticije ter za človekove pravice in enake možnosti obravnavala in sprejela sklep o
               tem, da naj bo  poslancem
               resolucija posredovana. Na predlog Slovenske demokratske stranke pa je bila vložena
               resolucija o podpori resoluciji. Štiri poslanske skupine menimo, da po dostopnih
               informacijah je Slovenija doslej edina država, ki predvideva, da bi resolucijo
               obravnavala in s posebnim aktom sprejemala tudi na plenarni seji Državnega zbora, ves
               čas v obravnavi pa smo zatrjevali, da je resolucija sprejeta, sprejel jo je Evropski
               parlament in ima torej status akt, kakršne imajo tudi drugi akti podobne narave, ki
               jih sprejema Evropski parlament. Prav, zaradi tega različnega odnosa do resolucije in
               do v javnosti večkrat izraženih obtožb na račun koalicijskih strank predlagamo, da bi
               raziskovalni sektor Državnega zbora odgovoril na vprašanja, ki se nam v zvezi s tem
               zastavljajo, zaradi tega predlagamo, da bi preden odločamo o tem, kakšen naj bo
               dokument, ki ga imamo na dnevnem redu in preden nadaljujemo razpravo sprejme Odbor za
               notranjo politiko, javno upravo in pravosodje sklep, da je na podlagi 1. odstavke 74.
               člena Poslovnika Državnega zbora seja preložena oziroma razprava in odločanje o tej
               točki preložena na eno od naslednjih sej. V tem času bi po naši predstavi
               Raziskovalni sektor Državnega zbora pridobil informacije, ki jih imamo napisane v
               okviru 2. točke in so te narave.</p>
               <p>Kako članice EU obravnavajo resolucije ali druge dokumente parlamenta Evropske unije,
               ki niso zakonodajne narave, gre za eno izmed resolucij, ki ima tak status in ki jih v
               vednost pošilja predsednik Evropskega parlamenta v Nacionalne parlamente in na druge
               naslove?</p>
               <p>Zanima nas tudi, koliko resolucij take narave, ki nimajo torej zakonodajne narave, so
               Nacionalni parlamenti do sedaj sprejeli, kako jih običajno obravnavajo, ali je to
               obravnava na delovnih telesih, ali je to obravnava na plenarnih sejah, ali se s temi
               resolucijami samo seznanjajo ali jih posebej sprejemajo in podobno?</p>
               <p>Tretje vprašanje, ki nas tudi zanima in na katerega bi želeli imeti odgovor
               raziskovalnega sektorja pa je, ali je kateri od Nacionalnih parlamentov  članic Evropske unije že predvidel
               kakšen tak poseben postopek obravnave in sprejema te resolucije in kakšne narave so
               ti postopki?</p>
               <p>Gre torej za ključna vprašanja, na katera želim dobiti odgovor. Povedali smo tudi, da
               pričakujemo te odgovore v takem času, da bi bilo mogoče, potem resolucijo oziroma
               tako kot je sedaj z amandmajem predvideno deklaracijo obravnavati na prvi jesenski
               seji Državnega zbora.</p>
               <p>Še enkrat poudarjam, da je to po našem prepričanju nujno potrebno, da bi lahko se
               izognili nepotrebni politizaciji in obtožbam, da kdo ali zavlačuje ali se izogiba ali
               da oporeka ali karkoli takega, kar je bilo sedaj že mogoče slišati in ali taka naša
               stališča v čemerkoli odstopajo od uveljavljene prakse v članicah EU.</p>
               <p>Predlagam torej gospod predsednik, da ta predlog sklepa daste odbora v razpravo in na
               glasovanje. Hvala lepa.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp3">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Samo Kutoš, Zakonodajno-pravna služba.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp4">

               <speaker>MAG. SAMO KUTOŠ:</speaker>

               <p>Hvala, gospod predsednik. Zgolj pojasnilo, ki ni toliko vsebinsko kolikor
               proceduralne narave, ker smo bili omenjeni in ker so se podobna vprašanja pojavila že
               pri prejšnji seji.</p>
               <p>Poglejte, večkrat je bilo že povedano na prejšnji in sedanji seji, da smo na prejšnji
               pač na prvem delu te seje dali pripombe, ki jih v pisnem mnenju ni bilo, to je jasno,
               ker je šlo za pripombe na predlagane amandmaje ne pa na osnovno besedilo. Na ZPSJU se
               držimo praktičnega pravila, da se pripombe k amandmajem načeloma ne dajejo pisno,
               ampak samo ustno na seji delovnega telesa in tako je bilo tudi tokrat in zaradi tega
               tudi sedaj ni pisnega mnenja. Tudi sklep, ki ga je sprejel odbor prejšnji teden ni
               bil tak, da bi bilo izrecno nam naloženo pisno mnenje tudi po tem, ko smo izrecno
               postavili to vprašanje, zaradi tega tudi ni mnenja.</p>
               <p>Gre samo za pojasnilo, da pripombe, ki jih ni v pisnem mnenju jih ni, zaradi tega,
               ker jih ni moglo biti, ker je šlo za pripombe na amandmaje.</p>
               <p>Samo toliko, da ne bo izpadlo kot, da nismo korektni, proceduralno. Hvala lepa.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp5">

               <speaker>PREDSEDNIK DR. VINKO GORENAK:</speaker>

               <p>Hvala lepa, vam. Gospa Potrata, vi ste govorili o tem, da dam na glasovanje predlog
               sklepa, ampak tehnično, da razčistimo zadevo.</p>
               <p>Tukaj so pravzaprav trije sklepi, če jaz vidim kaj, ne vem natančno. S prvim sklepom
               nimam nobenih težav, to je ta, da na podlagi prvega odstavka 74. člena Poslovnika,
               itd., preložimo obravnavo te točke dnevnega reda na eno od naslednjih sej. Drugi
               sklep, da raziskovalni center pridobi to in to, kar tukaj naštevate, se mi na neki
               način zdi nepotreben, ker tudi tako lahko naroči, na neki način se mi zdi nepotreben,
               ker to lahko naroči kdorkoli od poslanskih skupin poslancev, karkoli.  Tretji sklep, pa mislim, da ni
               sklep, te podatke pričakujemo in tako dalje. Zato tehnično razčistimo. Izvolite.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp6">

               <speaker>MAG. MAJDA POTRATA:</speaker>

               <p>Hvala lepa, gospod predsednik. Mislim, da sem bila dovolj jasna, pa tudi tukaj
               vidite, da je edninska oblika uporabljena. Predlagamo naslednji sklep, ki pa ima tri
               dele. Zaradi tega, ker so tam v drugem odstavku ali v drugi točki še tri alineje, ima
               ta sklep zato, da bi se vedelo, kaj spada skupaj, da ne bi bilo ravno nobenih
               nejasnosti, ampak očitno nejasnosti hočejo biti. Ampak to je sklep, ki ima štiri
               odstavke. Od tega so trije posebej oštevilčeni. Vse skupaj pa je en vsebinski sklep
               oprt na poslovniško določilo, oprt na to, zakaj predlagamo, ker želimo, da se nekaj
               časa, nekaj v tem času, ko bo prekinitev pridobi, kaj naj se pridobi, do kdaj naj se
               pridobi in s kakšnim namenom naj se pridobi. Menim, daje postopkovno zadeva popolnoma
               jasna, če pa vam ne ustrezajo številke kot rečeno, to je samo zato, da se vidi,
               kateri deli spadajo skupaj. En sklep torej.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp7">

               <speaker>PREDSEDNIK DR. VINKO GORENAK:</speaker>

               <p>Hvala lepa. Hočem reči to, da bi bilo tehnično verjetno potem boljše dati a, b, c ali
               nekaj takega, ampak dobro. Nimam s predlogom proceduralnega sklepa kakšnih težav.
               Izvolite.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp8">

               <speaker>MAG. MAJDA POTRATA:</speaker>

               <p>Pravopis ne nalaga, da bi morale biti črke zamenjane s številkami ali številke
               zamenjane s črkami. To je odvisno označevanje od tistega, ki zadeve postavlja. Mi smo
               se odločili za številke.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa. Samo še pripombo bom rekel. Predlog se mi zdi, zlasti v drugem delu tak,
               da lahko prepreči kakršnokoli debato v nadaljevanju o tej tematiki. Predlog sklepa
               pravi, to je pod točko 2, da Raziskovalni sektor Državnega zbora pridobi naslednje
               informacije od vseh držav članic EU. To enostavno pomeni tudi možnost zavlačevanja v
               nikoli. Jaz sem dolžan dati zadevo na glasovanje. Pred glasovanjem pa bodo imeli
               besedo predlagatelj in pa predstavniki poslanskih skupin. Tako je zadeva po
               Poslovniku in pred glasovanjem o tem proceduralnem sklepu dajem besedo
               predlagateljem. Prosim, gospod Cukjati. 
               </p>
            </sp>
            <sp xml:id="SDT5-OZNPJUIP-Nujna-015-2009-07-07.sp10">

               <speaker>FRANCE CUKJATI:</speaker>

               <p>Hvala za besedo. V imenu predlagateljev lahko rečem, da nas čudi tak predlog, in
               sicer iz naslednjih razlogov. Doslej smo obravnavali že kar nekaj resolucij,
               deklaracij in se nismo spraševali, kako Evropa obravnava te deklaracije, ki niso
               zakonske narave, ki niso obvezujoči, imajo pa nek političen namen.</p>
               <p>Januarja leta 2007 smo obravnavali deklaracijo o podpori slovesni deklaracije
               Parlamentarne skupščine Sveta Evrope, parlamenti v združenju boja proti nasilju nad
               ženskami v družini. To smo obravnavali na predlog gospe Potrate kot predsednice
               komisije. Ni bil noben problem pri obravnavi, nič se ni zahtevalo mnenj, kako s to
               deklaracijo počno v drugih državah članicah, kajti to je bila naša odločitev in mi
               smo to brez problemov obravnavali in tudi sprejeli med ostalim naslednji sklep:
               <q>"Državni zbor Republike Slovenije se pridružuje skupnim prizadevanjem in naporom kot
               so izraženi v slovesni deklaraciji in jih bo upošteval pri svojem delu. To je bil
               takrat sklep sprejet in mislim, da se moramo zavedati, da gre za politično dejanje
               Državnega zbora, da gre za obravnavo neke resolucije ali deklaracije, ki ima neko
               politično vsebino, se z njo solidaliziramo in da se ne ravnamo po zgledu, kako delajo
               posamezne države članice glede tega. Zaradi tega je popolnoma, bi rekel, vprašljivo
               oziroma nenavadno, da se v tem primeru sedaj zahteva informacija, kako ravnajo vse
               države članice Evropske unije. To, kot je rekel predsedujoči verjetno res ne bo
               nikoli in jaz imam vtis, da je to pač eden od načinov odlaganja zadeve in to mene
               bolj skrbi, zakaj tak strah pred resolucijo, tak strah pred razpravo v Državnem
               zboru. To mi ni jasno. Kajti vse to, kar je navedeno, da mora, da naj bi raziskovalni
               sektor uredil je seveda odlaganje zadeve in oprostite, da se spomnim svojih nedavnih
               zdravniških časov, spomnim se pacienta, ki je imel tvor na desnih mečih
               "</q>muskosoleos", ki se je večal. In, ko je dozorel sem rekel, ja, gospod to bo pa treba
               očistiti, prerezati. Je rekel, danes nimam časa, bom jutri. Naslednji dan kliče v
               ambulanto, joj nimam časa, bi pojutrišnjem. Jaz sem rekel, gospod v parih dneh bo to
               dozorelo in potem bo velika škoda, dajmo to narediti tako, kot sem predlagal. In je
               en teden, vsak dan telefoniral, ne sedaj, ne sedaj in ne sedaj. Naslednji teden sem
               pa izvedel, da je v Kliničnem centru, je bil ob celotno mišico, ker je absces
               progridiral<stage>(?)</stage> v celotno nogo. Ni dober strah pred obravnavo določenih vprašanj, ni
               dober. In nas to skrbi. Nas to skrbi, kajti Slovenija ravno s tem strahom, s tem
               odlaganjem se kaže, da v Sloveniji potrebujemo to razpravo, potrebujemo na nekem
               nivoju jasno razpravo, ne glede na to ali jo potrebujejo v Franciji, v Angliji,
               zagotovo ne.  V Franciji so že
               zdavnaj rešili vprašanje nacizem in pa Francija. In mislim, da v mnogih državah se ne
               bodo spuščali v to problematiko, pri nas pa je čas, je čas, da se o tem pogovorimo.
               In še enkrat bi prosil, dajte nekoliko bolj prepričljivo povedati, zakaj odlagati iz
               seje na sejo, v nedogled. Morda bo takrat bolj razumljivo, pa bomo bolj mirni ob
               takih strahovih, ki se javljajo ob vaših predlogih. Še enkrat pa pravim, da je sklep
               nenavaden. Nikoli še nisem videl takega sklepa, predvsem pri vprašanju, ki je
               popolnoma nepomemben, kaj v posameznih državah članicah naredijo s takim političnim
               dokumentom.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp11">

               <speaker>PREDSEDNIK DR. VINKO GORENAK:</speaker>

               <p>Hvala lepa. Takoj. Po poslovniku razprave ni. Imamo pa samo stališča poslanskih
               skupin. Gospod Grims.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp12">

               <speaker>MAG. BRANKO GRIMS:</speaker>

               <p>Winston Churchill je nekoč dejal, da se je izpustila železna od Čečina na Poljskem do
               Trsta in očitno v nekaterih glavah ta meja še kar obstaja. Winston Churchill je pa
               rekel tudi, da za proceduralnimi predlogi se skrivajo najbolj globoka vsebinska
               vprašanja in danes je pred nami proceduralni sklep. In seveda je vsebinsko vprašanje,
               ki se v tem odpira...</p>
            </sp>
            <sp xml:id="SDT5-OZNPJUIP-Nujna-015-2009-07-07.sp13">

               <speaker>PREDSEDNIK DR. VINKO GORENAK:</speaker>

               <p>Ali lahko pustite govornika, da...</p>
            </sp>
            <sp xml:id="SDT5-OZNPJUIP-Nujna-015-2009-07-07.sp14">

               <speaker>MAG. BRANKO GRIMS:</speaker>

               <p>...in ki bi eventualno potem imelo smisel, da se tak sklep podpre, v tej obliki pa je
               to seveda čisto navadno sprenevedanje, je naslednje, da je tak predlog sklepa
               pomanjkljiv, kajti če se že sprašuje službe za informacijo o članicah državah EU,
               potem bi bilo potrebno postaviti še vsaj naslednja vprašanja. V katerih članicah EU
               je bil po končani drugi svetovni vojni izveden politični genocid? V katerih članicah
               EU so še v 60. letih vozili ljudi na Goli otok in jih nečloveško trpinčili? V katerih
               članicah EU so po končani drugi svetovni vojni, veliko po končani drugi svetovni
               vojni pobili več odstotkov prebivalcev? V katerih članicah EU,  gospe in gospodje, ki so se izvili iz socializma
               oziroma komunizma; kakorkoli že rečemo temu totalitarnemu sistemu; so prešli v
               Evropsko unijo, brez, da bi sprejeli kakršnokoli politično deklarativno, vendar
               predvsem vrednostno jasno ločnico med prejšnjim in demokratičnim režimom. Vse to so
               izjemno zanimiva vprašanja, na katere bi potem odgovor zasijal v pravi luči. Ampak
               odgovore na to, gospe in gospodje, najbrž vi vsi sami zelo dobro veste, kot veste
               odgovore na ta vprašanja ki jih postavljate. Ampak, ta vprašanja, ki jih vi
               postavljate so za Slovenijo pravzaprav zelo nepomembna in gre v resnici zgolj za to,
               da hočete nekaj, kar je za vas tako očitno neprijetno odriniti pod klop. In to je
               tisto, kar bi pa nas res moralo zelo skrbeti, kar bi moralo skrajno skrbeti vse
               državljanke in državljane - da imamo v Sloveniji očitno na oblasti politično opcijo,
               ki v trenutku, ko se sooči z evropskimi vrednotami, dobesedno zmrzne, predlaga, da se
               jih kar črta in potem ko vidi, da je ta manever le prehud, le preveč očiten, potem
               pač poskuša zavleči kakršnokoli odločitev na vse možne način, z upanjem, da se bo bog
               vedi kaj v tem času zgodilo, da potem morda ta odločitev ne bo tako v nebo vpijoča.
               Kajti odločitev bo negativna, gospe in gospodje. Če bi bila pozitivna, bi jo vi prvi
               dan sprejeli in bi se ne smešili zdaj že na kar nekaj sejah. Kajti, tukaj so tisti
               odgovori in tisti pogoji, ob katerih bi morda imelo smisel tak sklep sprejet, gospe
               in gospodje. Vprašanje, koliko članic EU je doživelo po končani drugi svetovni vojni
               politični genocid? V kateri članici EU so pobili toliko ljudi po drugi svetovni vojni
               na njenih tleh, da gre to v več kot deset, po nekaterih ocenah celo 20% takratnega
               prebivalstva in da je potem ta članica primerljiva samo še s polpotovimi polismrti.
               Kaj mislite, katera članica EU je doživela kaj takega?! In v kateri članici EU so še
               v 1970 letih izvajali načrten, zločinski državni rop, ki se mu tako lepo reče v neki
               politični latovščini <q>"nacionalizacija"</q>, dejansko pa je šlo za rop in so ljudi
               pošiljali z lažiranimi procesi v zapor zato, da so jim lahko pobrali vse, kar so
               imeli. Kaj mislite, katera članica EU je doživela to usodo in koliko takšnih članic v
               EU obstaja?! Jaz, kolikor vem, je samo ena, gospe in gospodje, in tudi vi to zelo
               dobro veste, saj ste bili zraven. Tej državi se žal reče Slovenija.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp15">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Besedo ima gospod Kek v imenu Poslanske skupine Zares.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp16">

               <speaker>FRANCI KEK:</speaker>

               <p>Hvala za besedo.</p>
               <p>Da ne bo kakšnih nesporazumov, opozicija nam večkrat podtakne kakšna stališča. V
               Poslanski skupini Zares, verjamem pa tudi, da v celotni koaliciji, obsojamo vse
               totalitarizme - od fašizma do komunizma...</p>
            </sp>
            <sp xml:id="SDT5-OZNPJUIP-Nujna-015-2009-07-07.sp17">

               <speaker>JOŽEF JEROVŠEK:</speaker>

               <p>...<stage>/Mikrofon ni vključen./</stage>... Farsa.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp18">

               <speaker>PREDSEDNIK DR. VINKO GORENAK:</speaker>

               <p>Prosim.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp19">

               <speaker>FRANCI KEK:</speaker>

               <p>Če ima gospod Jerovšek kaj zelo pomembnega za povedati, mu dam prednost. Kar
               izvolite.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp20">

               <speaker>PREDSEDNIK DR. VINKO GORENAK:</speaker>

               <p>Kar nadaljujte, prosim.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp21">

               <speaker>FRANCI KEK:</speaker>

               <p>Hvala.</p>
               <p>Torej, kot sem že povedal, še enkrat povem: obsojamo vse totalitarizme - od komunizma
               do fašizma, podpiramo resolucijo o kateri govorimo in ki je že bila sprejeta. Tudi mi
               smo člani Evropske unije. Evropski parlament letno sprejme nekaj 10 resolucij. Res
               je, da smo nekatere; zelo malo je bilo teh; tudi obravnavali, vendar več 10 jih
               Evropski parlament sprejme. 
               Zato se mi zdi zelo smiseln sklep, da pridobimo dodatne informacije in vidimo kaj
               početi s temi resolucijami, ki jih Evropski parlament da nam v vednost.</p>
               <p>Podpiram sklep, da počakamo s pridobitvijo dodatnih informacij.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp22">

               <speaker>DUŠAN KUMER:</speaker>

               <p>...<stage>/Mikrofon ni vključen./</stage>... Proceduralno.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp23">

               <speaker>PREDSEDNIK DR. VINKO GORENAK:</speaker>

               <p>Hvala lepa. </p>
               <p>Ugotavljam, da gospo Alenko Jeraj nadomešča gospod France Cukjati.</p>
               <p>Izvolite, proceduralno gospod Kumer.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp24">

               <speaker>DUŠAN KUMER:</speaker>

               <p>Hvala lepa, predsednik. </p>
               <p>Jaz bi vas lepo prosil, da tiste razpravljavce, ki uporabljajo terminologijo, kot je
               bilo prej rečeno <q>"bili ste zraven"</q> - jaz nikjer nisem bil zraven. In da jih prekinete
               pri tej diskusiji in debati. Če ne, bom demonstrativno reagiral na drug način in bom
               motil razpravljavca, če ga vi ne boste prekinili.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp25">

               <speaker>PREDSEDNIK DR. VINKO GORENAK:</speaker>

               <p>No, ne vem kaj naj vam odgovorim na to temo, nisem zasledil da bi šlo za kakšno
               žalitev na osebni ravni.</p>
               <p>Besedo pa ima gospod Potrč v imenu Poslanske skupine SD.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp26">

               <speaker>MIRAN POTRČ:</speaker>

               <p>Hvala lepa.</p>
               <p>Korektno ste predlagali, da naj se glasuje o preložitvi. Besedo imajo poslanske
               skupin, niste pa časovno omejili - in ste dovolili dlje kot je po poslovniku
               predvideno.</p>
               <p>Jaz v imenu poslanske skupine podpiram predlog sklepa. Če gre za tako pomembno
               vsebino, kot jo skupno ugotavljamo, potem je prav, da pridobimo potrebne informacije.
               Te informacije so bile nam potrebne in dobrodošle, zaradi nekorektnih obtožb, ki so
               sledile iz vrst opozicije, da ne želimo na enak način, kot Evropa, obravnavati
               evropsko resolucijo. Mi jo želimo in zaradi tega bomo pridobili potrebne informacije
               in se po dobljenih informacijah skupno odločali kaj in kako z obravnavo, sprejemom,
               sprejemom na znanje, sprejemom v prilogi in podobnih variantah, ki so zdaj v
               obravnavi obravnavati resolucijo. Kakšna bo obravnava, pa vidimo iz vsebinskih
               razprav gospodov iz opozicije, ki so tudi danes na seji lažnive in žaljive in takšne
               bodo tudi bodoče, zato je razumljivo, da želimo pridobiti vsaj nekaj argumentov za
               svoj pristop in pogled.</p>
               <p>In obveščam vas, da bomo za predlog takšnega sklepa glasovali.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp27">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Vse sem videl, vse vas vidim. Mirno, brez panike, vsi boste na vrsti.</p>
               <p>Gospa Potrata je imela 5 minut, poslanske skupine pa 3 minute. Nisem bil pozoren ali
               je kdo kaj posebej prekoračil, ampak mislim, da kakšnih velikih prekoračitev ni
               bilo.</p>
               <p>Proceduralno, gospod Grims. Ampak prosim, proceduralno!
               </p>
            </sp>
            <sp xml:id="SDT5-OZNPJUIP-Nujna-015-2009-07-07.sp28">

               <speaker>MAG. BRANKO GRIMS:</speaker>

               <p>Namreč, vsi dobro veste, da je problem pri takšnih proceduralnih akrobacijah, kot je
               zdaj predlagana, prav v tem, da ni mogoče normalno pojasniti, tudi eventualnih
               sprenevedanj, ki se pojavijo. In bi zato prosil gospoda predsednika, da spomni kadar
               se pojavi kakšna takšna stvar za kaj v resnici gre. V danem primeru konkretno ni bila
               naša pripomba, da niste sposobni obravnavati nekaj na evropski način, ampak da kažete
               popolnoma dvojen obraz - da v Evropi glasujete <q>"za"</q> resolucijo, tukaj pa ste
               predlagali njeno črtanje oziroma zdaj zavlačujete. To je bistvo te zgodbe.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp29">

               <speaker>PREDSEDNIK DR. VINKO GORENAK:</speaker>

               <p>Prosim če se držimo proceduralnih predlogov.</p>
               <p>Gospod Jerovšek, prosim. Proceduralno.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp30">

               <speaker>JOŽEF JEROVŠEK:</speaker>

               <p>Gospod predsednik, več kot očitno je, da želi koalicija z obstrukcijo, na način, ki
               je nasproten in v neskladju s poslovnikom preprečiti to razpravo. Tukaj demonstrira
               totalitarne metode, ki so seveda predmet te resolucije. Prav tako moram protestirati,
               ker je gospod Potrč dobesedno grozil opozicijskim strankam in govoril neresnice, da
               ne vem kaj delamo. V njegovih izjavah so bile prisotne grožnje in tudi vidim, da je
               to nadgradnja govora, ki ga je imel v Mariboru in sem zdaj bral. Govoril je s
               pozicije nekdanjih družbenopolitičnih organizacij. Ne bomo dovolili, ne bomo dovolili
               in tako naprej. Gospod predsednik, zato vas pozivam, da ne daste na glasovanje tega
               predloga, ki je v nasprotju s poslovnikom. Na demokracijo s totalitarnimi metodami ni
               mogoče iti. Bojite pa se, dejansko neverjetno, te resolucije, ki je evropska. To je
               osnovni problem. Da je vse to govorjenje, da ste nekaj obsodili - ni res, na
               deklarativni ravni se ne želite soočiti s totalitarizmom. In žal obstajajo tri
               kategorije ljudi, ki so bili tudi evolvirani tudi v te sisteme. Eni goreče branijo
               totalitarne režime in totalitarne metode in tudi totalitarne zločine. Žal je temu
               tako. In predloga ne morete dati na glasovanje, ker je v nasprotju z demokracijo. Je
               obramba totalitarizma in edino v Sloveniji ste nekateri govorili, da smo imeli
               avtohtono revolucijo. V drugih državah Evropske unije je niso imeli in to je
               posledica vašega ravnanja. Še živite v avtohtoni revoluciji.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp31">

               <speaker>PREDSEDNIK DR. VINKO GORENAK:</speaker>

               <p>Hvala lepa. </p>
               <p>Vsebinsko se sicer z vami skoraj v popolnosti strinjam, kar se tiče odnosa... Ali
               lahko končam?! Prosim. ...kar se tiče odnosa do resolucije se vsebinsko seveda
               strinjam, vendar me glede proceduralnega predloga veže poslovnik in sem dolžan
               ravnati po poslovniku.</p>
               <p>Je še kakšna proceduralna? Gospod Kek, ampak prosim za proceduralni.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp32">

               <speaker>FRANCI KEK:</speaker>

               <p>Ja, seveda. Hvala za besedo.</p>
               <p>Opozoril bi na razpravo gospoda Jerovška. Tudi sami ste rekli, da se vsebinsko z njim
               strinjate. Njegov predlog pa naj bi bil proceduralne narave. Prosim da preprečite
               vsebinske razprave, ker ko bo gospod Jerovšek vsakič povedal, da mi nasprotujemo
               resoluciji, bomo mi vsakič morali povedati, da to ni res. Mi podpiramo to
               resolucijo.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp33">

               <speaker>PREDSEDNIK DR. VINKO GORENAK:</speaker>

               <p>No, tudi vi niste dal proceduralnega predloga, vsaj nisem ga zasledil.</p>
               <p>Še kakšna poslanska skupina? Poslanska skupina LDS, gospod Gumzar.</p>
               <p>Izvolite. 
               </p>
            </sp>
            <sp xml:id="SDT5-OZNPJUIP-Nujna-015-2009-07-07.sp34">

               <speaker>MILAN GUMZAR:</speaker>

               <p>Hvala lepa za besedo. Se pravi, znotraj Poslanske skupine LDS nimamo nobenih
               pomislekov glede resolucije evropskega parlamenta. Res pa je, da tudi ugotavljamo, da
               se k tej resoluciji želi takšne in drugačne prizvoke napraviti, zato bomo pravzaprav
               podprli sklepe, ki jih predlaga koalicija.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp35">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Majhenič.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp36">

               <speaker>SILVEN MAJHENIČ:</speaker>

               <p>Hvala za besedo. Če prav razumem, eni ste, da resolucije ni treba obravnavati z
               vsebino, ki jo predlaga desna opcija. Razširiti resolucijo na povojne poboje bi bilo
               smiselno, vendar v kakšni od razprav, ki bo podprta tudi z ustrezno dokumentacijo. V
               naši poslanski skupini nismo obremenjeni z negativno temo, smo pa za to, da se končno
               to enkrat razreši.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp37">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Urh, v imenu DeSUS-a.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp38">

               <speaker>ANTON URH:</speaker>

               <p>Hvala lepa za besedo. Moram povedati, da me prav čisto nič ni strah in nič mi ni
               neprijetno. Podpiram to kar so poslanske skupine SD, Zaresa, LDS-a in pa DeSUS-a
               predlagale in z vsem možnim podpiram ta sklep, da pride v veljavo. Hvala lepa.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp39">

               <speaker>PREDSEDNIK DR. VINKO GORENAK:</speaker>

               <p>Hvala lepa. Poslanske skupine so obrazložile svoja stališča, zato dajem na glasovanje
               predlog sklepa, ki ga imate pred seboj. Z obžalovanjem ugotavljam, da to utegne
               zavleči celotno zadevo v nedogled zaradi nekaterih dikcij, ampak o tem bomo... Sejo
               vodim jaz. .... in jaz in vas prosim, če se vzdržite, ne glasovanja, ampak motenja
               mene.</p>
               <p>Torej, na glasovanje dajem predlog sklepa, kakršnega ste prejeli na mizo.
               Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(6 članov.)</stage></p>
               <p>Ugotavljam, da je sklep sprejet.</p>
               <p>Zato s tem zaključujemo to sejo... Ja, prosim gospod Jerovšek.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp40">

               <speaker>JOŽEF JEROVŠEK:</speaker>

               <p>Ugotavljam, da je koalicija zopet z realno grožnjo ogrozila demokracijo v Sloveniji,
               da se je poslužila totalitarne metode in gospod predsednik, mislim, da smo sprejeli
               ne sklep, ki je v nasprotju s poslovnikom, da to že sedaj ugotavljam, da na tak način
               pogojevati razpravo v parlamentu, ni dovoljeno in moramo to dati na poslovniško
               komisijo oziroma z vsemi zvonovi zvoniti nad takšnim totalitarnem obnašanjem
               koalicije, nad obrambo totalitarnih metod tudi v tem parlamentu. In prosim, da
               posredujete ta sklep z vprašanjem tudi ustrezne organe tega Državnega zbora.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp41">

               <speaker>PREDSEDNIK DR. VINKO GORENAK:</speaker>

               <p>Kakšen je vaš proceduralni predlog, če ga prosim nekako oblikujete in ga bom dal na
               glasovanje? Mikrofon, mikrofon.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp42">

               <speaker>JOŽEF JEROVŠEK:</speaker>

               <p>...da se ta sklep pošlje v poslovniško komisijo, čeprav ima tam tudi večino
               koalicija, vendar vsaj, da na načelni ravni ugotovite, da je bil poizkus demokratične
               razprave v tem parlamentu, preprečen z  nedemokratičnimi, poslovniško nesprejemljivimi metodami.</p>
            </sp>
            <sp xml:id="SDT5-OZNPJUIP-Nujna-015-2009-07-07.sp43">

               <speaker>PREDSEDNIK DR. VINKO GORENAK:</speaker>

               <p>Torej predlog je bil, da poslovniško komisijo zaprosimo za stališče do tega sklepa,
               ki smo ga sprejeli. Zato dajem - moment - ta predlog sklepa na glasovanje.</p>
               <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
               <p>Ugotavljam, da žal predlog ni sprejet.</p>
               <p>Končujemo to točko dnevnega reda in današnjo sejo. Hvala lepa.</p>
               <stage type="time">(Seja je bila končana 7. julija 2009 ob 8.41.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Redna-022-2010-11-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">CE860E2EBB9D6C84C12577C0002D14EE</idno>
               <idno type="custom" subtype="day">33A3B26348D96F42C12577D50036AB98</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=33A3B26348D96F42C12577D50036AB98</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Redna-022-2010-11-04.OZKŠŠIM" n="022">
               <name>Redna</name>
               <date when="2010-11-04"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Redna-022-2010-11-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Redna-022-2010-11-04.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">21. seja</stage>
            <stage type="date">(4. november 2010)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 9.02.</stage>


            <sp xml:id="SDT5-OZKŠŠIM-Redna-022-2010-11-04.sp1">

               <speaker>PREDSEDNICA MAG. MAJDA POTRATA:</speaker>

               <p>Lepo pozdravljeni. Pričenjam 22. redno sejo Odbora za kulturo, šolstvo, šport in
               mladino. Obveščam vas, da je zadržan in se seje ne more udeležiti poslanec Roberto
               Battelli. Kot nadomestni člani pa bodo danes pri delu odbora sodelovali poslanec
               Bogdan Čepič namesto poslanke mag. Andreje Rihter, poslanec Janez Kikelj namesto
               poslanke Silve Črnugelj, poslanec Anton Colarič namesto poslanca Dejana Levaniča.
               Drugih pooblastil do tega trenutka nisem dobila.</p>
               <p>Obveščam vas, da so na sejo povabljeni Ministrstvo za kulturo,  Zakonodajno-pravna služba, Državni svet,
               Nacionalni svet za kulturo, Zavod za varstvo kulturne dediščine Slovenije, Sindikat
               Glosa, Sindikat vzgoje, izobraževanje, znanost in kulture Sviz, Kulturniška zbornica
               Slovenije in Zveza kulturnih društev Slovenije. Opravičilo za odsotnost smo dobili od
               Zveze kulturnih društev Slovenije.</p>
               <p>S sklicem ste prejeli dnevni red za to 22. sejo odbora in sicer 1. - predlog
               resolucije o spremembah in dopolnitvah resolucije o nacionalnem programu za kulturo
               2008, 2011, EPA 1251-V, 2. - poročilo o izvajanju nacionalnega programa za kulturo
               2008, 2011 v letu 2009, EPA 1234-V. Do dvanajste ure včerajšnjega dne nisem dobila
               nobenega predloga ne za razširitev dnevnega reda, niti za umik katere od predlaganih
               točk dnevnega reda, zato je dnevni red tak kakršnega ste sprejeli s sklicem.</p>
               <p>Smo pri <title>1. TOČKO DNEVNEGA REDA - PREDLOG RESOLUCIJE O SPREMEMBAH IN DOPOLNITVAH
                  RESOLUCIJE O NACIONALNEM PROGRAMU ZA KULTURO 2008, 2011</title>. Predlog resolucije
               je objavljen na spletnih straneh v Poročevalcu z datumom 2. september 2010. Seveda
               samo ta del dopolnitve in s sklicem ste dobili tudi mnenje Zakonodajno-pravne službe,
               ki niso datum 19. oktober 2010 ter mnenje Komisije Državnega sveta za kulturo,
               znanost, šolstvo in šport z istim datumom. Rok za vlaganje amandmajev se je iztekel v
               petek 29. oktobra 2010 in v poslovniškem roku ni bil vložen noben amandma.</p>
               <p>Naj uvodoma povem, da je obravnava predloženega predloga resolucije, da bo obravnava
               potekala po načinu, ki ga je Državni zbor uveljavil vedno takrat, kadar obravnavamo
               akte, ki jih sprejema Državni zbor v enofaznem postopku. Torej po analogiji
               zakonodajnega postopka s pripravo dopolnjenega predloga akta v primeru sprejetja
               amandmajev na matičnem delovnem telesu in zdaj vprašujem predlagatelja, Ministrstvo
               za kulturo, gospo ministrico Majdo Širca ali želi podati dopolnilno obrazložitev
               predloga? Izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp2">

               <speaker>MAJDA ŠIRCA RAVNIKAR:</speaker>

               <p>Spoštovani prisotni. Pravzaprav bi bilo lahko, bi bilo potrebno v par skrčenih mislih
               vendarle počrtati nekatere prvine poročila o izvajanju nacionalnega programa za
               kulturo 2008, 2011. Sploh pa v luči dejstva, da se tokratno poročilo je opravilo na
               pot z dopolnilom, ki bi oplemenitilo po naših razmišljanjih in seveda tudi podprtih
               iz drugih strani, ugotovitvah, da je potrebno nacionalni program dopolniti še z enim
               pomembnih področjem, ki sega v področje kulture in nature. Se pravi s področjem
               arhitekture, krajine kot kulturne vrednote.</p>
               <p>Tisto, kar bi priporočilo nacionalnega programa za kulturo bilo vendarle potrebno
               počrtati je, da je to poročilo, ki je obsežno, tako kot vsako leto in povzema
               skladnost izvajanja zastavljenih ciljev z izvedenimi nalogami. Pomembno je povedati
               vendarle, da za leto 2009, ki je bilo v znamenju gospodarskih, ekonomskih in ostalih
               težav, se vendarle področju kulture ni dogajala recesija, ne samo v smislu proračuna.
               Ta se je v bistvu povečal v luči predhodnih obdobij, ko teh kriz še ni bilo, kar
               velja vendarle priznati, da se je  z velikim oziroma z relativnim povečanjem sredstev v proračunu v
               primerjavi z letom 2008, leto 2009, vendarle vzdrževala stabilna pozicija kulture v
               vseh področjih.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp3">

               <speaker>PREDSEDNICA MAG. MAJDA POTRATA:</speaker>

               <p>Gospa ministrica, oprostite, da vas prekinjam, ampak pri 1. točki obravnavamo predlog
               dopolnitve in sprememb resolucije o nacionalnem programu. Pa nisem predlagala, da bi
               zamenjali. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp4">

               <speaker>MAJDA ŠIRCA RAVNIKAR:</speaker>

               <p>Res je. Hvala za opozorilo. Ta dopolnitev, ki na nek način zapolnjuje pomanjkljiv
               nacionalni program za kulturo in se je v praksi izkazalo, da vendarle je eno
               področje, ki je deficitarno obravnavano znotraj nacionalnega programa za kulturo,
               sledi tudi številnim ukrepom, ki so se ne glede na to, da niso bili zabeleženi v
               ciljih nacionalnega programa za kulturo, uveljavljali. Ampak je prav, da imajo
               podlago tudi v nacionalnem programu. Zato se mi zdi potrebno, da prisluhnite tej
               dopolnitvi, tako kot je prisluhnil že Državni svet in kot se je spodbudno opredelil
               tudi nacionalni svet za kulturo na svojih sejah v letu že 2009 in kasneje tudi v
               2010, da je potrebno razumeti arhitekturo in oblikovanje prostora v širšem smislu kot
               del kulturne dejavnosti in če se spomnite, o tem ste bili seznanjeni oziroma ste
               odločali, recimo v dosedanjem obdobju smo na tem področju postorili kar precej,
               zavarovali recimo Plečnikovo dediščino z odlokom v Ljubljani in si zadali nalogo, da
               bomo dediščino iz področja arhitekture zaščitili tudi na celotnem slovenskem ozemlju
               tam, kjer je potrebno, da utrdimo področja arhitekture oblikovanja fotografije in
               tako naprej. Tudi z ostalimi aktivnostmi, ki gredo v reinterpretacijo kaj je to
               dediščina na področju arhitekture in ne sega samo do Plačnika, tam se običajno
               ustavi, ampak, da je potrebno redefinirati našo dediščino na področju arhitekture in
               ravnanja z njo tudi v novejše obdobje, jo zaščititi tam kjer je ranljiva ali bom
               rekla, kar pod udarom kapitala in, da je potrebno prinašati več vedenja, znanja in
               ozaveščanja tudi na področju raziskovanja, izobraževanja in vrednotenja arhitekture
               oziroma dokumentiranja arhitekture in oblikovanja. V tej luči smo oziroma z vašo
               vednostjo in podporo tudi sprejeli spremembe na področju muzejskega hranjenja, če
               tako rečem, arhitekture, saj je muzej za arhitekturo in oblikovanje, zdajšnji Mao
               prešel v nacionalno skrbstvo, če vemo, da je bil dosedanji arhitekturni muzej v
               Ljubljani v domeni samo občine. Ne rečemo, da je bil v slabih rokah, ampak zagotovo
               pa ni bil v nacionalnih rokah. In cilji in poti, ki smo si jih z dopolnilom zamislili
               mislim, da bodo razširili polje, pomembno razširili polje arhitekture na nacionalni
               ravni. V tistem polju kjer se je že dogajalo, ni bilo pa zapisano in z utrditvijo
               tistih polj, ki jih na novo uvajamo v letu 2011. Seveda mogoče si kdo bo postavil
               vprašanje, potrebno bo v letu 2011 postavit in zastavit nov nacionalni program za
               kulturo in zakaj zdaj v zadnjem letu spreminjamo? Mislim, da ni nepomembno, če ne
               drugega usklajujemo naše delovanje, ki posveča večjo skrb kot je bila do sedaj
               arhitekturi. Konec koncev, ta je bežno omenjena v zdajšnjem programu. Hkrati pa s tem
               dajemo tudi podporo vsem tem inštitucijam in našim kulturnim politikam, ki gredo v
               skrbstvo tega zanemarjenega ali pa premalo v kulturi identificiranega področja. Tako,
               da verjamem, da boste prisluhnili  temu dopolnilu, ki ga lahko ob vsakem sprejemanju poročila za nazaj
               Državni zbor podpre in je možnost, da se vsako leto dopolnjuje. Do sedaj se
               nacionalni program za kulturo še nikoli ni dopolnjeval s takimi amandmaji oziroma s
               takimi predlogi, ampak nekje kredo te Vlade je bil, da se to prepozna, to področje
               prepozna se, je bilo deficitarno zastopano v zdajšnjem nacionalnem programu za
               kulturo in podporo vseh organov, ki pomagajo misliti kulturno politiko na Ministrstvu
               za kulturo je šlo v to smer. Jaz opozarjam še, da že na samem začetku smo ustanovili
               svetovalno telo, ki pomaga ministrici razmišljati tudi to področje dom za prostor, je
               odigral zelo pomembno vlogo tudi v tistih aktih, ki jih boste še imeli na mizi v
               kratkem in gredo v smeri podpore, vlaganja, likovne umetnosti na področju
               arhitekture. Namreč pripravljamo dokument, da se vse nove investicije, ki so v domeni
               lokalnih, predvsem pa državnih inštitucij, pri tem ko se na novo gradijo, dopolnijo z
               obveznostjo tudi participacije na nakupu oziroma obogatenju z likovnimi deli, to se
               pravi z likovnimi deli, slikarskimi deli, bodisi pa z kiparskimi in vsemi drugimi.
               Skratka, če zelo, zelo povzamem, da dam možnost še za eventualne odgovore. Mislim, da
               je to dopolnilo zelo primerno. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospa ministrica. Vprašujem predstavnika Zakonodajno-pravne službe ali
               želi besedo. Izvolite gospod Samo Kutoš.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp6">

               <speaker>SAMO KUTOŠ:</speaker>

               <p>Hvala lepa gospa predsednica. Zgolj za magnetogram potrjujem, da Zakonodajno-pravna
               služba na predlog, ki je pred nami nima pripomb. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Vprašujem predstavnika Državnega sveta, gospoda Toneta Peršaka, če želi
               besedo. Izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp8">

               <speaker>ANTON PERŠAK:</speaker>

               <p>Kot je videti iz predloženega mnenja, pristojna komisija podpira to dopolnitev
               nacionalnega programa in tudi razen nekih vprašanj pa takih bolj debatnih sugestij
               ali pa mnenj, ni imela kakšne pripombe.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Tonetu Peršaku in prehajamo na razpravo in glasovanje o posameznih
               delih predloga resolucije. Predlagam, da najprej razpravljamo o posameznih poglavjih
               novele in na koncu glasujemo še o vseh poglavjih skupaj. Ali kdo ugovarja temu
               predlogu? Ne. Hvala. Potem bomo najprej razpravljali o drugem poglavju načela
               kulturne politike. Želi kdo besedo? Ne. Zaključujem razpravo. Odpiram razpravo o
               četrtem poglavju, področja in dolgoročni cilji kulturne politike. Želi kdo besedo?
               Ne. Zaključujem razpravo o tem poglavju. Odpiram razpravo o petem poglavju.
               Prioritete in cilji, ukrepi, kazalniki. Želi kdo besedo? Ne. Hvala. Zaključujem
               razpravo. Torej končana je razprava o posameznih poglavjih. V skladu s prej
               predlaganim in sprejetim načinom odločanja prehajamo na glasovanje, seveda pa najprej
               na razpravo, če bi kdo želel, o vseh poglavjih skupaj. Se pravi o celotnem dokumentu.
               Želi kdo besedo? Izvolite gospod Aleksander Zorn.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp10">

               <speaker>ALEKSANDER ZORN:</speaker>

               <p>Hvala lepa. Seveda se mi zdi vmesno, da je arhitektura dobila mesto, ki ji gre in da
               je dopolnjeno. Imam pa nekaj vprašanj, za katere bi bilo dobro, če dobimo bolj
               konkretne odgovore. Hkrati pa začetno pripombo. Ko smo govorili o nacionalnem
               programu za kulturo, ki naj bi se vsako leto posodobilo. Po eni strani je to
               zanimivo. Po drugi strani je pa  nacionalni program za kulturo neka listina, ki mora držati deset let.
               In spreminjanje vsako leto jo tudi spreminja, spreminja njeno naravo, spreminja jo v
               običajen akt letnega načrta, spreminja jo po vseh finančnih možnostih proračuna,
               skratka izgublja tisto veliko in pomembno strateško veljavo, ki jo je imela. Toliko
               za pripombo, če boste lahko kaj na to odgovorili.</p>
               <p>Druga stvar so pa ta vprašanja, ki jih imam. Tukaj piše, da boste vključili javno
               arhitekturne in urbanističnih natečaje v vse sektorje vladne politike. Mene zanima
               kako konkretno se bo to zgodilo, deklarativno piše kaj to pomeni, da se bo Vlada
               odločala o razpisih, kot Vlada v celoti<gap n="..."/> Skratka bolj konkretno kako se bo to
               zgodilo.</p>
               <p>Druga stvar, dvig splošne kakovosti javnih stavb, ureditev prostorov, kako boste to
               merili? Kdo bo to meril, s kom boste to merili? </p>
               <p>In tretja stvar, uvedba delovnih štipendij za ustvarjalce na področju arhitekture,
               krajinske arhitekture, urbanizma, industrijskega in grafičnega oblikovanja kar se mi
               zdi dobro ampak vendarle kdo bo to financiral glede na to, da na kocu piše, da
               dopolnitev beseda resolucije s področja arhitekture nima finančnih posledic za javna
               sredstva oziroma za proračun Republike Slovenije. Pri vseh teh načrtih, ki so zelo
               ambiciozni pa seveda je to končno ugotovitev oziroma to, da nima finančnih posledic,
               komaj mogoče verjeti. Toliko.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Aleksander Zorn. Izvolite gospod Franco Juri.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp12">

               <speaker>FRANCO JURI:</speaker>

               <p>Hvala za besedo.</p>
               <p>Jaz menim in mislim da, tudi Poslanska skupina Zares, da je izjemnega pomena to
               dopolnilo in vključitev arhitekturne dediščine v nacionalni program kulture kajti je
               pri nas zaznati pravzaprav primanjkljaj odnosa do tega dela kulture. Sam prihajam iz
               mesta, ki je s tega vidika izjemnega pomena, eno najstarejših mest in opažamo iz
               dneva v dan kako se ta arhitekturna dediščina pa urbanistična dediščina razkraja pod
               spričo pritiskov vpliva zunanjih faktorjev zlasti interesov kapitala kako se stara
               antična mesta danes prirejajo v anonimna mesta kjer se rušijo stavbe, ki so
               arhitekturnega pomena, od šol, ki so bile znamenje določenega zanimivega
               arhitekturnega pristopa do starih stavb, kako se stare stavbe napačno obnavljajo,
               kako se tlakuje s tiskanim betonom v starih mestih. Vse to seveda zahteva ne samo
               dopolnilo nacionalnega programa, ampak tudi implementacijo konkretno izvajanje teh
               zavez, ki bodo postale del nacionalnega programa.</p>
               <p>Torej je potrebno že danes razmišljati o instrumentariju, o tehnologiji izvajanja
               tega kar mi danes vsaj na načelni ravni vnašamo v ta program. Mene ne moti toliko, da
               se nacionalni program v bistvu dopolnjuje od leta do leta, delno se strinjam s
               kolegom Zornom, da morda to ustvarja vtis, da ne gre za strateški dokument, ampak gre
               za dokument, ki se stalno prilagaja. Ampak dejstvo je, da dinamika naših časov to
               tudi zahteva, v določeni meri je to razumljivo in je boljše  tako kot da bi dokument kakršni je nacionalni
               program stagniral in se ne prilagajal določenim potrebam. Seveda, jaz bi tudi želel,
               da bi čim prej vnesli vse tisto, kar nacionalni program potrebuje in da bi imeli mir
               za deset let in da bi se strateško obnašali do naše kulturne dediščine. Ampak če je
               to nemogoče, če je to neizvedljivo je boljše, da obstaja ta ventil in da obstaja
               možnost sprotnega prilagajanja. In v tem okviru bi rad polagal na dušo tudi
               ministrici pa kulturnemu ministrstvu naj razmišlja o pomenu pomorske kulture
               Slovenije, ki je v celoti zanemarjena, žal zapostavljena in da bi morda naslednje
               leto, če ne letos, vnesla v ta dokument tudi varovanja pomorske kulture Slovenije. Mi
               imamo samo en muzej, pomorski muzej v Piranu, ki ni nacionalni in spet občinska last.
               Ima velike težave pri upravljanju s kulturno dediščino, ki je vezana na ta specifični
               segment kulturne dediščine in mogoče gre razmišljati tudi v smeri vključevanja tega
               dela. Mislim to, mimo grede, do ni del današnje razprave in današnje teme ampak glede
               na to, da govorimo o letnem prilagajanju nacionalnega programa morda gre razmišljati
               tudi v tej smeri.</p>
               <p>Sicer pa povsem podpiram predlog Vlade oziroma ministrstva in menim, da je končno čas
               za to, da se začnemo sistematično ukvarjati tudi z arhitekturo in z varovanjem te
               kulturne dediščine v Sloveniji. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa Francu Juriju. Zdaj dajem besedo Samu Bevku, izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp14">

               <speaker>SAMO BEVK:</speaker>

               <p>Hvala lepa za besedo gospa predsednica, lep pozdrav tudi v mojem imenu. </p>
               <p>Naj povem, da Poslanska skupina Socialnih demokratov podpira novelo resolucije o
               nacionalnem programu za kulturo za obdobje 2008 do 2011 v tistem poglavju, ki govori
               doslej o naravi in okolju kot kulturni vrednoti se pa sedaj vsebinsko nadgrajuje s
               področjem, z novim naslovom arhitekture in krajina kot kulturna vrednota. Doslej je
               bilo to področje v nacionalnem programu in tudi v drugih dokumentih nekako
               fragmentarno se je pojavljalo medtem, ko se sedaj tukaj pojavi kot samostojno
               poglavje in prav je tako kajti gre za arhitekturo, za krajnsko arhitekturo in
               urbanizem in to je neka povezana celota. Prvič se je tudi zgodilo, da je razprava o
               poročilu o nacionalnem programu za kulturo spodbudilo spremembo tega dokumenta, mi
               smo o tem razpravljali oktobra leta 2009 in na tem odboru sprejeli sklep, da se to
               področje arhitekture in krajine kot kulturne vrednote vključi kot nacionalni
               program.</p>
               <p>Zato kot rečeno podpiramo to spremembo. Ta sprememba sledi tudi nekaterim drugim kot
               je bilo že rečeno ukrepom, ki so bili sprejeti kot recimo poseben odlok o razglasitvi
               dela arhitekta Jožeta Plečnika v Ljubljani za kulturne spomenike, državnega pomena.
               Morda tudi s tem, da bo nekoč oživljena ideja o vpisu Plečnikove dediščine na seznam
               svetovne dediščine UNESCA in pa seveda preoblikovanja arhitekturnega muzeja Ljubljana
               v arhitekturni muzej za oblikovanje, za arhitekturo in oblikovanje kot se sedaj po
               novem imenuje in ki je postala nacionalna inštitucija.</p>
               <p>Se pravi podpiramo to spremembo, hvala lepa.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želim še sama razpravljati in sicer bi k pomislekom gospoda
               podpredsednika Aleksandra Zorna rada dodala svoj pogled na  dopolnjevanje ali spreminjanje nacionalnega programa
               za kulturo. Večkrat smo že razpravljali o tem kako je tistemu, ki mu je zaupano
               uresničevanje nacionalnega programa za kulturo ali ki je skrbnik nacionalnega
               programa in o njem se izreka tudi Nacionalni svet za kulturo na izvršni ravni dana
               možnost, da vendarle s svojimi odločitvami posamezne usmeritve iz nacionalnega
               programa spodbuja ali pa ne. Gre preprosto za to, da smo že kdaj slišali ob
               usmeritvah ali napovedi kaj se v kulturi dogajalo v zvezi z nacionalnim programom za
               kulturo, da bodo kakšne stvari spremenjene. In takrat sem menila in sedaj menim, da
               če gre za spremembe morajo biti spremembe transparentne in morajo biti vnesene v
               nacionalni program za kulturo na enak način, po enakem postopku kot se nacionalni
               program za kulturo tudi sprejema. In zato se mi zdaj še s tega poslovniškega vidika
               in te, bom rekla formalizirane oblike pogleda na nacionalni program za kulturo, zdi
               takšno ravnanje upravičeno, smiselno, ker ga preverjamo tudi med poslankami in
               poslanci. To je, sem prej na začetku pojasnila, predviden postopek in če bi kaj bilo
               takšnega, kar ne bi bilo sprejemljivo za koga ali pomanjkljivo bi imel možnost na to
               reagirati tudi z amandmajem. Sicer pa je že moj poslanski kolega Samo Bevk omenil, da
               je to pravzaprav realizacija sklepa, ki smo ga ob poročilu o nacionalnem programu za
               kulturo v prejšnjem letu sprejeli.</p>
               <p>Zdaj pa vprašujem gospo ministrico? Izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp16">

               <speaker>MAJDA ŠIRCA RAVNIKAR:</speaker>

               <p>Skrb, kako se bo to dopolnilo odslikovalo v prihodnosti v proračunih, je v temu
               primeru zaman kajti že v proračunu za leto 2011 smo arhitekturo in oblikovanje, še
               posebej oblikovanje, ki se nedvoumno navezuje tudi na vse prepogosto citirano in
               premalo pa prakticirano ukvarjanje s kulturnimi industrijami izraža že v proračunu.
               In programskem proračunu, kjer se navezujemo z Ministrstvom za gospodarstvo in
               rezerviramo določena sredstva.</p>
               <p>V kolikor nimamo podlage tudi v zakonodaji, kar resolucija nedvomno je, je težko
               uveljaviti transparentno delo tu na ministrstvu in v razpisih, ki so edina podlaga za
               financiranje programov in projektov na področju kulture uvajati pojem arhitektura in
               oblikovanje. Kajti v zdajšnjem nacionalnem programu imamo enkrat, mogoče dvakrat
               omejeno arhitekturo. Kaj pravi zdajšnji nacionalni program? Arhitekt
               <gap n="..."/><stage>/Nerazumljivo./</stage><gap n="..."/> oblikovalcem je potrebno omogočiti, da širijo zavest o merilih,
               ki veljajo za dobro arhitekturo in oblikovanje. Širjenje zavesti o merilih je premalo
               potrebno je tudi kaj narediti ne samo ta merila vzpostavljati in v zavest spravljati
               določeno področje, ki še zmeraj nekje visi v zraku, da pripada ali ko se gremo
               vrtičke drugemu ministru, to se pravi Ministrstvu za okolje in prostor ali pa recimo
               tehnicističnemu pojmovanju arhitekture, ko se ga umešča v gradbeništvo. Zato je
               potrebno to polje nalepiti vsem ostalim, kot je likovno, kot je glasbeno, kot je
               gledališčno, scensko in tako naprej in se potem lahko znajdejo znotraj vseh
               postopkov, ki veljajo za izvajanje kulturne politike, to se pravi tudi štipendij,
               tudi delovnih štipendij, tudi razpisov in tako naprej. </p>
               <p>Tisto kar je pa pomembno sporočilo te dopolnitve je to, da dobimo možnosti mehanizmov
               za skrbstvo za ta resor, ki ne more in ne sme biti samo v domeni Ministrstva za
               okolje in prostor, ko ne more biti arhitektura dojeta znotraj samo gradbeništva in
               Zakona o graditvi objektov, recimo, ampak, ko lahko iščemo tudi posebne  prijeme in napovedala sem, da
               boste kmalu dobili predlog rešitve ali zakona, ki bo zavezoval investitorje javnih
               zgradb k participaciji, k odstotku sredstev za umetniško opremo prostorov; ali so to
               kiparska dela ali so to likovna dela<gap n="..."/> Skratka za likovno opremo in način kako bo to
               potrebno.</p>
               <p>Tako da v preteklosti se je v zgodovini pa sploh slovenski prostor, bom rekla
               mačehovsko obnašal do arhitekture, ko jo je postavil preveč v polje gradbeništva.
               Potrebno je postaviti v polje širše kulture in kulturo opremiti z vsemi mehanizmi, ko
               le- ta lahko pristopa do nje tudi kot do umetnosti.</p>
               <p>Tako da, razprši se polje arhitekture tudi znotraj proračunskih postavk, konec
               koncev, že samo skrbstvo za MAO, za arhitekture in oblikovanje, ko je prišel na
               nacionalno raven se vidi v povečanje stroškov, ki so sedaj doleteli državo ampak tudi
               učinkov, ki bodo potrebni za to, da se to izvaja.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo želi dr. Lázsló Göncz, izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp18">

               <speaker>DR. LÁSZLÓ GÖNCZ:</speaker>

               <p>Hvala lepa. Se strinjam z vsem, kar je bilo povedano. Strinjam se tudi z nadgradnjo
               resolucije oziroma nacionalnega kulturnega programa s to pomembno vsebino. Iz tega
               predloga, za moje pojme izhaja tudi to, da bo zdaj za arhitekturo in oblikovanje v
               bodoče nekakšen center oziroma bo težišče dogajanja tako strokovno kot tudi
               organizacijsko. Postavlja se mi zgolj eno vprašanje pri tem in to nisem zasledil v
               predlaganem dokumentu in sicer, že nekje posebno omenjena specifika sorazmerno
               raznolika arhitekturna oblika na slovenskem območju. Bila je že omenjena primorska
               arhitektura, lahko bi govorili o panonski oziroma še kateri drugi arhitekturi in o
               kompetencah, ki so navedene v temu dokumentu predvsem kar se tega, bom rekel
               osrednjega muzeja za arhitekturo in oblikovanje tiče ne zasledim neko posebno skrb za
               to specifiko. Ker pa imamo slabe izkušnje predvsem z vprašanjem naravne in pa
               kulturne dediščine v preteklosti tudi usodni predeli Slovenije jaz mislim, da je to
               vprašanje upravičeno in morda bi bilo potrebno s tega vidik razmišljati o nekem
               dodatku v smislu, da se, četudi ne v temu trenutku ampak vsaj posredno, da se
               specifičnost arhitekturne na slovenskem se tudi uveljavi, če se že tako globalno in
               upravičeno pristopamo k reševanju tega, sicer zelo pomembnega vprašanja. Hvala
               lepa.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo želi gospod Aleksander Zorn.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp20">

               <speaker>ALEKSANDER ZORN:</speaker>

               <p>Hvala lepa. </p>
               <p>Kljub ljubezni med Zaresom in Slovensko demokratsko stranko pa moram reči, da bi
               podprl predlog gospoda Jurija za morski del kulturne dediščine. To se mi zdi izredno
               pomembno sicer bomo dobili na tisti naši precej kratki obali eno samo parkirišče, ki
               se ji reče marina ampak to je parkirišče. Tako da bo potrebno to nekako zaščititi in
               to tudi pri nas podpiramo. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospa ministrica, izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp22">

               <speaker>MAJDA ŠIRCA RAVNIKAR:</speaker>

               <p>Površno bi bilo razmeti skrbstvo za arhitekturo samo kot skrbstvo za kulturno
               dediščino. Kulturno dediščino imamo pravzaprav zelo ne samo zapisano, ampak kar
               zgledno tudi izvajano in varovano. To kar prinaša pojem tega poglavja je širša skrb
               za, ne bom rekla samo sodobno, ampak nasploh za razvoj zavesti na temu področju in za
               uvajanje določenih  ukrepov, ki
               so bili sedaj pomanjkljivi in se izkazujejo ali pa jih je praksa sama prinesla v
               življenje kot potrebne. Če je sedaj muzej za arhitekturo in oblikovanje Mao, ta muzej
               v Ljubljani pridobil in na nek način tudi anticipiral to dopolnilo, pridobil krovno
               skrbstvo za celo nacijo, pomeni, da bo uvajal in zadolžen za skrbstvo evidentiranja,
               shranjevanja, razpisovanja, odločanja o nekih za nacijo pomembnih področij na tem,
               predlaganja, ne odločanja, korakov na področju zaščite in smeri razvoja sodobne
               arhitekture, da se bo povezal, povezoval z inštitucijami na področju izobraževanja,
               Sazujem in tako naprej. Skratka, da bo delal neko vrsto krovno, postavljal dežnik za
               to področje. Ker zdaj je bil vendarle vezan samo na segment, segment skrbstva za
               Ljubljano. Morebiti še preveč samo za Plečnika pa še to opažamo, da ne dovolj dobro.
               Konec koncev odlok o zaščiti Plečnikovih del za Ljubljano smo kljub tej veliki
               nacionalni zavesti in skrbstvu za njega in kljub obletnici in tako naprej, sprejeli
               šele nedavno. Dežnik tako pomeni, kot je recimo nacionalni ali pa narodni muzej ali
               pa narodna galerija na nek način kompetenčna nacionalna inštitucija za slovenski
               prostor in tudi za umeščanje posameznih specifik o katerih ste govorili, v to našo
               zavest in stroka bo tukaj imela veliko moč, bistveno večjo moč kot jo je imela do
               sedaj, ko se je parcialno na nek način zatekala v tiste oblike, ki so sedaj možne. Od
               zbornic, do ustanov, društev in različnih organizacij. Hočem reči samo, da se bolj
               inštitucionalizira to področje, ki je bilo v zgodovini zelo prezrto. Saj spomnite se
               samo zgodovine Plečnikovih nagrad oziroma Prešernovih nagrad, koliko časa so se
               borili, da so sploh vstopili v družbo kulture.</p>
               <p>Kar se tiče pa spremembe, kar sem prej pozabila odgovoriti. V osmih letih se še ni
               dopolnjevalo nacionalnega programa, ampak možno pa je, ker tako Zuik pravi, naš
               krovni zakon, ko pač življenje prinese nova spoznanja, ki niso vezana zgolj na
               enoletno obdobje, ker nacionalni program mora skrbeti zato, da ne glede na to kako se
               čas spreminja, kako se politike vrtijo in tako naprej, se ohranja nek skupni
               imenovalec in mislim, da ta skupni imenovalec s tem dopolnitvam bo služil vsem
               prihodnjim varovalcem kulturne politike in zgolj pomeni dopolnilo k, mogoče v tistem
               obdobju ko se je pisal, ni bil še za štiri leta ja, ni bil še viden ali pa živet.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospa Alenka Jeraj, izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp24">

               <speaker>ALENKA JERAJ:</speaker>

               <p>Hvala. Mogoče te razprave so me malo spodbudile, sicer nisem nameravala. Zanima me v
               zvezi s tem arhitekturnim muzejem Ljubljana oziroma muzejem za arhitekturo in
               oblikovanje. Je ministrica omenila, da je to pomenilo pač dodatno finančno normalno,
               če se pač prenese na nacionalni nivo pa me samo zanima kaj pa potem to pomeni pri
               strukturiranju oziroma to je samo, kar je bilo že izvedeno, se pravi preneseno iz,
               predvidevam, da ljubljanskega proračuna v državni proračun, financiranje, ali je zdaj
               to samo ta zamenjava ali tudi na splošno, se pravi znotraj muzeja neko
               reorganizacijo, da se tako izrazim. To je eno vprašanje.</p>
               <p>Drugo pa, zdaj ste omenila Plečnika. Jaz mislim, da bi se tu morali mogoče potem tudi
               vprašati ali na pravi način in varovanje te dediščine, če je potem to, kar se dogaja
               s tržnico in vsemi zadevami v zvezi s tem, z gradnjo garaže in podobno, tudi potem
               skrb za Plečnika in njegovo dediščino oziroma na kakšen način se mislite pa tukaj
               angažirati kot ministrstvo. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Anton Colarič izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp26">

               <speaker>ANTON COLARIČ:</speaker>

               <p>Hvala lepa. Naj tako povem, da resolucijo o spremembah in dopolnitvah resolucije o
               nacionalnem programu bom podprl. Me je pa spodbudilo k razpravi ta razmišljanja
               predvsem o arhitekturnem muzeju Ljubljana oziroma zdaj se malo drugače imenuje. Moram
               reči še enkrat, sicer je ministrica že prej povedala v uvodu. Moram reči, da je
               Ljubljana, vsaj po mojem, zgledno skrbela za to institucijo, za ta arhitekturni
               muzej. Konec koncev je že v osemdesetih letih pa v začetku devetdesetih obnovila,
               rekonstruirala fužinski grad, kamor je naselila ta arhitekturni muzej in tudi
               zagotavljala primerna finančna sredstva za njegovo delovanje. Kolikor je bilo pač v
               njeni pristojnosti.</p>
               <p>Me pa zanima, če lahko dobim odgovor, ali je prišlo do dogovora glede Plečnikove hiše
               med mestom in državo, ker to je ostalo odprto pri novem ustanoviteljstvu in mislim,
               da je bilo tudi dogovorjeno, da bo prišlo do nekega dogovora in bi želel odgovor na
               to. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp27">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo besedo? Gospa ministrica, izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp28">

               <speaker>MAJDA ŠIRCA RAVNIKAR:</speaker>

               <p>Vlada je sprejela ustanovitveni akt novega Mao, to se pravi muzeja za arhitekturo in
               oblikovanje, ki širi določene odgovornosti in naloge muzeja iz zdaj poznanih, ki jih
               je imel arhitekturni muzej. So širšega pomena. Uvedena in vpeljana so še tista
               področja, ki so bila zdaj deficitarno zastopana, še posebej na področju
               evidentiranja, shranjevanja skrbstva in poudarka za segment oblikovanja kulturnih
               industrij in fotografije. Mimogrede, muzej, omenjeni muzej ima zelo dobro, izjemno
               dobro zbirko s področja fotografije, ki dobiva nacionalni pomen, ne več, bom rekla
               strogo občinski. Ogromno dopolnitev je v tem ustanovitvenem aktu. Čeprav osnovno
               merilo zaradi katerega je bil ustanovljen ostaja. Vodstvo je tudi že zelo zagrabilo z
               delom, poskusilo širit še svoje delovanje v tisti del, ki je bil sedaj zapostavljen,
               kajti resnično je večji poudarek bil bolj na skrbstvu za Plečnikovo zbirko, medtem ko
               pa vemo, da se na področju arhitekture ni ustavilo pri Plečniku, seveda absolutno še
               zmeraj največjem umetniku s področja arhitekture za Slovenijo, ampak imamo tukaj še
               Gurnika, Fabjanija, da ne govorimo o celi vrsti drugih zelo zaslužnih arhitektov, ki
               jih je pač potrebno, če ne drugega, tudi bolj pravilno umeščati v sam muzej, skrbeti
               za njihovo dediščino, načrte, postavitve, kataloge in tako naprej. Ne bom odrekala,
               da to ni bilo delano že prej, ampak ni imelo tudi v simbolnem pomenu takih
               dimenzij.</p>
               <p>Kar se tiče delitve, skrbstva za muzej, Plečnikov muzej na Karunovi 4 in Mao danes.
               Naj povem, da se opravlja natančen popis, mislim, da se bila zelo presenečena, da ga
               ni bilo sploh še opravljenega, tako da tako vzorno vendarle v preteklosti vse ni
               bilo. Tistih muzealij, ki so na Karunovi in se pospešeno sedaj dela, kajti sploh ni
               bilo popisano in se med mestom in Ljubljana, MOL-om in državo vendarle zdaj skrbi za
               to, da bo ta popis natančen, da se jasno pove kaj je tisto, kar bo obiskovalec, ko bo
               šel na Korunovo 4, to se pravi v hiško, kjer je Plečnik delal, videl ali so načrti,
               ki so tam spravljeni dovolj varni in ali vendarle ne spadajo na Fužine oziroma v Mao
               in recimo medtem, ko Plečnikov klobuk in njegova očala recimo  pa vendarle spadajo na Karunovo, ker se
               obiskovalec, ko bo tja prišel, moral soočiti s tem. Skratka delajo zelo intenzivno
               kustosi Mao, da naredijo evidenco, ki v teh letih na žalost sploh ni bila narejena na
               način kot bi morala biti, ko govorimo o muzejih.</p>
               <p>Kar se tiče finančnih sredstev za Mao. Saj država ga je že kar zdaj plačevala v
               večini. Delček tega je skrbelo tudi mesto. Še posebej, ko je šlo za bio, za bienale
               industrijskega oblikovanja, ki poteka zelo lepo te dni še zmeraj, tako rekoč vsak dan
               je ena prireditev, najbrž ste to opazili, ne samo na Fužinah, ampak v celem prostoru
               v Sloveniji, še posebej v Ljubljani in za ene določene stroške, ki jih verjamem, bo
               sedaj mesto v manjši meri nudilo. Ampak kot pravim, že zdaj ni bilo to tako, da bi se
               to zelo, zelo poznalo. Jaz govorim za naš mandat. V preteklosti je pa mesto dejansko
               obnovilo zelo lepo fužinski grad, ne še v celoti, manjka še en delček, ampak načrti
               so narejeni in verjamem, da se bo še ta pikica na i naredila, kajti ambicije s
               Fužinami so zelo velike, vsaj novo vodstvo to izkazuje.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo besedo? Se morate vklopit gospa Jeraj.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp30">

               <speaker>ALENKA JERAJ:</speaker>

               <p>V zvezi z varovanjem Plečnikove tržnice in garaže pod tržnico. Če ste vključeni kaj v
               postopke. Oziroma mislim, da ni to samo dediščina Ljubljane, ampak je slovenska
               dediščina in ne sme biti prepuščena samo odločanju v Ljubljani, ampak moramo se
               zavedati tega pač nacionalnega pomena.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp31">

               <speaker>MAJDA ŠIRCA RAVNIKAR:</speaker>

               <p>Vključeni smo in to ste vi seznanjeni, ker smo odlok o zaščiti Plečnikovih del na
               področju, širšem področju Ljubljane, to se pravi ne samo strogega centra, obravnavali
               in ga je Vlad potrdila in povedala, določila natančna merila kaj je potrebno hraniti
               in v tem odloku je seveda omenjena tudi tržnica in definirana tudi tržnica kot vse
               ostale stvaritve, ki jih je Plečnik pustil Ljubljani. Ta odlok prejšnja Vlada ni
               naredila. Mi smo se potrudili, da smo ga uskladili in v bistvu zaščitili tisti del,
               ki se dotika Plečnikovih del in to je tudi, pa ni samo ta odlok, so številne druge,
               ampak se pa obravnavajo znotraj dediščine in tudi našega direktorata za kulturno
               dediščino, vzajemno z Zavodom za kulturno dediščino.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp32">

               <speaker>PREDSEDNICA MAG. MAJDA POTRATA:</speaker>

               <p>Hvala. Ker vidim, da je interes za Vodnikov trg zelo velik, naj vas obvestim o tem,
               da smo dobili zahtevo nacionalnega sveta za kulturo, da v skladu s 17. členom zakona
               o uresničevanju javnega interesa za kulturo, opravi razpravo na seji odbora o
               Vodnikovem trgu, jaz tako vidim tu predsednika nacionalnega sveta za kulturo.
               60-dnevni rok za to še ni potekel in nameravam sklicati sejo odbora na to temo in
               pričakujem, da bo nacionalni svet za kulturo tudi posredoval gradivo, na podlagi
               katerega bomo lahko točko pripravili.</p>
               <p>Še kakšna želja po razpravi? Izvolite gospod Samo Bevk.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp33">

               <speaker>SAMO BEVK:</speaker>

               <p>Kratko gospa predsednica in hvala za besedo. Prav zanimivo je pogledati razvoj tega
               muzeja od leta 1972 do danes, ko ga je pred toliko in toliko leti ustanovila
               Ljubljana, ko je odkupila hišo in dediščino svetovno znanega arhitekta Jožeta
               Plečnika in je v začetku ta muzej skrbel predvsem za njegovo dediščino. Danes pa je
               ta ustanova prerasla v osrednjo slovensko muzejsko ustanovo, ki deluje na področju
               arhitekture, urbanizma industrijskega in grafičnega oblikovanja ter fotografije in
               prav je, da tukaj izpostavimo tudi zelo pomembno vlogo dolgoletnega direktorja dr.
               Petra Krečiča, ki je sedaj končal svoje delo v tem muzeju in tudi njegovi nasledniki
               imajo zelo dober  koncept
               razvoja tega muzeja mi mislim, da se za njegovo bodočnost ni potrebno bati.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp34">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo besedo? Če ne potem predlagam, da glasujemo o vseh poglavjih
               resolucije, želi kdo obrazložiti glas? Ne.</p>
               <p>Potem glasujemo. Za je glasovalo 16 članov, proti nihče.</p>
               <p>Predlog dopolnjene resolucije in spremenjene je sprejet.</p>
               <p>S tem je končana 1. točka<gap n="..."/> Oprostite prehitro sem hotela skleniti, zdaj smo samo
               sprejeli dokument, predlagam pa tudi ugotovitveni sklep, ki pravi tako: Glede na to,
               da Odbor za kulturo, šolstvo, šport in mladino kot matično delovno telo k predlogu
               resolucije o spremembah in dopolnitvah resolucije o nacionalnem programu za kulturo
               2008 - 2011 ni sprejel nobenega amandmaja odbor ugotavlja, da se na seji Državnega
               zbora razpravlja in glasuje o predlogu resolucije o predloženem besedilu, ki je
               objavljen na spletnih straneh Državnega zbora v Poročevalcu z dne 2. 9. 2010 oziroma
               v računalniškem omrežju Državnega zbora. Želi kdo besedo v zvezi s predlaganim
               sklepom? Ne.</p>
               <p>Potem predlagam, da glasujemo. Za je glasovalo 16 članov, proti nihče.</p>
               <p>Predlagani sklep je sprejet.</p>
               <p>Predlagam, da sem v imenu odbora poročevalka k tej toči dnevnega reda, kod temu
               ugovarja? Ne. S tem zaključujem obravnavo predloga resolucije o spremembah in
               dopolnitvah resolucije o nacionalnem programu za kulturo 2008 - 2011 na matičnem
               delovnem telesu in vse vsem, ki ste sodelovali pri tej točki dnevnega reda
               zahvaljujem. Gospa ministrica me je opozorila na to, da bo morala našo sejo zaradi
               seje vlade zapustiti s pooblastilom, ustreznimi papirji bo v naši družbi pri
               obravnavi poročila sodeloval sekretar z Ministrstva za kulturo, gospod Ciril Boškovič
               in vprašujem ali kdo temu ugovarja? Ne, hvala.</p>
               <p>Torej smo pri <title>2. TOČKI DNEVNEGA REDA - TO JE POROČILO O IZVAJANJU NACIONALNEGA
                  PROGRAMA ZA KULTURO 2008 - 2011 V LETU 2009.</title>
               </p>
               <p>S sklicem ste prejeli poročilo, to je objavljeno na straneh Državnega zbora in
               Poročevalcu že od 30. avgusta 2010 in besedo dajem naprej predstavniku Ministrstva za
               kulturo gospod Cirilu Baškoviču, izvolite gospod Baškovič.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp35">

               <speaker>CIRIL BAŠKOVIČ:</speaker>

               <p>Hvala lepa, spoštovani odbor.</p>
               <p>Poročilo je relativno rutinska zadeva. Vsako leto ga je potrebno po Zakonu o kulturi,
               okrajšano povedano, predati preko Vlade Državnemu zboru v obravnavo do sredine leta
               za preteklo poslovno leto. To je zdaj drugo poročilo za program iz obdobja 2008 do
               2011. Navaja podatke, pri podatkih je težava v tem, da pri določenih kazalcih niso
               zadovoljivi podatki na razpolago. Težava je v tem, da uradna statistika naše države
               določene za kulturo pomembne stvari zajema recimo z zamikom treh, tudi do štirih let
               za nazaj in tako naprej. Potrudili smo se v okviru možnosti in menimo, da po
               podatkovni plati je poročilo zadosti zanesljivo, da omogoča solidno obravnavo.
               Obravnava pa je seveda stvar proste interpretacije zlasti s tega vidika ali so učinki
               izvajanja kulturnega programa v temu konkretnem primeru v letu 2009 primerni ali ne. To je ena zadeva.</p>
               <p>In druga zadeva o interpretacijah skratka je lahko stvar različnih pogledov popolnoma
               normalna. Glede podatkov bomo veseli, če bi kdo znal opozoriti, da določeni podatki
               niso zadosti natančni in svetoval kako do njih priti. Glede temeljnih zadev kot so
               cilji in možnosti za njihovo realizacijo pa bo Ministrstvo za kulturo vse dosedanje
               razprave, z vašimi, z razpravami vključno na nacionalnem svetu za kulturo in tako
               naprej upoštevalo pri pripravi, ki že poteka za nov nacionalni program.</p>
               <p>Gospa ministrica prej ni omenila, da ta isti Zakon o kulturi veleva, da se dela
               program za štiriletno obdobje. Če bi želeli to spremeniti, gotovo so resni indici za
               razmislek tudi v takšni smeri bi bilo s tem potrebno ustrezen člen ta istega zakona
               tudi spremeniti. Druga možnost je, da se ene in iste osnovne rdeče niti peljejo skozi
               več zaporednih tovrstnih programov. Seveda ta je trenutno zakonodajno položena pred
               nas, je pa stvar razmisleka ali se to kako drugače uredi.</p>
               <p>Jaz bi se ne spuščal v vsebinsko predstavljanje programa, poročilo je bilo dano na
               razpolago in je preobsežno, da bi si drznil pred vašim spoštovanim odborom posebej
               potegniti ven določene posamičnosti in nanje opozarjati, ker prav lahko da
               predstavniki vašega odbora na celoto izvršenega v letu 2009 gledajo z drugimi utežmi
               oziroma poudarki. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp36">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Cirilu Baškoviču. In zdaj vprašujem gospoda Mirana Zupaniča,
               predsednika nacionalnega sveta za kulturo, če želi besedo? Izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp37">

               <speaker>MIRAN ZUPANIČ:</speaker>

               <p>Hvala lepa gospa predsednica za besedo, lep pozdrav vsem skupaj.</p>
               <p>Jaz imam najprej eno vprašanje; naš svet z odbora je o tematiki razpravljal 18. maja
               in potem po razpravi in korespondenčni seji tudi sprejel v zvezi s sporočilom sklepe,
               ki so vam bili tudi že v začetku junija posredovani in zdaj sprašujem, če so ti
               sklepi del gradiva potem vam jaz ne bi jemal časa, jih ne bi pojasnjeval, če niso pa
               bi.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp38">

               <speaker>PREDSEDNICA MAG. MAJDA POTRATA:</speaker>

               <p>Jaz bi vas prosila, če bi lahko pojasnili te sklepe zaradi tega, ker niso bili
               posredovani odboru kot gradivo, bomo pa poskrbeli naknadno, da jih bodo dobili tudi v
               pisni obliki.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp39">

               <speaker>MIRAN ZUPANIČ:</speaker>

               <p>Ni problema, saj sem samo vprašal, da ne jemljem časa.</p>
               <p>Poglejte tako, jaz bom poskusil vseeno povzeti<gap n="..."/> Torej splošna ugotovitev članov
               razpravljavcev je bila, da obstaja velik razkorak med nacionalnim programom za
               kulturo kot resolucijo, se pravi na deklarativni ravni in med dejanskim izvajanjem
               oziroma dejansko prakso, kjer se seveda marsikateri del nacionalnega programa ne
               izvaja<gap n="..."/> To lahko malo več povem kasneje. Tukaj smo pa, če predočim sklepe, sprejeli
               naslednje sklepe: Prvič, kultura mora postati vrednostno središče, identifikacijska
               in konstitutivna točka, prostor samozavedanja, samoizražanja kritičnega mišljenja,
               vizij in načrtovanja prihodnosti. Skrb za kulturo mora biti v interesu vseh vladnih
               resorjev in se mora zrcaliti v intenzivnem medresorskem povezovanju. Tukaj, če
               dovolite prva podpoanta ali pa interpretacija, mi v veliki meri vidimo in ocenjujemo,
               da pravzaprav se jemlje nacionalni program za kulturo predvsem kot program
               Ministrstva za kulturo oziroma tako ga mnogi razumejo. Sama dikcija oziroma sam
               načrt, sam koncept nacionalnega programa je seveda, da je to pravzaprav načrt vse
               vlade oziroma vse države.</p>
               <p>Drugič, slovenska kultura mora izhajati s prvin, ki konstituirajo moderno evropsko
               politiko, to so pravica do kulture, svoboda izražanja in ustvarjanja, kulturni
               pluralizem, razviti sistem lastne identitete in dediščine. Mislim, da k temu ni kaj
               dodati.</p>
               <p>Tretjič, z nacionalnim programom za kulturo država opredeljuje obseg in izvajanje
               javnega interesa na področju kulture pri čemer ne posega v njene idejne in estetske
               prvine procesa in umetniške stvaritve. S tem smo seveda želeli poudariti pomen
               avtonomije ustvarjalnega umetniškega prostora, ki seveda preko odločanja o javnem
               denarju, nadzora, vrste pravzaprav mehanizmov, ki so povezani z upravljanjem z javnim
               denarjem državi omogočajo vstopati tudi v ta prostor in mi smo seveda želeli
               opozoriti na to, da to ni dobro.</p>
               <p>Četrtič, v nacionalnem programu za kulturo je področje prostora  zanemarjeno. To je pravzaprav stališče, kjer smo
               se nekako ravno tako pridružili pobudi Ministrstva za kulturo in zato smo torej
               predlagali, da se nacionalni program za kulturo dopolni s predloženim programskim
               besedilom v zvezi s prostorom. To ste že obširno razpravljali, tako da tukaj ne bom
               ničesar dodajal.</p>
               <p>Peti sklep; razmerja med ustvarjalno sfero in Ministrstvom za kulturo se pretirano
               birokratizirajo zato svet poziva ministrstvo, da se načrtno loti odpravljanja
               administrativnih ovir, ki dušijo ustvarjalnost. Mislim, da je to sporočilo jasno.</p>
               <p>Šestič; svet predlaga Ministrstvu za kulturo, da začne pripravo za oblikovanje novega
               nacionalnega programa za kulturo. To kot je že gospod Baškovič povedal poteka. Zelo
               pomembno se nam zdi, da se skupaj s strokovno javnostjo analizira zasnovo veljavnega
               programa in ugotovi njegove pomanjkljivosti. Prav tako naj se preveri njegovo
               izvajanje ter identificira vzroke, ki otežujejo ali onemogočajo njegovo realizacijo.
               Novi nacionalni program za kulturo mora vzpostaviti trden, razvojno naravnan sistem
               spodbujanja ustvarjalnosti, varovanju kulturnih dobrin ter zagotavljanje njihove
               dostopnosti najširšemu krogu občinstva. Program naj bo oblikovan tako, da bo
               dolgoročno urejal razmerje med kulturno sfero in državo kot dokument, ki ga ne bo
               potrebno vsakih nekaj let bistveno spremeniti. No in potem je bil med drugim sklep,
               da se to posreduje tudi vam, vašemu odboru.</p>
               <p>Skratka, če mi dovolite gospa predsednica potem, če se mogoče ne bom več javljal k
               besedi samo še moj osebni pogled; nacionalni program za kulturo je seveda za nas, ki
               delujemo na področju kulture ključni dokument tako rekoč mala kulturna ustava, če
               smem tako reči in seveda nas zelo skrbi in boli takrat, ko se ne izvaja in seveda nas
               to na nek način postavlja v položaj velike negotovosti. Jaz bi tukaj samo, ker
               prihajam iz področja umetniškega izobraževanja opozoril, da se v tem delu nacionalni
               program ne izvaja oziroma, da se izvaja pomanjkljivo. Mi vemo v kakšnem prostorskem
               in siceršnjem drugem položaju je umetniško izobraževanje na univerzitetni ravni in ob
               tako rekoč nenehnih apelih, ki trajajo že leta in leta se v resnici popolnoma nič ne
               spremeni. Tako da to postaj že vse skupaj malo obredno. Mi si seveda prizadevamo naše
               programe peljati naprej recimo v letošnjem študijskem letu, se pravi v prejšnjem
               študijskem letu, ki je že za nami je samo recimo moja akademija morala iz nekih
               drugih virov založiti več kot sto tisoč evrov zato, ker sistemskih mehanizmov za
               izvajanje študijskih dejavnosti ni. In sedaj smo danes 4. novembra ni še niti razpis
               filmskega sklada s katerega naj bi ta denar, domnevno prejeli, zaključen.</p>
               <p>Tako da delujemo v izredno neprijaznih, sistemsko neurejenih pogojih in jaz lahko
               tukaj izrazim ob vsem spoštovanju do dela ministrstva, vseh vas in verjamem vašemu
               velikemu prizadevanju. Vendarle lahko izrazim obžalovanje, da stvari seveda še zdaleč
               niso tako urejene kot bi se zdelo, če bi prebirali samo nacionalni program. Hvala
               lepa.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp40">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospodu Miranu Zupaniču. Jaz sem med tem dobila dokument v roke, ki je
               prišel v Državni zbor 16. junija, ampak o tem so sklepi, je šele povabilo k pisnim
               pripombam na nacionalni program. Ampak mi bomo že poskrbeli, da boste dobili tisto,
               kar ste zdaj z besedami povzeli. In zdaj vprašujem druge, poslanko in poslance in
               druge vabljene, če želi kdo besedo k tej točki dnevnega reda? Izvolite gospod mag.
               Branko Grims.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp41">

               <speaker>MAG. BRANKO GRIMS:</speaker>

               <p>Hvala za besedo. </p>
               <p>Vsekakor je pomemben del nacionalnega programa za kulturo tudi vprašanje slovenskega
               filma. Ko je nastopila svoj mandat nova ministrica je napovedala, da bo dvajset
               celovečernih filmov financiranih iz javnih sredstev. Dobili smo neverjetne kulturne
               dosežke kot je recimo <gap n="..."/><stage>/Nerazumljivo./</stage><gap n="..."/> z medvedom, ki je bil financiran iz
               sredstev davkoplačevalcev v njenem mandatu, medtem ko o kvalitetnih kulturnih
               celovečernih filmih pa skorajda ni več sledu. In zato postavljam vprašanje kam gre
               slovenski film?</p>
            </sp>
            <sp xml:id="SDT5-OZKŠŠIM-Redna-022-2010-11-04.sp42">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo besedo? Izvolite. gospod Vito Rožej.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp43">

               <speaker>VITO ROŽEJ:</speaker>

               <p>Hvala lepa za besedo.</p>
               <p>Mogoče bi dodal h temu poročilu o izvajanju nacionalnega kulturnega programa za 2009
               eno opažanje. V letu 2009 je svoje delo začela javna Agencija za knjigo in določene
               aktivnosti, ki so se prej izvajale na ministrstvu se seveda zdaj prenašajo na
               neodvisno agencijo, samostojno. Velika pričakovanja so s tem povezana. Izkušnje iz
               leta 2010 pa kaže, da je ta agencija obrala najbrž neko drugačno pot, kot jo je do
               sedaj ministrstvo in da je seveda potrebno podrobno pogledati ali so vsi ti koraki
               res bili pravi pri zainteresirani javnosti in jaz tudi sam priznam, da to zadevno
               nisem ravno nepristranski. Je bilo veliko pomislekov glede količine financiranih
               izvodov, tudi pogojev pod katerimi se kakšne stvari financirajo ker vsi prijavitelji,
               ki so se prijavljali v letu 2009 so se večinoma tudi v 2010. Težko je verjeti, da bi
               kvaliteta istih prijaviteljev, še posebej, če gre za ustanove, ki to že dolga leta
               ali pa desetletja počno v enem letu padla. Tako da bi se izbor tisti, ki so bili
               prejemniki teh sredstev zmanjšal toliko kot se bojim, da se bo v letu 2010. Tako da,
               mislim je pri tem prehodu da je potrebno biti pozoren, da so se vsi parametri modro
               in pametno prenesli in ali je do zdajšnja praksa Ministrstva za kulturo bila preveč
               popustljiva ali je mogoče zdajšnja praksa javne agencije za knjigo preveč ostra.</p>
               <p>Pa še nekaj bi veljalo dodati, glede na strukturo, organizacijsko, na ministrstvu je
               logično, da se posamezne veje kulture ali pa umetnosti pokrivajo po različnih
               direktoratih in so zaradi tega nekako ne interdisciplinarni ali kako naj rečem.
               Skratka vsak skrbi za svoje področje. Nacionalni program za kulturo je seveda širok,
               pokriva vsa področja, danes smo dodali vanj tudi arhitekturo in krajinarstvo in
               načini izvajanja in pa vrednotenja programov, ki bi želeli zadostiti kriterijem, ki
               jih predvideva nacionalni program za kulturo in na ta način pravzaprav izvajati
               njegovo vsebino je pa pravzaprav onemogoča tistim, ki bi želeli na več različnih
               področjih se prijaviti, da bi to lahko naredili. Na posameznih področjih je potrebno
               imeti svojo primarno dejavnost in biti v njej tako zelo dober, vrhunski pravzaprav,
               da če si nekdo želi ob omejenih sredstvih, ki so za kulturo namenjena, ne samo pri
               nas tudi drugod po svetu, da je težko pričakovati, da bi nekdo lahko kompetentno
               pokrival več kot zgolj eno področje. Jaz sem pa vseeno prepričan, da če takšne želje
               so bi jih seveda bilo potrebno spodbujati. In da je v interakciji med različnimi
               zvrsti umetnosti v okviru enega producenta se lahko najdejo kakšni presežki. In da bi
               zato veljalo tudi prisluhniti takšnemu načinu produciranju kulturnih dobrin, ker če
               ne se mi zdi, da se znajo stvari zapeljati v ozko določene strokovne in mogoče celo
               potem tudi zaključene cehovske skupine.</p>
               <p>To pa mislim, da za celotno sliko slovenskega kulturnega ustvarjanja ne bo dobro, ker
               pa mislim, da bi povezave med različnimi zvrstmi umetnosti morale ostati. Ker je to
               tisto kar te iste različne zvrsti umetnosti poleg fokusiranosti in predanosti
               plemenit. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp44">

               <speaker>PREDSEDNICA MAG. MAJDA POTRATA:</speaker>

               <p>Hvala lepa Vito Rožeju. Želi še kdo besedo? Izvolite gospod Rudolf Petan.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp45">

               <speaker>RUDOLF PETAN:</speaker>

               <p>Hvala za besedo. </p>
               <p>Torej jaz bi nekaj besed povedal v zvezi s tem prenosom določenih pristojnosti z
               ministrstva na neodvisno agencijo. Tukaj nam mora biti nekaj jasno, ministrstvo je v
               vsakem primeru do določene mere politična inštitucija, neodvisna agencija je pa
               neodvisna, ne politična. In jaz nisem čisto prepričan, da bi ta neodvisna agencija
               imela enake kriterije, enak pristop do, recimo do določenih stvari kot jih ima
               politično orientirano ministrstvo. Neodvisna agencija pomeni tudi neodvisen pristop,
               da imajo lahko svoje kriterije  in da tiste kriterije, ki so se do sedaj uporabljali ni nujno, da so
               še enako težki ali pa, da imajo enako težo. In to je zdaj razlika med neodvisno
               agencijo, med neodvisno inštitucijo in pa ministrstvom. In če je kdo mislil, da se ne
               bo nič spremenilo, zakaj je bilo potem potrebno ustanoviti neodvisno agencijo. Potem
               lahko ostane na ministrstvu za delo ali pa ni potrebno, da tako poudarjamo, da zdaj
               bomo pa vse skupaj prenesli na neodvisno agencijo.</p>
               <p>To se pravi, pristop je bil v osnovi napačen ali pa pričakovanja so bila napačna. Ali
               pa je nekdo želel blefirati, da je to neodvisna agencija, pa da bo vse ostalo po
               starem. Tako da mene to ne preseneča, če so zdaj drugačni kriteriji, če je drugačen
               pristop. Seveda, da je pa pod lupo javnosti ali pa ne vem nekega nadzornega to
               soglašam, ampak zame pa to ni neko presenečenje ali pa nekaj kar bi bilo potrebno
               posvečati posebno pozornost, če so zdaj naenkrat drugačni kriteriji. Meni se celo to
               zdi normalno, ker s tem edino lahko dokazujejo, da je zdaj pa res neodvisna agencija.
               Če pa seveda nekomu to ni všeč potem bo potrebno razmišljati za naprej, da ne
               ustanavljamo neodvisnih agencij ali pa prenašamo pristojnosti, ki so do sedaj, ne vem
               recimo kolikor toliko funkcionirale pa so bile v pristojnosti ministrstva. </p>
               <p>Tako da o tem je potrebno razmišljat ali so pričakovanja in namen, če sedaj komparira
               s tistim kar je doseženo, to pa nisem vedno prepričan, da je vedno tako. Ampak to pa
               potem ni problem v neodvisni agenciji, ampak problem je v nečem drugem. Jaz seveda
               sprejemam to poročilo takšno, kot je bilo. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp46">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem dr. László Gönczu, izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp47">

               <speaker>DR. LÁSZLÓ GÖNCZ:</speaker>

               <p>Hvala lepa gospa predsednica.</p>
               <p>Na kratko bom razpravljal predvsem z vidika narodnih skupnosti. Menim, da tudi s tega
               vidika je poročilo kar obsežno in zajema precejšnji del dejavnosti, ki se odvija v
               okviru narodne skupnosti. Kvalitativno bi rekel, da morda nekateri poudarki manjkajo,
               ampak se sedaj specifično ne bom spuščal v konkretna področja. Skratka, ocenjujem, da
               je s tega vidika slika tudi na osnovi tega poročila jasna. Poudarek je na tem in to
               bi želel vzpostaviti, da na primer likovna umetnost v okviru narodnostno mešanih
               območij je prerasla že raven, bom rekel narodnostnega konteksta in se uveljavlja kot
               nacionalno pomemben element in to je dejansko razvidno tudi iz tega poročila, ampak
               predvsem z vsebinskega vidika je to vprašanje pomembno.</p>
               <p>Tudi je omenjena pomembnost vključevanja kulturnih vrednot narodne skupnosti v širši
               geografski prostor, torej v slovensko nacionalno kulturo kot celoto. Pri tem pa
               predvsem omenjam eno pomanjkljivost in eno vrzel na katero se stalno opozarja v tem
               poročilu to sicer ni zapisano, ampak jaz mislim, da bi bilo pomembno sedaj
               izpostaviti in tudi v bodoči politiki to nekje upoštevati<gap n="..."/> Gre za težavo
               uveljavljanja literarnih in pa znanstvenih dosežkov s strani narodnih skupnosti pri
               interpretaciji do večinskega naroda. Ker, bom rekel do matičnega naroda in do
               Madžarske in do Italije se ta integracija avtomatično izvaja, medtem ko pa v
               slovenski kulturni prostor se to precej težje izvede. Tukaj v zvezi s prevajanjem so
               predvsem finančne težave. Ampak kljub temu, jaz mislim, da na to problematiko je
               potrebno opozarjati in tudi iskati neke sistemske rešitve v zvezi s tem. Ker, bom
               rekel dosežki so pa že na kvalitativni ravni, ki dosegajo nacionalno raven in bi bilo
               pomembno, da se to tudi stega vidika integrira v slovenski kulturni prostor.</p>
               <p>Izven narodnostnega konteksta bi samo vprašal oziroma bi omenil še eno področje,
               področje arhivske dejavnosti. Tukaj v tem poročilu za 2009 ne zasledim neka
               nakazovanja v tisto smer, ki se pa sedaj v praksi že obeladonuje, torej neko
               centralizacijo ali pa vsaj neko bolj izenačeno centralno organiziranost arhivske
                  dejavnosti kar seveda
               postavlja tudi neke vprašaje, če ne bomo odgovore ali je tudi pri tem vprašanju kot
               sem prej omenjal pri arhitekturi ni do dovoljšne mere prisotna tudi skrb za specifike
               določenega prostora. Hvala lepa.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp48">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj želim sama razpravljati.</p>
               <p>Dotaknila se bom poglavja, ki nosi naslov Skrb za slovenski jezik. Na odboru pa tudi
               na seji Državnega zbora nedavnost tega, ko smo sprejemali spremembo Zakona o javni
               rabi slovenščine, smo se soočili z nekim zelo jasnim pojavom, ki bi se mu reklo
               omejene možnosti domicilnega jezika, kadar gre za omenjanje rabe tega domicilnega
               jezika z izvirnim imenom v zakonskih besedilih. Načelo, ko smo vstopali v Evropsko
               unijo in ko smo govorili o tem, da je slovenščina uradni jezik tako kot v Evropski
               uniji uradni jeziki državni jeziki vseh članic Evropske unije smo razpravljali o tem,
               da nima Evropska unija skupne jezikovne politike, ima pa skupno jezikovno načelo, ki
               priznava množico jezikov, njihovo enakopravno zastopanost in uveljavljanje v vseh
               položajih. Ravno ta, bi rekla, ovira o kateri sem govorila in, ki jo sama vidim kot
               priložnost, da bi odpravila ovire praksa, sodna praksa, pravna praksa, ki bi povedala
               kateri pa je tisti jezik, ki je razumljiv na nekem ozemlju vsem državljankam in
               državljanom tiste države. Torej čakajoč na to pravno prakso se vendarle moram
               spomniti spet tega, da ko govorimo o skrbi za slovenski jezik, pravzaprav ne
               pristajam na dihotomijo represivnosti in razvoja, mora biti oboje. Mora biti tudi
               tam, kjer je mogoče ugotavljati nespoštovanje določil, odprta tudi možnost za te
               ukrepe, čeprav tako kot praksa kaže ti ukrepi kaj prida koristi ali možnosti
               izvajanja ne prinašajo.</p>
               <p>Ampak tisto kar se mi ob slovenskem jeziku in ob tudi resoluciji o nacionalnem
               programu za jezikovno politiko pa vendarle kaže kot potrebno omembe, če nacionalni
               program za kulturo pravi izvajanje predpisov v javni rabi slovenščine in o tem govori
               pa tudi o nekem posebnem oddelku govori, je pa verjetno potrebno povedati, da je za
               uresničevanje Zakona o javni rabi slovenščine Vladi naloženo, Državnemu zboru pa
               naloženo, da redno spremlja njegovo uresničevanje. Kolikor se jaz spomnim, je zdaj
               težava tudi v tem, da postopek kako to opravlja Državni zbor ali pa vsaj s kakšno
               natančno določeno časovnico ali dinamiko v kateri mora o uresničevanju tega zakona
               ali pa uresničevanju nacionalnega programa za jezikovno politiko tega nimamo natančno
               določenega. Bi pa seveda opozorila na to, da se je tudi nacionalni svet za kulturo
               zavezal k temu, da bo spremljal uresničevanje resolucije o jezikovni politiki glede
               na svoje možnosti in svoje pristojnosti.</p>
               <p>Torej neki mehanizmi v zvezi s tem obstajajo in apeliram na to, da bi imeli v mislih
               prvi sklep, ki nam ga je predsednik nacionalnega sveta za kulturo povedal, kako
               vendarle kultura ne more biti skrb enega samega ministrstva, ampak mora biti skrb več
               ministrstev. Tako razumem tudi tisti apel, ki so ga poslali v zvezi z  izobraževanjem za umetniške
               poklice na naslov in o katerem bo tudi mogoče še reči na kateri prihodnjih sej kakšno
               besedo. Hkrati pa zlasti pri tem, da bi vendarle se zavedali kako so različna
               ministrstva odgovorna za uresničevanje tega, če se spomnite; mi sicer govorimo o
               poročilu za leto 2009, v letu 2010 pa je premislek v zvezi s slovenščino najbolj
               povezan z lektorati za slovenščino po svetu, kjer je izvrševanje te naloge vendarle v
               prvi vrsti zaupano Ministrstvu za visoko šolstvo. Čutiti pa je nekako tako kot da bi
               se naj ta pristojnost Ministrstva za visoko šolstvo selila na Ministrstvo za kulturo.
               Ne more biti samo eno ministrstvo v zvezi s tem zlasti zato, ker dokumenti o
               nekaterih ukrepih in pristojnostih naloge natančno definirajo.</p>
               <p>Torej nacionalni programa za kulturo v tem segmentu, ki govori skrb za slovenski
               jezik po moje in s tem sklepam, dopušča še nekatere neizkoriščene možnosti, ki bi jih
               v povezavi ali iz tega nacionalnega za kulturo še lahko opravili. Nekatera odprta
               polja po moje so še in na to apeliram, da bi bilo dobro poiskati poti po katerih
               doseči večji učinek in večjo stopnjo ozaveščenosti o tem, da ni samo angleščina tisti
               jezik, ki brez zadržkov potuje preko meja, ampak, da je tudi slovenščina jezik, ki
               poleg tega, da ima tu domicil je zanimiva tudi za učenje drugih in izkoristiti je
               potrebno to. Jaz samo opozarjam na izkušnje Centra za slovenščino kot drugi ali tuji
               jezik, število tistih, ki se učijo slovenščino, narašča. Znanje slovenščine kot
               prednost za tistega, ki jo obvlada, se kaže tudi med uradniki v organih Evropske
               unije. In jaz mislim, da bi morali tudi v okviru visokega šolstva utrjevati zavest o
               tem, da ne more biti samo vprašanje ali slovenščina ali angleščina, ampak da je
               potrebno vztrajati pri zavezi slovenščina in angleščina in utrjevati tiste zahteve pa
               tudi zagotavljati finančna sredstva za to, da se tudi v okviru visokega šolstva
               zagotovi uresničevanje tistega kar nam zakon nalaga in kar nam Ustava nalaga v zvezi
               s slovenščino in slovenščino kot uradnim jezikom.</p>
               <p>Jaz se opravičujem, da nisem posebej govorila o tem, da je mogoče govoriti tudi o tem
               kako se uresničujejo pravice italijanščine in madžarščine kot jezika na dvojezičnem
               območju, ampak vse tisto kar je govora za slovenščino bi bilo mogoče tudi tako
               prenesti.</p>
               <p>Zdaj pa dajem besedo gospodu Antonu Colariču.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp49">

               <speaker>ANTON COLARIČ:</speaker>

               <p>Hvala lepa.</p>
               <p>Če dovolite bi se najprej dotaknil prostorske problematike, bi rekel fakultet od
               glasbene do AGRFT-ja in tako naprej. To sicer ni del tega poročila, ampak, ker je
               bilo danes že omenjeno, lahko povem, da smo se, takrat sem bil predstavnik mestne
               občine in predstavniki teh akademij smo se, mislim, da je že približno deset let
               nazaj, o tem dogovarjali. Ponudili smo jim takrat različne variante od tega, da se te
               akademije umesti na Metelkovi potem na Rogu. Pred nekaj leti so bila opredeljena
               zemljišča, mislim, da ob Hradetski cesti, ki pa zdaj čakajo na boljše čase in v
               programih kulture seveda teh investicij ni. To bo verjetno na kakšnem drugem področju
               visokega šolstva vendar mislim, da bi tudi s tega odbora lahko šel enkrat apel, da se
               le na tem področju nekaj premakne in da bi čim prej prišlo vsaj do  kakšnih resnih začetkov in bodočih
               novogradenj, čeprav so pač težki časi za take zadeve. Mislim, da je le, bom rekel, ne
               leta, ampak desetletja le že čas, da se tukaj kaj naredi.</p>
               <p>Če pa grem bolj nazaj na poročilo 2009 imamo tukaj eno investicijo, ki pa mislim, da
               se le predolgo že vodi in dokončuje. Tukaj mislim na opero. Ta opera se obnavlja že
               toliko, mislim, da bi že kar nekaj oper lahko zgradili novih. Tukaj pa nikakor, da se
               dokonča, vedno so neki novi problemi, kar seveda pomeni, da tudi operni in baletni
               ansambel dela v težkih pogojih, da se plačuje dvorane po Ljubljani od Gospodarskega
               razstavišča, Cankarjevega doma in tako naprej, verjetno trpi tudi kvaliteta, to naj
               drugi sodijo, vendar počasi bo le potrebno narediti en obračun, do kdaj se bo ta
               investicija še izvajala in kdaj se bo tudi dokončala. Ker sem pa prej mimogrede
               omenil Metelkovo, bi pa povprašal tudi ali se razmišlja kaj o tem, da bi se te centri
               alternativne kulture, ki so bolj poznani v Sloveniji Metelkova, pa mogoče pekarna v
               Mariboru, da se njihov status enkrat uredi. Do zdaj oba centra delujeta v slabo
               vzdrževanih prostorih v bivših, bom rekel, vojašnicah in tako naprej in mislim, da je
               že čas tudi tukaj, da ministrstvo razmišlja, kako bi ustrezne modele, ki so v Evropi
               prenesli k nam in ta področja uredili, so namreč ta področja zelo ustvarjalna, na
               stotine koncertov, prireditev in tako naprej, vendar vse na meji zakona. Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp50">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospe Alenki Jeraj.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp51">

               <speaker>ALENKA JERAJ:</speaker>

               <p>Hvala za besedo. Jaz bi se na eno vprašanje, ki je bilo že odprto navezala. Namreč,
               arhivi, kolikor vemo, dejansko potekajo neke spremembe in reorganizacija v smislu
               združevanj oziroma centralizacije arhivov. Čeprav v svojem poročilu pišete in ste
               ponosni na to, na tradicionalno politiko policentrizma ob upoštevanju potrebe
               Slovenije po gravitacijskem središču in povečanih prometno pretočnih možnostih in da
               se ta razvejanost razodeva preko delovanja kulturnih mrež, mreže splošnih knjižnic,
               muzejska, galerijska, arhivska mreža in tako naprej. To je precej v nasprotju s tem,
               kar pa očitno počnete oziroma kar se pripravlja in me zanima v zvezi s tem, kako
               naprej. Mi smo na splošno, nismo preveč naklonjeni centralizaciji, veste, da smo zelo
               intenzivno zagovarjali tudi projekt pokrajin, da se pač območja sama v svojem okolju
               sprejemajo v zvezi s tem odločitve, namenjajo denar in podobno. Zato me zanima, kaj
               se na tem dogaja in potem to bo spet neka stvar, ki ne bo v skladu s tem, kar smo
               zapisali v resolucijo o, torej resolucijo, ki jo danes obravnavamo.</p>
               <p>Pa mogoče samo še komentar na dva moja predhodnika, govoriti, kako se vsi učijo
               slovenščino in kako je to fino, zraven pa ukinjamo lektorate. Najbrž ni najboljše
               sporočilo, pa tudi kolega Colarič je svetnik mestne občine Ljubljana. V Ljubljani so
               z novim IPN-jem<gap n="..."/><stage>/Oglašanje iz klopi./</stage><gap n="..."/> Se opravičujem, ampak ste pa vpeti v
               mestno politiko in z novimi IPN-jem je Ljubljana mnoga območja, ki bi lahko bila
               namenjena tudi akademijam in kakšnim takim ustanovam spremenila v stanovanjska in
               zazidljiva in tako naprej. To prav tako ni prava pot in prava usmeritev, če pač si
               želite in Ljubljana ima ta privilegij, da ima akademijo za gledališče v svojem kraju,
               pa zato ne zna na pravi način poskrbeti, se pa strinjam, da ni to stvar samo
               Ljubljana, ampak seveda tudi Ministrstva za kulturo in visoko šolstvo in še koga.
                  
               </p>
            </sp>
            <sp xml:id="SDT5-OZKŠŠIM-Redna-022-2010-11-04.sp52">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospa Jeraj, replicirati vam moram. Ni v moji navadi uporabljati totalne
               zaimke in jaz zanesljivo nisem rekla, da se vsi učijo slovenščine. Jaz sem govorila
               samo o ugotovljenem, povečanem zanimanju za učenje slovenščine. In ob vsem dolžnem
               spoštovanju tudi sama nekaterih reči v zvezi z ukinjanjem lektoratov ne morem
               sprejeti že kot izvršeno dejstvo, ampak treba pa je vedeti, da so zelo uspešne, pa
               tudi oblike učenja, slovenščine na daljavo. Izdelan je bil odličen program učenja
               slovenščine z elektronskimi podpornimi učbeniškimi gradivi, ki dobro kažejo in še
               marsikaj drugega bi se dalo povedati. Ne pozabiti, da opozarjamo na nekatere
               negativne pojave, ampak da hkrati pa je potem treba povedati tudi katere pozitivne
               izkušnje so v tem. Jaz pa zdaj se opravičujem, ker ta hip ne znam povedati številka,
               koliko takih je, ki gredo skozi različne oblike tečajev slovenščine, tudi v Sloveniji
               ali pa, koliko jih imajo po drugih poteh. Anton Colarič, si želel replicirati?
               Prosim, izvoli.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp53">

               <speaker>ANTON COLARIČ:</speaker>

               <p> Samo za zapisnik. Jaz vsaj od 2006 nisem niti mestni svetnik in tudi v sedanjem
               mandatu novem, nisem mestni svetnik. Razlagal sem pa situacijo, ki je bila v času,
               kjer sem opravljal določene funkcije v Ljubljani in gospod Zupanič verjetno ve, da
               smo se zelo trudili in da smo tudi določili lokacije, kjer naj bi te akademije stale
               in tudi vse prostorsko uredili. Sedaj pa je na potezi Ministrstvo za visoko šolstvo,
               ne pa mestna občina.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp54">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite, gospod Miran Zupanič.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp55">

               <speaker>MIRAN ZUPANIČ:</speaker>

               <p>Hvala lepa za besedo. Če dovolite, samo dve misli. Prva misel, bi pravzaprav nekako
               želel opozoriti, ker sta dva kolega pred menoj razpravljala o neustreznosti
               slovenskega filma oziroma o nenavadnem razvoju v katerega je šla javna agencija za
               knjigo. Vsak državljan, vsak politik ima pravico, če smem tako reči, se opredeljevati
               do vsebin in tudi do oblik dela. Vendarle bi pa rad nekako poudaril, da je ključno in
               bistveno, v kakšni meri se politika ukvarja s sistemskimi pogoji. Se pravi s
               sistemskimi pogoji za zagotavljanje določenih javnih funkcij, ki jih potem seveda
               prepušča tistim avtonomnim subjektom. In verjemite mi, če se boste ukvarjali s tem,
               ali ti subjekti delujejo v urejenem sistemskem okolju ali ne, boste imeli več kot
               dovolj dela oziroma verjamem, da veste, koliko dela je za to potrebno, ker mislim, da
               je ključni problem seveda neurejeno sistemsko okolje in dejstvo, da se problemi v
               sistemu ne rešujejo. To je prav misel. Druga misel, v zvezi z akademijami, mislim, da
               je na tem področju v resnici, pa tukaj zdaj ni nobena politična taka ali drugačna
               špekulacija, mestna občina naredila vse, kar se je dalo. To se pravi lokacija na, ob
               Roški cesti je že nekaj let potrjena, šel je tudi ta postopek, se pravi razpis itd.
               Ampak potem pridemo do tega, ker gre za veliko investicijo, da preprosto ni prave
               politične volje, ni investiranja, ne premaknemo se z mrtve točke. Tukaj bi vas želel,
               tudi vas, gospa predsednica opozoriti na dejstvo, da je vendarle velik problem
               kulture ravno ujetost v resor. Bom dal zdaj še en aktualen primer, ki upam, da ga
               boste v prihodnje obravnavali, tudi vi, kot odbor. Namreč osnutek nacionalnega
               programa visokega šolstva je praktično skorajda v popolnosti spregledal umetnost,
               torej tudi kulturo, kot enega od treh konstitutivnih elementov visokega šolstva. Jaz
               domnevam, da boste vi, kot parlamentarni odbor se ukvarjali tudi potem, ko bo prišlo
               do predloga, ker se seveda velik del univerzitetnega izobraževanja nanaša tudi na
               izobraževanja za umetnost oziroma za kulturo. V tej luči je zelo težko pričakovati od
               politike, ki pravzaprav popolnoma spregleda eno od treh konstitutivnih ravni
               visokošolskega prostora, da se bo intenzivno povezovala s kulturo ali pa, da bo
               iniciativna pri povezovanju s kulturo.  Mi lahko naslavljamo apele, lahko rotimo, lahko prosimo, ampak na
               koncu koncev je pač, nekdo drug ima škarje in platno v rokah. Mi smo pa tisti, ki
               potem to javno službo v takih pogojih, kot pač so izvajamo. Tukaj nastane problem. To
               seveda ni vprašanje občine ene ali druge, to je predvsem vprašanje države. Dokler mi
               izvajamo javno službo na nivoju države je torej država tista, tako si pač mi mislimo,
               kot državljani, ki naj bi zagotavljalo za to ustrezne pogoje. Hvala lepa.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp56">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod predsednik nacionalnega sveta za kulturo, hvala, ker niste
               preslišali, da sem omenila, da je za mene izobraževanje za umetniške poklice zadeva
               ali tema, ki zadeva naš odbor. Matično delovno za nacionalni program visokega šolstva
               je pa Odbor za visoko šolstvo. Izvolite besedo, gospod mag. Branko Grims.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp57">

               <speaker>MAG. BRANKO GRIMS:</speaker>

               <p>Hvala. Očitno ravno v pravem trenutku. Z veseljem vas bom povabil na odbor in to čim
               prej, da predstavite vaše pomisleke v zvezi s tem programom. Štejem to vašo razpravo
               danes, tu je uradno zabeležena, kot poziv k tem, da se potem odpre. Menim, da je to
               opozorilo zelo na mestu. Po drugi strani sem želel predvsem odgovoriti na nekatere
               razprave, ki so bile do tega trenutka v okviru poročila o izvajanju nacionalnega
               programa za kulturo za leto 2009. Najprej, ko govorimo o okviru, v katerem se govori
               o slovenski kulturi in pa sploh o stanju kulture in če želite, duha na slovenskem.
               Moramo se zavedati, da so stvari zelo nenavadne včasih ali pa zelo neevropske, če
               želite, ko gre za posamezna dogajanja, ki se skrivajo po krinko kulture. Recimo
               spomnil bi, da smo bili v Sloveniji priče tudi tako žalostnim ali pa nesprejemljivim
               pojavom, kot je bil zažig križa na obali, pri čemer je bil oskrunjen spomenik žrtvam
               tragedije, ki se je zgodila na morju in to pod krinko slovenske kulture. To navajam
               samo kot en primer, kajti taki primeri se žal vrstijo, skoraj vsako leto. Nekateri
               bolj, nekateri manj odmevajo. To pa odraža neko stanje, ki po mojem mnenju ni dobro.
               Tisto, kar pa je primarno področje tega odbora, pa je, da pogleda, kako se porablja
               denar davkoplačevalcev v okviru izvajanja nacionalnega programa za kulturo. Zato sem
               prej tudi navedel en tak primer. Namreč, če si zaželi ministrica kaj za medvedom, naj
               prosim to ne financira iz sredstev davkoplačevalcev. Za filmček, ki je bil v posmeh
               slovenski kulturi, je šlo več kot 3000 evrov denarja davkoplačevalcev in seveda, če
               se denar troši na tak način, potem ga za resne projekte, za tisto, kar pa je
               slovenska kultura, kar prej omenjeni film zagotovo ni. Ga za resne projekte potem
               zmanjka. In, če se taki ekscesi dogajajo pod taktirko ministrice v obdobju, ko sicer
               zmanjkuje denarja za vse projekte, za vsa področja družbenega življenja je to še bolj
               žalostno in še toliko bolj vredno opombe in opozorila na tem odboru.</p>
               <p>V Sloveniji je za področje kulture v bistvu na razpolago sorazmerno dovolj veliko
               sredstev. Vendar je to treba osvetliti še z enega zornega kota, na katerega zdaj
               opozarjam, ker mislim, da se bo skuhalo nekaj, kar bo znova okrnilo kulturno raven,
               pripeljalo tudi verjetno do stvari, ki s kulturo ne bodo imele veliko zveze in kar
               lahko ogrozi eno drugo področje. To je pa vprašanje slovenske kulturne dediščine.
               Namreč, v tem trenutku vlada, konkretno gospod Gulič pripravlja zakon, ki bo
               institucijo, ki skrbi za zelo velik del slovenske kulturne dediščine, za nekaj
               najbolj pomembnih kulturnih spomenikov, to je slovenska cerkev, zanesljivo močno
               oviral pri pridobivanju finančnih sredstev. In takrat se bo postavilo vprašanje iz
               česa in kako financirati ohranjanje vzdrževanja teh spomenikov, ker je to v
               slovenskem nacionalnem interesu. Če se neko institucijo, ki opravlja nekaj, kar
               zanesljivo je v nacionalnem interesu pri izvajanju  tega dela ovira ali je očitno, da se jo namerava ovirati,
               potem je treba v naprej predvideti, kako se bo te stvari v bodoče pokrilo, kajti
               sicer bo škoda za slovensko kulturo, slovensko kulturno dediščino nepopravljiva.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp58">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospodu Samu Bevku.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp59">

               <speaker>SAMO BEVK:</speaker>

               <p>Hvala lepa za besedo. Če pogledamo poročilo za leto 2009 in če bi izpisali ven vse
               projekte, ki so bili v tem letu realizirani, potem bi dobili kar zajeten nabor. In
               mislim, da smo s tem poročilom lahko v celoti zelo zadovoljni. Poglejmo samo finančne
               tabele na strani 108 tega poročila. Realizacija proračuna 2008 Ministrstva za kulturo
               je bila 178 milijonov evrov. Realizacija proračuna v letu 2009 pa 204 milijone evrov.
               Se pravi, da je porast sredstev za področje kulture v tej državi kljub hudi
               gospodarski in siceršnji krizi zelo velik. Če pogledamo tudi nabor projektov na
               strani 116, kjer so naštete investicije na državni ravni in sofinanciranje investicij
               na občinski ravni v letu 2009. Tudi tukaj imamo zelo impozanten nabor projektov.</p>
               <p>Dotaknil bi se še enega področja, in sicer na področju kulturne dediščine in večji
               prepoznavnosti kulturne dediščine Slovenije v mednarodnem projektu. Stvari so se
               začele že v letu 2009. Naj omenim samo dva največja projekta, in sicer evropsko
               prestolnico knjige v Ljubljani v letošnjem letu, kajti podprti so bili ti projekti s
               sredstvi že v letu 2009, da so bili tako uspešno realizirani. Ali pa, recimo,
               sodelovanje Republike Slovenije na svetovni razstavi EKSPO 2010 v Šanghaju. Država se
               je pač odločila, da bo po desetih letih, leta 2000 je bilo v Hannovru, ko je
               Slovenija zadnjič sodelovala, je po 10 letih pripravila svoj paviljon z naslovom
               Odprta knjiga v Šanghaju, ki se je ravnokar končal. V tem obdobju je svetovno
               razstavo na Kitajskem obiskalo več kot 73 milijonov obiskovalcev, in samo slovenski
               paviljon, ki sodi sicer med manjše paviljone na tej svetovni razstavi, je v tem
               obdobju obiskalo, od maja do oktobra, več kot 2 milijona in pol obiskovalcev, se
               pravi več kot je prebivalcev celotne naše države. In je ta razstava oziroma ta
               paviljon dobil tudi posebno priznanje kot najboljši manjši paviljon na svetovno
               razstavi na Kitajskem. Lahko smo tukaj upravičeno ponosni na dosežke.</p>
               <p>Ker pa ne moremo samo hvaliti, bi rad izpostavil na področju večje prepoznavnosti
               kulturne dediščine Slovenije v mednarodnem prostoru, pa tudi področje, kjer smo manj
               uspešni, in sicer je to področje vpisov naše kulturne naravne dediščine na seznam
               svetovne dediščine pri Unescu. Če bi pogledali vse sosednje naše države, potem bi
               videli, da imajo od Italije, Avstrije, Madžarske, Hrvaške bistveno več vpisov kot mi.
               Mi v samostojni Sloveniji praktično niti enega. Imamo Škocjanske jame iz leta 1987
               leta. Kljub trudu pa nam seveda v samostojni Sloveniji ali enote na področju kulturne
               dediščine ali naravne dediščine, žal, še ni uspel.</p>
               <p>Pred kratkim, pred dvema letoma ali koliko že, smo tudi ratificirali konvencijo o
               nesnovni kulturni dediščini, pa nimamo vzpostavljen niti še register nacionalne
               nesnovne kulturne dediščine. Če pogledamo sosednjo Hrvaško  pa imamo na seznamu svetovne nesnovne kulturne
               dediščine v tem času že kar nekaj vpisov. Jaz bi poleg uspehov, ki sem jih prej
               izpostavil, rad povedal tudi to, da bi morali na tem področju narediti bistveno več.
               Samo, recimo, nesnovna kulturna dediščina, ne more tak projekt voditi samo en človek
               na znanstvenoraziskovalnem centru Slovenske akademije znanosti in umetnosti. Če
               hočemo biti uspešni na tem področju je potrebno formirati ekipo ljudi, ki bo na teh
               projektih delala, sicer bomo imeli še naprej take rezultate kot jih imamo do sedaj.
               Prav pa bi bilo, da bi poskušali slediti sosednjim državam, ki so tukaj bistveno bolj
               uspešni. Hvala lepa.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp60">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem gospodu Vitu Rožeju.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp61">

               <speaker>VITO ROŽEJ:</speaker>

               <p>Hvala lepa. Saj se nisem imel namena več oglasiti, ampak da ne bo ostalo v zraku in
               neodgovorjeno, morda tudi za tiste, ki ne spremljajo preko malih ekranov, vidim, da
               kolegi Grimsu financiran filmček, ki nosi naslov Porno z medvedov zaradi takšnih ali
               drugačnih zoofilmskih<stage>(?)</stage> asociacij ne da miru, pa je morda zato dobro, da povemo, da
               je šlo v tem primeru za dokumentarni filmček z medvedom, ki je bil maskota Medvod.
               Šlo je za film, ki je prebivalce Medvod spraševal po njihovih spolnih praksah in
               predvsem odnosu do pornografije, skratka za ene sorte raziskovalen projekt, ne za
               karkoli drugega, na kar bi morda kdo lahko sklepal glede na namige kolege Grimsa.
               Najbrž da ni bil drag, kar se je sklepalo tudi iz njegovega govora, da je šlo za par
               tisoč evrov. O vsebini, ali je bila primerna ali ne, pa najbrž da mi nismo pravi, ki
               sodimo. Bila je pa, kot rečeno, dokumentarna vsebina relevantna toliko kot kakšne
               druge vsebine, ki jih drugi dokumentarni filmi pokrivajo. Mislim, da upravičeno do
               določene podpore tudi s strani Ministrstva za kulturo.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp62">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod mag. Branko Grims.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp63">

               <speaker>MAG. BRANKO GRIMS:</speaker>

               <p>Spoštovanemu gospodu Rožeju bi odgovoril samo to. Nekaj tisoč evrov je mesečna plača
               desetih delavk v Muri, ali pa v katerem koli Vegradu v drugem slovenskem podjetju, ki
               je sedaj v težavah. In to ni denar, ki bi ga lahko kar vrgli skozi okno. Kar se tiče
               kulturne vrednosti takega projekta, tega rajši ne bom komentiral. Menim, da je
               sramota, če se to ponuja kot slovensko kulturo. Tisto, kar izražam kot skrb, če to ni
               bilo dovolj jasno razumljeno pa je, da me resnično skrbi, da se pod krinko skrbi za
               slovensko kulturo kot politika te vlade in ministrstva razgalja dejansko uničevanje
               finančne in siceršnje ali pa, če želite, tudi vrednostne osnove celotne slovenske
               kulture. Tisto bi nas moralo pa resnično vse skrbeti. Kajti, če se denar porablja za
               take dvomljive projekte, navedel sem ga samo kot primer, to sem opozoril, potem je
               jasno, da za resne stvari denarja zmanjka. In če se to dogaja v obdobju, ko se sicer
               varčuje, ko se stiska pas na vseh straneh, ko se govori o zniževanju plač, ko se
               daljšajo vrste na zavodu za zaposlovanje, so taki projekti še toliko bolj v sramoto
               tistim, ki to izvajajo. In naš odbor je tu zato, da kjer pač lahko na to opozorimo.
               Pričakujem od ministrstva, da bo v bodoče sredstva, ki so na razpolago, dejansko
               kanalizirala v kvalitetne projekte slovenske kulture. In drugič, opozarjam na tisto,
               kar sem prej omenil na koncu moje druge razprave, če se namerava iz ideoloških ali ne
               vem kakšnih drugih razlogov peljati politiko, ki bo ovirala katero od institucij, ki
               skrbijo za slovensko kulturo in slovensko kulturno dediščino, potem je treba v naprej
               predvideti sredstva, načine, poti, da ne bo prišlo do neporavljivih posledic za
               ohranitev slovenske kulturne dediščine in s tem slovenske kulture na sploh.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp64">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želim razpravljati. Porno z medvedom je hočeš nočeš bila tema seje tega
               odbora že kot posebna točka, se nam pa v zavest vedno znova  vrača. Šlo je za razdeljevanje sredstev v
               okviru pluralizacije medijev. Znesek je bil. Mediji so se o tem razpisali, zlasti dva
               tednika sta o tem dosti pisala in kadar se v tistih dveh tednikih kakšna tema pojavi,
               je potem to pogosto tudi tema na našem odboru. Ampak tisto na kar želim posebej
               opozoriti je ne odbor za Kulturo, šolstvo, šport in mladina, ne kdo drug ne more
               prevzeti vloge cenzure. In verjetno ste preslišali prvi sklep, ki nam ga je
               predstavil predsednik nacionalnega sveta za kulturo, da takrat kadar razpravljamo o
               kulturi, je dobro biti odprt za različne estetike, za različne poglede in ko o
               kulturi razpravljamo, ne moremo biti arbitri o umetniških praksah. Jaz ne želim, da
               bi se, jaz osebno, oprostite, ne stranka, da ne bo za to ta zaimek, ne želim, da bi
               naš odbor postal neke vrste odbor za spremljanje moralnih vrednot in ne vem česa še
               vse. Če nekateri ne razumete, da je nekatere reči, ki sodijo v oblikovanje pogleda na
               svet do vrednot in do vsega, mogoče doseči samo s tem, da si o posameznem pojavu tudi
               obveščen, je to pač vaš problem, ampak jaz vidim porno z medvedom kot film, ki bi ga
               bilo dobro, da bi si ga kdo od članov tega odbora, ki ga ta film tako zelo vznemirja,
               ogledal, in da bi potem vedel. Jaz sem že takrat na seji odbora predlagala, da si ga
               gremo skupaj ogledati, ker mi govorimo o stvari, ki je nihče od nas ni videl in
               sodimo o tem kakšna je vrednost tega filma, kakšna je vsebina, kakšni so učinki. če
               pa do absurda izpeljem tezo, ki jo je gospod Grims tukaj načenjal, potem je pa v
               kriznih časih najbolje, da se kulturi sploh odpovemo zaradi tega, ker so to
               stroški.</p>
               <p>Gospod Baškovič<gap n="..."/> Ja, izvolite gospod Grims.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp65">

               <speaker>MAG. BRANKO GRIMS:</speaker>

               <p>Spoštovana gospa predsednica! Tukaj ne govorimo o cenzuri. govorimo o tem kaj je
               kultura in predvsem o tem, kar bi nas moralo vse skrbeti, kako in zakaj se porabljajo
               sredstva davkoplačevalcev. To je naša temeljna naloga. In če govorimo enkrat o tem
               kako se porabljajo sredstva davkoplačevalcev, je seveda to potrebno osvetliti iz
               pravega zornega kota, kajti sami ste pravilno ugotovili, da je šlo za delitev
               sredstev s strani Ministrstva za kulturo. Vas pa zato zdaj vprašam, pa vi veste, da
               je bila zaradi očitnih napak s pravnomočno sodbo, ministrstvo obsojeno s strani
               slovenskega pravosodja prav za delitev sredstev na tem področju. S tem se pa še nismo
               ukvarjali. In da je bilo pri tem s strani sodišča v obrazložitvi opozorjeno, da je
               ministrstvo kršilo načela pravne narave zakonov in celo Ustave Republike Slovenije.
               To pa je nekaj kar bi nas moralo vse skrbeti. Tako da, ko govorimo o tem, govorimo o
               delitvi sredstev, govorimo o očitnih napakah in žal, če ste že načeli to kot splošno
               temo, govorimo tudi o očitni kršitvi pravnega reda države Slovenije.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp66">

               <speaker>PREDSEDNICA MAG. MAJDA POTRATA:</speaker>

               <p>Gospod Grims, jaz navadno ne komentiram besed, ampak ker ste vi replicirali, jaz ne
               morem, vzemite to kot razpravo. Tako kot vi razpravljate o teh rečeh, razpravljate
               tudi stališča umetniške vrednosti ali dokumentarne vrednosti posameznih stvari. Ni na
               našem odboru, da o tem razsoja, zaradi tega, ker so estetike različne, umetniške
               prakse so različne, zvrsti so različne in še naprej bi lahko naštevala. Na odboru ne
               moremo razsojati o stvareh in naprej obsojati zadev, ki si jih nismo ogledali, ki jih
               ne poznamo in ki jih poznamo samo iz nekih dokumentov zaradi drugih reči. Nasprotujem
               temu, da bi mi razsojali o vrednosti, umetniški ali kulturni ali kakšni drugi
               vrednostni in iz tega izpeljani tudi potrebnosti tega. Jaz se ne spuščam v
               vrednotenje filma, nisem videla tisto kar bi želela. Je samo to, da bi nehali
               razpravljati o tem filmu,  če
               ne pristanete na to, da si ga gre odbor ogledati. Potem bomo pa imeli možnost o tem
               razpravljati in presojati ali so vse vaše besede take, da zdržijo presojo. Jaz
               mislim, da ne zdržijo presoje, še marsikaj drugega ne.</p>
               <p>Kar pa zadeva druge stvari o katerih ste govorili, pa so za to pristojni organi. Če
               pa vi za kakšne nepravilnosti veste, potem ste jih pa dolžni prijaviti.</p>
               <p>Besedo ima gospod Ciril Baškovič. Izvolite.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp67">

               <speaker>CIRIL BAŠKOVIČ:</speaker>

               <p>Hvala za besedo. V uvodu sem povedal, da imate pred seboj poročilo o izvajanju
               nacionalnega kulturnega programa s tega obdobja za leto 2009. In na poročilu samo ni
               bilo izrečenih kaj dosti kritik, razen opozoril, da je v določenih odsekih ali točkah
               pomanjkljivo. Premalo se je potrudilo zajeti realnost in jo predstaviti. Poročilo
               bržkone ni dokument v katerem se sklepa na ta način, da se ga popravlja za nazaj. Vsa
               resna opozorila, da česa ne vsebuje, huje bi bilo, če bi kaj narobe predstavilo, vsaj
               na podatkovni ravni, pa je seveda potem treba znati upoštevati pri razpravah, ki
               služijo definiranju, profiliranju kulturne politike itn., in poročilo samo eden od
               tovrstnih dokumentov, ki jih temu pomaga. Toliko k temu. Sam sem namreč tukaj v
               funkciji redaktorja poročila za to leto in v kolikor bi debata nanesla na
               podrobnosti, bi seveda lahko kvalificirano vstopil v razpravo.</p>
               <p>Veliko bolj pomembno je, da razprava, ki ste jo opravili in ki bo zajeta v zapisniku,
               nedvomno mora biti upoštevana pri tvorjenju programa za naprej, morda celo tudi pri
               tekoči kulturni politiki, vsaj z vidika ministrstva za kulturo, saj to ni edini
               akter, ki z denarjem in z drugimi potezami to lahko povzroča. In na splošno lahko
               zagotovim, da bo to vneseno med dokumente, ki služijo pripravi nacionalnega
               kulturnega programa za naslednje obdobje in seveda upoštevano pri dialogih
               strokovnimi in interesnimi krogi, ki jih kultura zanima pri tem poslu za naprej. Rad
               bi se pa odzval samo informativno na nekaj točk, ki so bile tukaj sprožene ali v
               obliki vprašanj ali mogoče pobud in to zelo na kratko. Področje slovenskega filma.
               Poročilo je povedalo to kar je za to leto imelo povedati - interpretacije ne dela in
               interpretacije so svobodne. Vemo pa, da se pripravlja oziroma že sprejet nov zakon,
               kar pomeni nek poizkus intervence v tako eno sistemsko okolje je bil narejen. Vsi
               tukaj prisotni seveda se pa natančno zavedamo, da od predpisa, recimo da se s pravom
               v največji možni meri ali pa v veliki meri regulira to na sistemsko okolje. Pa do
               tega, kaj se iz tega rodi, je pa še veliko korakov in veliko umestnih dejavnikov.
               Najpogosteje se omenja potem denar in še bolj pomemben je kader, ki zmore ali ne
               zmore, ki se mu da ali ne da možnosti, da nekaj postori itn. In na tej točki je v
               Sloveniji nedvomno še veliko odprtega, bilo v preteklosti, tudi čisto nedavni in je
               sedaj in za naprej, upamo samo, da bo uspelo na tem področju vendarle postopoma priti
               do nečesa kar je morda bilo malo na hitro obetano že za tekoči čas.</p>
               <p>V zvezi z Jakom. Jak je bil osnovan s sklepom leta 2007, z računico, da bo bolje
               omogočal integrirati določene napore, ki so pretežno dotlej potekali znotraj
               Ministrstva za kulturo, deloma pa tudi ministrstva za visoko šolstvo, na področju
               literature in knjige. Jaz menim, da je po letu, leto in pol delovanja, pri čemer so v
               prvem letu imeli kot organizacija velike težave, kadrovske in finančne in ne bi el da
               hip v podrobnosti od kod so se porojevale, da so se sploh skonstituirali in začeli
               normalno delovati, da po letu in pol je težko potegniti kakršnokoli resno črto in
               dati oceno. Vsa opozorila, saj smo mnoga spremljali tudi v, bi rekel, zelo živih
               diskusijah po javnih občilih, pa pridejo prav zato, da bi sodelovanje izboljšalo.
               Mislim, da pravzaprav je več nastavkov za pozitivno kot za negativno oceno, vsako
               opozorilo pa seveda zlata vredno.</p>
               <p>Pri narodnih skupnostih sem zelo hvaležen za pripombo gospoda poslanca Göncza. Res bi
               bilo treba na pameten način uveljaviti ali pa nekaj postoriti, da bi se literarna in
                   druga ustvarjalnost, ki
               poteka v naročju obeh manjšin, znala torej jezikovno prav predstaviti tudi širšemu
               občinstvu. In to je ena od točk za katere sem prej generalno rekel, da je treba na
               njo misliti, ko bomo delali nov program ali pa celo pri tekoči politiki, bom sam to
               sporočil brez seveda pravice do naroka vodstvu Jaka.</p>
               <p>V zvezi z arhivom, ni nobena skrivnost, da Ministrstvo za kulturo pripravlja zelo
               predelan zakon, zaradi večjih vsebinskih potreb, zlasti povezanih z digitalizacijo
               itn., in v okviru tega tudi s tezo bom uporabil tehnični izraz zaradi kratkosti časa,
               ki je na voljo, centralizaciji. Naj spomnim, da je že v prejšnjem mandatu prav tako
               se posegalo v ta zakon, arhivski, in se je tudi predvidelo centralizacijo, ki pa je
               potem skoraj ko je že bila dogovorjena, naletela na ako močan odpor, da je bila
               zavrnjena. Tedaj je šlo za poizkus centralizacije v tej smeri, da bi se naredil en
               skupen javni zavod. Sedaj pa, po tezah, ki jih pač ta hip sam poznam, gre pa za to,
               da bi se vse tisto kar je prej bilo mišljeno, da bi se združilo v skupni javni zavod,
               bilo povezano v organ v sestavni ministrstva. Ali je to smiselno ali ne, so argumenti
               za in proti. Rad pa bi v zvezi z mrežami povedal to, da če tudi je neka stvar
               centralizirana ali ena institucija lahko deluje mrežno, seveda pa centralizacija
               lahko mrežno, uspešno mrežno delovanje tudi ovira. Primer organizacije, ki tako že
               deluje kar nekaj časa, je zavod za varstvo kulturne dediščine Slovenije. Še leta
               nazaj je bilo šest samostojnih zavodov, zdaj je to en zavod, z enotami tam kjer so
               nekoč bili samostojni zavodi in načeloma to ne prizadeva njegovega delovanja. Samo to
               dejstvo. Če je tam kaj narobe v zvezi z monopolom, ki ga ima ta državna institucija,
               pri določanju varstvenih režimov itn., varstveni režimi pa segajo ne samo v lastnino,
               ki je v javni lasti, občinski državni pa tudi v zasebni in dostikrat povzroča
               določene probleme povezane s stroški pri privatnih investicijah itn., so ti vzroki za
               take težave, tičijo bolj, bi rekel v, bolj ali manj nedorečenih strokovnosti ali pa
               stališčih posameznih strokovnjakov, ki imajo pooblastila, da za neka območja recimo
               določajo te režime itn., vidim, da je več težav morda v tej sferi kot pa v samem
               dejstvu, da ta ena institucija, centralna sicer, vendar le mrežna, deluje po
               Sloveniji. Mimogrede, karkoli se bo že zgodilo, dólina ali dolina, ne vem kako se
               prav naglaša, bo najprej imela svoj oddelek v okviru mariborskega sedanjega arhiva,
               seveda prav za Madžarsko arhivsko dediščino nekega ožjega izseka Slovenije. To
               verjetno ni zadosti, ampak pred leti je bilo nakazano seveda s to oprijemljivo
               potezo, da se misli resno tudi s tovrstno zaščito dediščine.</p>
               <p>V zvezi s Slovenščino smo hvaležni za opozorila. Zavedamo se, da Ministrstvo za
               kulturo ni od sebe dalo potrebnega poročila o uresničevanju resolucije o nacionalnem
               programu jezikovno politiko, ampak po drugi strani domnevam, da bo predlog novega
               nacionalnega programa za kakršenkoli obdobje že bo opredeljen, to je stvar odločitve,
               seveda o vašem spoštovanju zboru to pot, ne samo na odboru, resno opozoril na ta
               vprašanja. In to so vprašanja, ki niso samo nekajletna, ampak zelo dolgoletna. Gre za
               pozicijo slovenščine v javnem prostoru doma. Slovenščina ne bo nikoli postala
               svetovni jezik, saj si noben tega niti ne domišlja, niti ne evropski čisto zares.
               Kljub vsemu učenje in prizadevanjem v tej smeri, ki če drugega ne, je pomembno vsaj
               toliko za gospodarske povezave kot za kulturne same. Ampak, pozicija slovenščine doma
               je pa stvar, ki bo terjala nadvse resnih presoj in tudi najvišjih deklarativnih
               odločitev po eni strani in po drugi strani seveda tudi poizkusa ugotoviti, kako se da
               vplivati na ravnanje samega prebivalstva v vseh raznih vlogah, ki jih mi v svojih
               življenjih odigravamo, v zvezi s tem. Ne bi več o tem govoril, gre pa za eno od
               osrednjih vprašanj in domnevam, da bo ministrstvo preko vlade to tudi predstavilo
               pravzaprav kot enega osrednjih, če ne prvega, kot prvi cilj v novi konstrukciji ali
               pa predlogu nacionalnega programa. In vemo natančno, da je to tesno povezano z
               mnogimi drugimi podobnimi ravnanji, sektorskimi itd., in bo treba tukaj absolutno preseči sektorstvo.
               Takoj bi se sedaj navezal na gospoda Zupaniča, ki je opozoril nek osnutek
               nacionalnega programa visokega šolstva, ki, če smem slikovito besedo uporabiti,
               nekoliko zanikrno, zajema umetnost in kulturo kot konstitutivno sestavino in bi v
               zvezi s tem rad rekel, da Ministrstvo za kulturo na delovni ravni že opravlja
               reakcije. Prihodnji teden imamo delovni, resen sestanek z odgovornimi uslužbenci tega
               ministrstva. In vsebinsko bomo o tem pogledu v sozvočju z dosedanjimi tezami
               nacionalnega sveta za kulturo, hkrati pa bomo opozorili tudi tam na slovenščino,
               kajti ta osnutek seveda odpira legalni prostor - zdaj bom pa jaz pretiraval - zato
               sem prej in se opravičujem za tisti neokusen vzklik, ki sem ga vmes med vašo
               diskusijo, gospa predsednica, izrekel, omogoča legalizacijo angleščine kot
               prevladujočega jezika v visokem šolstvu v Sloveniji. Ampak vaš spoštovani zbor bo
               kljub potrebni in nujni avtonomiji univerz, javnih univerz, zasebne, če imajo lastne
               vire, ne javne vire, lahko domnevam, imajo v tem oziru precej večjo svobodo, povedal
               svoje. In kaj bo povedal, kar bo povedal ako ravno v obliki uradni deklaraciji. To bi
               potem bilo uradno stališče in bo potem lažje voziti v eno ali drugo ali v tretjo
               smer.</p>
               <p>Naprej. Opozorjeno je bilo na problem opere in Metelkove. Pri operi nimam kaj
               pojasnjevati. Investicija se ne pelje skrajno profesionalno. Razen tega smo prišli še
               do nekih novejših dogodkov, ki so povezani že celo s profesijo samega gradbeništva v
               ožjem pomenu besedi, ko vdre voda v kleti kamor ne bi smela itn., seveda pride do
               stroškov. Po zadnjih obetih naj bi pomladi in konec pomladi prihodnjega leta bila
               hiša nared tako, da bi lahko začel ansambel v njej delovati.</p>
               <p>V zvezi z Metelkovo, severni del, kot se temu reče ali mestni delom Metelkove, bi pa
               rekel tako. Seveda po svetu poznamo različne statusne in drugačne ureditve tovrstnih
               kulturno-umetniško, alternativnih, kakršnihkoli že središč ali ognjišč ali dogajanj.
               Nedvomno je treba tam kaj urediti, ker mnogo kar čudi, čez rob naših predpisov, ampak
               s tisto potrebno skrajno pazljivostjo, da se ne vpije avtonomije. Njihova posebnost
               je ravno v tem, da so vzniknili ne zaradi predpisov, ampak mimo njih iz pač nekega
               življenja nekih menda ožjih skupin, ki jih del populacije sprejema, del jih zavrača,
               kakorkoli že. Skrajno potrebno je paziti na to kar nedavno sem bral neko študijo iz
               romanske Švice, o kulturi, kar oni razločijo. Poznajo namreč dva pojma, kultura <q>"la
               culture"</q> pa tisto čemur mi pravimo kulturna politika in kulturni sistem, oni temu
               pravijo "<gap n="..."/><stage>/francoščina"./</stage><gap n="..."/> in se natanko zavedajo, da kultura je primarna, da
               izvira iz popolnoma neodvisnih virov, in da le kulture oblastni posegi pomenijo
               pravzaprav samo posege, intervencije, ki nekaj omogočajo, bolj nekaj drugega manj,
               nekaj zavirajo nekaj ne, nikakor pa niso kultura sama po sebi. Pri takih stvareh se
               je treba zavedati, da se s poizkusom posega regulacije, da bi nekaj izboljšali,
               pravzaprav celo včasih ne <gap n="..."/><stage>/Nerazumljivo./</stage><gap n="..."/> neka ustvarjalnost, neka avtonomija,
               neka samostojnost, ki, to pa moramo dopustiti, seveda, da se v življenju dogaja,
               lahko zaide tudi do takšnih ekscesnih meja, da potem povzroča recimo drug tip
               reakcije itn.</p>
               <p>Problem REŠ, to sem že omenil. Ja, v zvezi s cerkveno kulturno dediščino, bi rad
               pritrdil gospodu poslancu Grimsu. Cerkvenih objektov je v Sloveniji, če štejemo do
               zadnjih kapelic, okrog 2 tisoč 200 ali 500. Ne me zdaj loviti. Tako ja. In med njimi,
               torej mnogo teh spada v samo središče dragocene kulturne dediščine. Ministrstvo za
               kulturo v raznih obdobjih, zdaj pa grem recimo na 15-letno obdobje, namenja od vseh
               sredstev za varovanje kulturne dediščine, tretjino do polovico vseh za varovanje
               tovrstnih objektov oziroma natančnejše, tistih njihovih sestavnih delov zaradi
               katerih so cerkve, določne cerkve ali kapelice itn., razglašene za spomenike.  Ali je teh sredstev zadosti ali
               ne, je veliko odprto vprašanje, povezano tudi s proračunom in tehtanjem medkulturnimi
               področji, več ko imajo denarja v kakšnem obdobju in ne vidim nevarnosti, da bi od
               tega deleža tretjina do polovica, kakor je bilo v kakšnem obdobju, prišlo do
               bistvenih sprememb na slabše. Tega ne vidim. Seveda pa je treba te zadeve znati
               upoštevati tudi v proračunskih razpravah. Ne glede na to kaj nek drug resor v zvezi z
               drugo civilno-družbeno izjemno pomembno tematiko v zvezi z religijami in cerkvami,
               ker je seveda ena daleč prevladujoča, namerava storiti. Žal seveda gospe ministrice
               ni tukaj, da bi lahko dala tehtno izjavo v zvezi s tem in bi prosil, da poizkusite
               potem do izjavo o tem, kako bo ministrstvo ravnalo s cerkveno kulturno dediščino v
               prihodnje, pridobili pač od kompetentnih ljudi. sam lahko samo povem in opažam
               doslej, da neke take skrbi, vsaj v nekem večjem obsegu ne vidim, ker preprosto ta
               dediščina je strokovno obdelana, strokovno prepoznana in to znotraj stroke, ki po
               istih merilih, govorimo zdaj o varovanju kulturne dediščine, ravna z vsemi spomeniki.
               Načeloma je pa v Sloveniji denarja za varovanje teh spomenikov premalo.</p>
               <p>In še k nesnovni kulturni dediščini. Nekaj drugega kot sprejeti besede gospoda
               poslanca Bevka. Tukaj bo treba verjetno kadrovsko okrepiti osredje, ki se ukvarja s
               to za Slovenijo relativno novo tematiko, ampak bi pa rad hkrati dodal, da k sreči pa
               brez pokritja tega programa o katerem sedaj govorimo, nekaj takšnih aktivnosti
               vendarle poteka tudi preko drugih institucij in v praksi sami, recimo na določenih
               točkah, tudi čisto nenavednih boste našli, podporo ali skrb za kakšne recimo domače
               umetne obrti in podobne stvari, tako da k sreči v življenju je skrb nekaj večja kot
               pa bi bilo nujno potrebno seveda še dodatno razviti, izhajajoč iz prej omenjene
               ratifikacije in ministrstvo za kulturo mislim, da bo v okviru možnosti moralo to
               zadevo okrepiti. Slovenija zaradi določenih značilnosti v preteklem razvoju na
               posamičnih točkah še zmeraj ima na voljo kar dosti tovrstne nesnovne kulturne
               dediščine, ki pa, zlasti kadar je vezana na demografijo, ji grozi lahko tudi zamrtje
               in je treba zato pravočasno poseči ali za njen posnetek, saj ti so pravzaprav že
               dobro narejeni ali pa za vzdrževanje. Hvala lepa.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp68">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Ciril Baškovič. Želi še kdo besedo? Ja, izvolite gospod mag. Branko
               Grims.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp69">

               <speaker>MAG. BRANKO GRIMS:</speaker>

               <p>Najprej res hvala gospodu Baškoviču za zelo dobre komentarje. Tudi hvala za to, da se
               očitno zelo dobro strinjava glede ocene, da gre za pomembne stvari za ohranjanje
               slovenske kulturne dediščine in za vprašanje institucij, konkretno slovenske
               katoliške cerkve pa tudi drugih verskih skupnosti, ki uresničujejo poslanstvo v
               javnem interesu, ohranjanja te kulturne dediščine. Tisto kar sem govoril, se nanaša
               seveda na potencialno težavo. Že sedaj je denarja premalo, to je vedno bilo in veste,
               da dostikrat pride v javnost želja, tudi teh institucij, da bi obnovili posamezen
               objekt s področju kulturne dediščine zato, da bi ga lahko potem odprli za javnost, pa
               za to ni dovolj denarja, ampak tako kot ste sami povedali, zdaj je bilo približno
               razmerje pol pol, tretjina do polovice, dobro, se je gibalo, ampak tisto kar je
               bistveno, približno polovica sredstev je bila s strani cerkve same. Tukaj se zelo
               pogosto v Sloveniji z ideoloških 30 in več desetletij starih korenin, razlogov,
               prikazuje cerkev tako kot nekega pogoltneža, ki gospodari, ki ne vem kaj, v resnici
               pa se s tem pridobivajo sredstva za ohranjanje slovenske kulturne dediščine, torej za
               izpolnjevanje javnega poslanstva. In zakon, ki se zdajle pripravlja, je napisan tako,
               da bo očitno oviral to institucijo pri pridobivanju dodatnih sredstev. In v tem
               primeru se bo seveda to razmerje moralo spremeniti ali pa bo škoda za slovensko
               kulturno dediščino nepopravljiva, kar seveda pomeni, da bo potrebno direktno iz
               proračuna namenjati za ohranjanje slovenske kulturne dediščine za to področje, če bo
               tak škandalozni, sicer za moje pojme, zakon sprejet,  več denarja. In to je problem s katerim se bo treba
               zelo hitro soočiti, kajti kot ste sami navedli na primeru enega od pomembnih objektov
               slovenske kulturne dediščine. Če nekam dere voda, če se dogajajo stvari, ki se ne bi
               smele, je škoda lahko zelo hitro tu in jo je potem izjemno težko odpraviti.</p>
               <p>Dolžan pa sem še nekaj odgovorov, glede na razpravo gospe predsednice. Pač, prostor
               za nadzor nad porabo sredstev davkoplačevalcev je parlament. V njegovem imenu
               opravlja to nalogo ta odbor, in s tem izpolnjuje celo svojo ustavno nalogo nadzora
               zakonodajne nad izvršilno vejo oblasti, in vsako omejevanje ali kakršnokoli napačno
               prikazovanje tega je tudi ustavno sporno. Na to posebej opozarjam, in jaz sem govoril
               o porabi sredstev in govoril sem o vrednotah. Zakaj - ker politika mora vedno
               temeljiti na vrednotah. Tega ne uči nobena ideologija, to učijo kar učbeniki
               politologiji, ne samo slovenski, tudi svetovni, in politika ki ne temelji na
               vrednotah je fašizem. Tudi to moramo vedeti. Ni politika, ki bi bila brez vrednot ali
               absolutno liberalna, anarhistična, tista najbolj napredna. To je fašizem, to je treba
               vedeti. Zato mora politika vedno temeljiti na vrednotah in zato tudi jaz velikokrat
               govorim o vrednotah. Tiste, za katere sem prepričan, da so evropsko primerljive. In s
               tega zornega kota tudi ocenjujem posamezne stvari, in če boste prej naveden filmček
               našli financiran s strani javnih sredstev kje v Evropski uniji, dajte mi to povedati,
               ker bi me to zelo zanimalo. Meni tak primer namreč ni znan. In zaradi tega mislim, da
               je tudi z vidika vrednot bil vreden omembe. Ni pa to ključen problem. Navedel sem ga
               kot primer neustrezne porabe, ključen problem je, da za tisto, kar pa so pomembni
               projekti za slovensko kulturo pa potem zmanjkuje denarja, ker se denar troši
               neustrezno, in kot sem opozoril, tudi pravno sporno. In ker je bilo pri tem navrženo:
               No, če vam je pa kaj takšnega znano, ni znano samo meni, moralo bi biti znano tudi
               vam, kajti, ko sem dobil v vpogled, itak je bila javno objavljena, sodbo sodišča,
               sodba je pravnomočna, jo lahko prejme tudi polemik<stage>(?)</stage>, sem postavil vprašanje
               predsedniku Vlade. Če gre pa ravno za področje kulture, za področje delitve sredstev
               o katerem smo danes govorili, in za leto 2009. Postavil sem namreč vprašanje, da gre
               za pravnomočno sodbo v kateri sodišče celo opozori, na očitno kršitev nekateri
               ustavnih načel s strani ministrstva. In če je predsednik Vlade razrešil enega od
               ministrov zgolj zaradi opozorila Računskega sodišča da nekega njihovega navodila ni
               izvedel, potem bi v danem primeru moral še toliko hitreje in toliko bolj radikalno
               ukrepati - če so seveda enaka merila za vse in če smo vsi pred zakonom enakim. To pa
               je vprašanje, ki presega tudi današnjo razpravo in podpira vprašanje tudi področja
               politične kulture. In zato se njegovega ravnanja v tem primeru zelo veselim.</p>
               <p>Hvala.</p>
            </sp>
            <sp xml:id="SDT5-OZKŠŠIM-Redna-022-2010-11-04.sp70">

               <speaker>PREDSEDNICA MAG. MAJDA POTRATA:</speaker>

               <p>Gospod Grims. Danes je zadnjič, da sem vam pustila neomejeno govoriti o nečem česar
               niste videli. Če boste še na eni prihodnjih sej skušali govoriti o tem filmu, mi
               boste najprej morali povedati ali ste si ga ogledali. In lepo prosim ena od ne samo
               vrednot politične kulture, ampak tudi tistega nazora na katerega vi, kot katoličan
               pristajate, je na laži. In ko boste izpolnjevali to osnovno vrednoto, potem boste
               lahko še vse drugo omenjali. Prosim, da upoštevate, da o filmu o katerem ste danes
               govorili nekajkrat, ne prvič, v prihodnje želim vedeti ali ste si ga ogledali in
               potem nam še nam povejte kakšen ta film je, da bomo lahko, jaz govorim o vrednosti.
               Vrednotenje umetniških del je zelo zahtevna dejavnost, in ne more temeljiti na drugih
               argumentih. O tem govorim. Naloga našega odbora je, da se ne spušča v vprašanje
               vrednotenja in omejevanja različnih kulturnih praks. Zdaj pa vprašujem, če želi še kdo besedo? Ne. Potem
               predlagam, da razpravljate in sprejmete samo ugotovitveni sklep: Odbor za kulturo,
               šolstvo, šport in mladino se je seznanil s poročilom o izvajanju nacionalnega
               programa za kulturo 2008-2011 v letu 2009.</p>
               <p>Želi kdo obrazložiti glas? Ne. Potem glasujemo. Konec glasovanja.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotovitveni sklep je bil sprejet.</p>
               <p>S tem zaključujem 2. točko dnevnega reda in tudi 22. sejo odbora.</p>
               <p>Vsem, ki ste na seji sodelovali, se zahvaljujem in vas lepo pozdravljam.</p>
               <p>Hvala.</p>
               <stage type="time">(Seja je bila zaključena 4. november 2010 ob 11.23.)</stage>
            </sp>
         </div>
      </body>
   </text>
</TEI>
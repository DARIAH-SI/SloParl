<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZLSIRR-Nujna-016-2010-06-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C09D4EFC0BA8BA18C125773D0022109B</idno>
               <idno type="custom" subtype="day">68E13AFE136E71B3C125774500336138</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=68E13AFE136E71B3C125774500336138</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Nujna-016-2010-06-17.OZLSIRR" n="016">
               <name>Nujna</name>
               <date when="2010-06-17"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Nujna-016-2010-06-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Nujna-016-2010-06-17.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">16. nujna seja</stage>
            <stage type="date">(17. junij 2010)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 8.00.</stage>


            <sp xml:id="SDT5-OZLSIRR-Nujna-016-2010-06-17.sp1">

               <speaker>PREDSEDNIK VILI TROFENIK:</speaker>

               <p>Spoštovani! Pričenjam 16. nujno sejo Odbora za lokalno samoupravo in regionalni
               razvoj.</p>
               <p>Preden začnemo, sem vas dolžan obvestiti, da je službeno odsoten oziroma opravičen
               gospod Franc Pukšič. Gospod Bogdan Čepič nadomešča gospoda Mirka Brulca in gospod
               Anton Colarič nadomešča Tomaža Toma Mencingerja. Drugih opravičil do tega trenutka
                  <stage type="mag"/>(Nadaljevanje) nismo prejeli.</p>
               <p>Ugotavljam, da smo sklepčni in lahko preidemo na določitev dnevnega reda seje.</p>
               <p>S sklicem seje ste prejeli naslednji dnevni red: Predlog zakona o spremembah in
               dopolnitvah Zakona o ustanovitvi občin ter določitvi njihovih območij, druga
               obravnava.</p>
               <p>Nujno sejo sem sklical na podlagi zahteve Poslanskega kluba Liberalne demokracije
               Slovenije z dne 3. junija 2010.</p>
               <p>Predlogov za spremembo dnevnega reda seje v poslovniško določenem roku nismo
               prejeli.</p>
               <p>Želi kdo besedo v zvezi s predlaganim dnevnim redom? Ugotavljam, da ne. Predlagam, da
               glasujemo o predlaganem dnevnem redu. Glasujemo.</p>
               <p>Kdo je za? (11 članov.) Je kdo proti? (1 član.)</p>
               <p>Ugotavljam, da je dnevni red sprejet.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>K tej točki so vabljeni: Anton Anderlič, prvopodpisani skupine poslank in poslancev,
               predlagateljev zakona, dr. Henrik Gjerkeš, minister brez resorja, odgovoren za
               lokalno samoupravo in regionalni razvoj, gospa Duša Trobec Bučan, državna sekretarka
               v Službi Vlade za lokalno samoupravo in regionalno politiko, mag. Vesna Juvan
               Gotovac, sekretarka v Službi Vlade za lokalno samoupravo in regionalno politiko, mag.
               Andrej Čokert, sekretar v Službi Vlade za lokalno samoupravo in regionalno politiko,
               Zakonodajno-pravna služba, Milan Ozimič, Državni svet, vodja Interesne skupine
               lokalnih interesov, Darko Fras, predsednik Komisije Državnega sveta za lokalno
               samoupravo in regionalni razvoj, Skupnost občin Slovenije in Združenje občin
               Slovenije.</p>
               <p>K tej točki ste prejeli naslednje gradivo: Zahtevo Poslanskega kluba Liberalne
               demokracije Slovenije z dne 3.6.2010, predlog zakona, ki je objavljen v Poročevalcu
               Državnega zbora št. 54 z dne 5.5.2010, mnenje Zakonodajno-pravne službe z dne
               2.6.2010, mnenje Vlade z dne 25.5.2010, dopis župana občine Trebnje z dne 25.5.2010,
               mnenje župana občine Sveti Jurij z dne 24.5.2010, dopisa prebivalk in prebivalcev
               Krajevne skupnosti Mirna in Krajevne skupnosti Ankaran z dne 11.5.2010 in 12.5.2010,
               dopis županov občine Mokronog-Trebelno in občine Šentrupert z dne 3.6.2010 in dopis
               predsednice Sveta Krajevne skupnosti Mirna z dne 4.6.2010.</p>
               <p>Prehajamo na drugo obravnavo predloga zakona.</p>
               <p>Besedo dajem predstavniku predlagateljev zakona za dopolnilno obrazložitev členov.
               Gospod Anderlič, izvolite.</p>
            </sp>
            <sp xml:id="SDT5-OZLSIRR-Nujna-016-2010-06-17.sp2">

               <speaker>ANTON ANDERLIČ:</speaker>

               <p>Lepo pozdravljeni!</p>
               <p>Poleg navedenega ste prejeli, vsaj jaz sem prejel in tudi, očitno, vsi poslanci še
               nekaj pisanj, tudi zadnji sklep Občinskega sveta Trebnje, kjer prosijo svetniki, naj
               naredimo vse, da bodo lahko tako v občini Trebnje kot v občini Mirna opravili
               priprave na volitve in jih izvedli. To najbrž, ker je bilo vsem 90 poslancem poslano,
               ni bilo tu posebej povedano.</p>
               <p>To je zakon, o katerem je bilo povedanega zelo veliko, o njem se je odločalo do zdaj
               že trikrat. Pred tem pa je Državni zbor ob pozivu, naj upravičeni predlagatelji,
               pobudniki izrazijo svoje želje, tudi odločitev Državnega zbora, da so pogoji za
               ustanovitev občine Mirna, izpolnjevanje kasnejših pogojev, kot je ponovno odločanje
               na Državnem zboru in tako naprej, izpolnjeni. Tako gre zdaj za zaključno dejanje.
                  <stage type="mag"/>(Nadaljevanje) Lahko ponovim vse stvari,
               ki so ob tem bile izrečene, stvari, ki so bile pravzaprav opravljene, ampak ne vem,
               če ima kakšen smisel, kajti v tej konkretni proceduri, v kateri smo zdaj in v kateri
               je ta zakon na Državnem zboru že dobil podporo, da je primeren za nadaljnjo
               obravnavo. Torej, danes ne odločamo o tem, ali imamo opravka z zakonom, ki izpolnjuje
               pogoje, in je prav, da ga obravnavamo in sprejmemo člene, kot so predlagani. Členi so
               v obsegu skromni, kajti gre samo za eno spremembo, pravzaprav dve. Poleg tega, da se
               ustanovi občina Mirna, je tudi predlog, da se spremeni ime občine Sveti Jurij, kot je
               razvidno iz gradiva.</p>
               <p>Meni se zdi bistveno, da Državni zbor zadrži avtoriteto, digniteto, predvsem pa
               zaupanje državljank in državljanov, ko gre za to, da sledi tistemu, kar je sam počel.
               Torej, če je sprejel odločitev, da neko območje izpolnjuje pogoje, če je naložil
               prebivalcem določenega območja, naj gredo na referendum in naj povedo, kaj si o tem
               mislijo, in če je potem priznal ter uzakonil tako rekoč rezultat, Državni zbor je
               potrdil rezultat izida referenduma, kasneje tudi na tej osnovi sprejel zakon, ki je
               bil po spletu nesrečnih okoliščin niti z eno samo pripombo v tej točki na Državnem
               svetu z vetom zaustavljen in potem tudi na seji Državnega zbora nesprejet. Zato je
               treba podčrtati samo tisto, kar velja za to zadevo, da so prebivalke in prebivalci
               potem, ko je Državni zbor ugotovil, da izpolnjujejo vse pogoje, jih poslal na
               referendum, da je takrat bila izčrpana možnost opredeljevanja do tega, ali so pogoji
               po zakonu izpolnjeni ali ne. Iz meni znanih podatkov po tem niso nastale nobene nove
               okoliščine v smislu neizpolnjevanja pogojev. Nasprotno, pokazalo se je več stvari, ki
               potrjujejo pravilnost odločitve. Predvsem mislim na dogajanja v občinskem svetu,
               ponovna odločitev in prošnja, dogajanje v sosednjih občinah, ko gre za možnost
               povezovanja in uresničevanja nekaterih temeljnih stvari, kot so komunalna
               infrastruktura in tako naprej. Iz tega pisma lahko vidite, da želijo tudi v sosednjih
               občinah, glede na zaokroženost območja, da bi tri občine v bodoče sodelovale trdneje,
               se tudi povezale v bodočo občino Mirnska dolina. To je tisto, kar se mi zdi
               bistveno.</p>
               <p>Rad bi še to povedal, ker je bilo veliko govora tudi o tem, da nekateri pa niso te
               možnosti imeli. Strinjam se, če so izpolnjevali pogoje in je Državni zbor arbitrarno
               odločil, da to ni prav, tu ni kaj. Ampak to s tem nima nobene zveze, kajti vsak
               predlog je zase, ker za vsak predlog posebej Državni zbor ugotavlja, najprej Vlada,
               ali izpolnjuje pogoje ali ne. In v tem primeru je bilo ugotovljeno, da so pogoji
               izpolnjeni. Zato predlagam, da preprosto sledimo že začetim aktivnostim in da te
               stvari dokončamo.</p>
               <p>Če rečem dve <stage type="mag"/>(Nadaljevanje) besedi o mnenju
               Zakonodajno-pravne službe. Seveda tu obžalujem predvsem tisti del, ko govorijo o tem,
               da je postopek končan. Res je, postopek je končan, ampak mi smo na mnogih področjih
               mnogo zakonov, ki so bili zavrnjeni, recimo, celo tako se je dogajalo, da smo imeli
               iz seje v sejo zakone z enakimi naslovi in z urejanjem enakih družbenih razmerij. To,
               da je treba ponoviti vse postopke, ne bo držalo. Res je, če bi se držali strogo
               formalistično, bi v tistem delu bilo res tako. Če pa pogledamo to vis a vis izvedbe
               referendumov, ki se ne morejo opraviti na isto temo prej kot v enem letu - ampak tu
               ne gre za to, da bi bil referendum negativen, ker se ne predlaga drugačne rešitve,
               kot je bila izglasovana na referendumu. Če bi se predlagala drugačna rešitev, potem
               ne bi mogli tega zakona predlagati. Poleg tega ste dobili na mizo tudi več kot dve
               tretjini podpisov, ki so jih še enkrat zbrali vsi v teh okoljih.</p>
               <p>Kar se pa tiče roka, je pa tako ali tako jasno, da je tu na strani Državnega zbora in
               Vlade odgovornost, da nismo v tistem času, v katerem bi moralo biti to izpeljano,
               tega naredili. In seveda imamo dve različni mnenji. Vladna služba pravi, da gre za
               instruktivni rok, dočim državnozborska pravi, da gre za obvezni rok. Če gre za dve
               tako različni mnenji, potem si lahko vsak ustvari svoje mnenje, in se mi zdi, da
               nobeno ne bi smelo biti absolutno in bi morali prisluhniti stvarem in videti, kaj
               pravzaprav moramo tu opraviti. Predlagam, da podprete člene in seveda zakon.</p>
            </sp>
            <sp xml:id="SDT5-OZLSIRR-Nujna-016-2010-06-17.sp3">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Preden nadaljujemo, sem dolžan obvestilo. Vlada nas je 25.5.2010 obvestila, da bodo
               Vlado na današnji seji pri tej točki zastopali dr. Henrik Gjerkeš, minister brez
               resorja, odgovoren za lokalno samoupravo, Duša Trobec Bučan, državna sekretarka, mag.
               Vesna Juvan Gotovac, sekretarka v Službi Vlade, in mag. Andrej Čokert, sekretar
               Službe Vlade Republike Slovenije za lokalno samoupravo in regionalno politiko.</p>
               <p>To obvestilo, ki ga je podpisala generalna sekretarka Vlade, je v nasprotju z
               določbami 235. člena Poslovnika Državnega zbora, zato sprašujem - in se opravičujem
               mag. Čokertu, moram to vprašati - ali kdo nasprotuje, da mag. Andrej Čokert
               predstavlja stališče Vlade, ker je to sicer v nasprotju s poslovnikom, je pa v skladu
               z dopisom oziroma obvestilom Vlade. Ali kdo nasprotuje? Ugotavljam, da ne.</p>
               <p>Izvolite, mag. Čokert, v imenu Vlade imate besedo.</p>
            </sp>
            <sp xml:id="SDT5-OZLSIRR-Nujna-016-2010-06-17.sp4">

               <speaker>MAG. ANDREJ ČOKERT:</speaker>

               <p>Hvala, gospod predsednik.</p>
               <p>Pravzaprav ni kaj dodati k že izrečenim zadevam. Mnenje Vlade je v prvi obravnavi
               predloga zakona predstavil minister, tako na delovnem telesu kot na plenarni seji
               Državnega zbora, tako da bi tu težko kaj dodali.</p>
               <p>Generalno stališče Vlade je tako, kot je bilo kasneje tudi ponovno poudarjeno ob
               Predlogu zakona o spremembah in dopolnitvah Zakona o lokalni samoupravi, ki je pa
               tudi v zaključni fazi sprejemanja, saj k njemu ni bilo vloženih nobenih amandmajev.
               To se pravi, da tu nimamo ničesar več dodati. Hvala lepa.</p>
            </sp>
            <sp xml:id="SDT5-OZLSIRR-Nujna-016-2010-06-17.sp5">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Besedo dajem predstavnici Zakonodajno-pravne službe.</p>
            </sp>
            <sp xml:id="SDT5-OZLSIRR-Nujna-016-2010-06-17.sp6">

               <speaker>SAŠA BRICELJ PODGORNIK:</speaker>

               <p>Hvala za besedo.</p>
               <p>V svojem mnenju z ustavnega in pravnosistemskega vidika opozarjamo, da postopek
               ustanavljanja občine obsega tako imenovani predhodni postopek, v okviru katerega se
               na podlagi predloga za začetek postopka za ustanovitev občine ocenjuje izpolnjevanje
               zakonskih pogojev za ustanovitev občine in z referendumom preveri volja volivcev na
               določenem območju, ter zakonodajni postopek, v okviru katerega se z zakonom ustanovi
               občina. Pri tem je v celoti izveden predhodni postopek, pogoj za začetek
               zakonodajnega postopka, ki tako predstavlja sklepno fazo v postopku ustanavljanja
               občine. Oba postopka, <stage type="mag"/>(Nadaljevanje) tako
               predhodni postopek kot zakonodajni postopek, torej tvorita celoto.</p>
               <p>Upoštevaje navedeno v mnenju ugotavljamo, da je bil postopek ustanavljanja občine
               Mirna, v okviru katerega je bil opravljen tudi celoten predhodni postopek, končan z
               odločitvijo Državnega zbora v zakonodajnem postopku na 16. redni seji, dne 22. aprila
               2010, pri čemer Državni zbor Zakona o ustanovitvi občine Mirna ni sprejel. V zvezi s
               predloženim zakonom v mnenju ugotavljamo, da predstavlja le sklepno fazo novega
               postopka, v katerem pa predhodni postopek ni bil izveden. Formalnopravno bi se torej
               moral celoten postopek začeti znova.</p>
               <p>Ne glede na to pa v zvezi s samim besedilom predloženega zakona zgolj pripominjamo,
               da kaže razmisliti o skrajšanju roka, določenega za uveljavitev zakona, in sicer,
               glede na okoliščine v prekoračitvi zakonskega roka za končanje postopka za
               ustanovitev občine in posledice te prekoračitve z vidika rednih lokalnih volitev v
               letošnjem letu. Hvala.</p>
            </sp>
            <sp xml:id="SDT5-OZLSIRR-Nujna-016-2010-06-17.sp7">

               <speaker>PREDSEDNIK VILI TROFENIK:</speaker>

               <p>Hvala lepa.</p>
               <p>S tem smo zaključili uvodne predstavitve k predlogu zakona.</p>
               <p>Kot je razvidno iz sklica seje, je bilo možno vlagati amandmaje do začetka obravnave
               predloga zakona na seji. Ugotavljam, da k predloženemu zakonu ni bil vložen noben
               amandma.</p>
               <p>Prehajamo na razpravo o členih predloga zakona.</p>
               <p>Odboru predlagam, da po končani obravnavi členov v skladu s tretjo alinejo prvega
               odstavka 128. člena Poslovnika Državnega zbora glasuje o obeh členih predloga zakona
               skupaj. Prosim, da ta predlog podprete oziroma zavrnete z glasovanjem. Glasujemo.</p>
               <p>Kdo je za? (...) Je kdo proti? (...)</p>
               <p>Ugotavljam, da je sklep sprejet.</p>
               <p>Preden nadaljujemo, sem dolžan še eno obvestilo, da dr. Peter Verlič nadomešča
               poslanca mag. Štefana Tisla.</p>
               <p>Ugotavljam, da je predlagani sklep o glasovanju o obeh členih skupaj sprejet.</p>
               <p>Prehajamo na razpravo o 1. členu zakona. Kdo želi besedo? Ugotavljam, da nihče, zato
               zaključujem razpravo o 1. členu.</p>
               <p>Odpiram razpravo o 2. členu zakona. Želi kdo besedo? Ugotavljam, da tudi o 2. členu
               ne želi nihče razpravljati. Zaključujem razpravo o členih zakona.</p>
               <p>Prehajamo na glasovanje o obeh členih predloga zakona skupaj. /Oglašanje v ozadju./
               Se opravičujem, gospod Lah, izvolite.</p>
            </sp>
            <sp xml:id="SDT5-OZLSIRR-Nujna-016-2010-06-17.sp8">

               <speaker>ZVONKO LAH:</speaker>

               <p>Gospod predsednik, rad bi obrazložil svoj glas, če lahko.</p>
            </sp>
            <sp xml:id="SDT5-OZLSIRR-Nujna-016-2010-06-17.sp9">

               <speaker>PREDSEDNIK VILI TROFENIK:</speaker>

               <p>Ja, izvolite, obrazložitev glasu, gospod Lah.</p>
            </sp>
            <sp xml:id="SDT5-OZLSIRR-Nujna-016-2010-06-17.sp10">

               <speaker>ZVONKO LAH:</speaker>

               <p>Glede na situacijo, kot se je zgodila, in glede na obrazložitev Vlade, lahko
               ugotavljam samo to, da se Vlada izgovarja tudi na spremembo Zakona o lokalni
               samoupravi, ki je trenutno v proceduri, da je Vlada Republike Slovenije najprej
               ugotovila v postopku ustanavljanja več občin, da izpolnjujejo pogoje, da sta šli
               potem v Državnem zboru samo dve območji naprej. Opravljena sta bila referenduma.
               Potem je bil izglasovan veto Državnega sveta na račun ene občine, ne druge. Da je bil
               zakon prvotno sprejet za obe občini v parlamentu, veto pa izglasovan samo zaradi ene
               občine. Da je bilo nepravilno postopano, ker v Zakonu o lokalni samoupravi piše, da
               mora Državni zbor izdati sklep, če je negativno, za vsako območje posebej. V tem
               primeru se je glasovalo za obe občini skupaj. Mislim, da je bil že tu kršen sam
               postopek. Da če gre za dve območji v tako različnih delih Slovenije, da eno območje z
               drugim nima nobene zveze. Da je Državni svet izdal potem tudi dopis <stage type="mag"/>(Nadaljevanje) in poslal Krajevni skupnosti Mirna, da
               nikakor ne nasprotuje ustanovitvi občine Mirna, da na sami seji niti omenjeno ni
               bilo, pa je potem občina Mirna izpadla. Če tu govorimo o nekem hramu modrosti, se
               sramotimo pred celotnim slovenskim narodom. Da smo proceduralno zapletli zadevo tako,
               da je že sprejeti Zakon o ustanovitvi občine Mirna na koncu padel, da se je Vlada
               pozneje odločila in svojo odločitev spremenila, kar piše tudi v stališču, ko je že
               ugotovila, da izpolnjuje območje po veljavnem zakonu vse pogoje, je moje mnenje, da
               tudi ta zakon, ki je zdaj v proceduri, protiustaven in ne bo vzdržal kakšne ustavne
               presoje, mislim da ne. In je škoda, da se ukvarjamo z dvema občinama toliko časa,
               tako v odboru kot v samem parlamentu, pri vseh problemih, ki jih ima država. Bolj ko
               razpravljamo o tem, bolj se manjša ugled tega Državnega zbora med ljudmi.</p>
               <p>V mnenju Vlade Republike Slovenije zadnji stavek pravi: "Z navedenimi spremembami bo
               po mnenju Vlade ustavljen proces ustanavljanja novih in novih občin." Že ta stavek
               pove vse, da kršimo 9. člen Ustave, da kršimo Evropsko listino o lokalni
               samoupravi.</p>
               <p>Moram povedati, da se bo tako Krajevna skupnost Mirna kot verjetno tudi Združenje
               občin obrnilo preko Odbora regij na Svet Evrope, da pač tam poiščemo mnenje. Ker
               mislim, da se s to spremembo Zakona o lokalni samoupravi in z dejanji, ki jih zdaj tu
               sprejemamo, končuje lokalna samouprava v Sloveniji. To lahko vsak vidi, da tako
               skropucalo oziroma kar smo postopkovno naredili pri občini Mirna, ni v čast temu
               parlamentu in vsem nam.</p>
               <p>Opozarjam pa še in upam, da ni bilo tudi Ustavnemu sodišču naročeno, da mora odločiti
               tokrat drugače, kot pa je do sedaj v vseh odločbah, ki jih je do sedaj izdalo v
               primeru ustanavljanja občin. V primeru, da pa Ustavno sodišče odloči tako, kot je do
               sedaj v takih primerih, se bomo morali pa vprašati, kaj tu delamo, ker bomo morali
               ponovno razpravljati o tem in drugače odločiti, razen če ne bomo spregledali odločbe
               Ustavnega sodišča.</p>
               <p>Žalostno je, da smo ta postopek tako zapletli in da bo tak konec, kot se bo dogodil z
               novo občino Mirna. Krajevna skupnost Mirna napoveduje državno nepokorščino in bojkot
               lokalnih volitev. In nam verjetno potem tudi medijsko ne bo v čast, da smo odločili
               tako, kot smo odločili.</p>
               <p>Stališče Zakonodajno-pravne službe do tega postopka, sedanjega, je jasno. In tudi
               mnenje glede Zakona o lokalni samoupravi, spremembe Zakona o lokalni samoupravi,
               mislim, da je bilo pravo. Zdaj se pa kar naenkrat spreneveda, da je treba, tako kot
               je že predlagatelj govoril, predhodni postopek ponoviti. Po Zakonu o referendumu se
               to ne more zgoditi v enem letu. Referendum je bil, odločitev je bila 88%, postopek je
               bil kompletno izpeljan, Državni zbor je potrdil občino, potem je pa padla. Zaradi
               druge občine, zaradi političnih igric je izpadla tudi občina Mirna. Mislim, da je to
               žalostno za Državni zbor.<stage type="mag"/>(Nadaljevanje) In ni
               prav nič čudno, da ima tak rating med ljudmi, bistveno nižjega, kot pa ga ima Vlada,
               pa nima visokega. In me ne čudi, da bo udeležba ljudi na raznih referendumih čedalje
               nižja. In se lahko vprašamo, kam vse skupaj to pelje. Hvala lepa.</p>
            </sp>
            <sp xml:id="SDT5-OZLSIRR-Nujna-016-2010-06-17.sp11">

               <speaker>PREDSEDNIK VILI TROFENIK:</speaker>

               <p>Gospod Lah, oprostite, pozabili ste povedati, kako boste glasovali, ker smo v fazi
               obrazložitve glasu. Razpravo smo zaključili, na žalost, ker nihče ni hotel
               razpravljati. Prosim, da dopolnite to obrazložitev glasu.</p>
            </sp>
            <sp xml:id="SDT5-OZLSIRR-Nujna-016-2010-06-17.sp12">

               <speaker>ZVONKO LAH:</speaker>

               <p>Mislim, da je bilo jasno, kako bom glasoval - da bom glasoval za ta zakon.</p>
            </sp>
            <sp xml:id="SDT5-OZLSIRR-Nujna-016-2010-06-17.sp13">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Gospod Čepič je prosil za obrazložitev glasu.</p>
            </sp>
            <sp xml:id="SDT5-OZLSIRR-Nujna-016-2010-06-17.sp14">

               <speaker>BOGDAN ČEPIČ:</speaker>

               <p>Hvala lepa za besedo.</p>
               <p>Jaz bom glasoval seveda proti temu, predvsem iz dveh razlogov. Prvič zaradi tega, ker
               smo en zakonodajni postopek ustanavljanja občin v Sloveniji končali. Končali smo ga
               tako, da v tako imenovanem četrtem branju nismo potrdili oziroma smo potrdili veto
               Državnega sveta. Drugič zaradi tega, ker je ta postopek peljan v neskladju s pravnim
               sistemom, ki ga imamo, kako se ustanavljajo občine. In trditev predlagateljev, da smo
               kar nekaj zakonov večkrat sprejemali in tako naprej, pomeni, če bi ta zakon zdaj
               sprejeli in način ustanavljanja občine Mirna sprejeli, da bi zakone, ki smo jih v
               normalnem proceduralnem delu zavrnili, potem kasneje zopet vrnili v tretje branje in
               rekli, Državni zbor, sprejmi to ali pa ne sprejmi, brez predhodne razprave.
               Mimogrede, predlagatelj je tudi vodja poslovniške komisije in bi moral skrbeti za to,
               da se postopek pelje tako, kot se poslovniško pelje znotraj sistema, pomeni,
               predhodni postopek in zakonodajni postopek. In tako se vodijo za vse zakone, in tu
               soglašam z njim, da jih je Državni zbor kar nekaj že večkrat obravnaval in tako dolgo
               obravnaval, da jih ni sprejel, ampak vedno v skladu s proceduro, s postopkom, ali po
               normalnem postopku ali po hitrem postopku ali kakorkoli. Nikdar pa Državni zbor - jaz
               vsaj upam in zato bom glasoval tako, kot sem rekel - ne začne na koncu in šele potem
               kasneje vodi razpravo.</p>
               <p>Torej, glasoval bom proti temu. Hvala.</p>
            </sp>
            <sp xml:id="SDT5-OZLSIRR-Nujna-016-2010-06-17.sp15">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Gospod Anderlič.</p>
            </sp>
            <sp xml:id="SDT5-OZLSIRR-Nujna-016-2010-06-17.sp16">

               <speaker>ANTON ANDERLIČ:</speaker>

               <p>Zdaj je bila pravzaprav polemika z mano, ne pa obrazložitev glasu, zaradi tega bom
               odgovoril.</p>
               <p>Nikakor ni mogoče trditi in je zmotno prepričanje, da nastopa razprava šele v tretjem
               branju in da stopamo v proceduro s tretjim branjem. Saj je vendar Državni zbor
               prejšnji mesec opravil prvo obravnavo tega zakona in sprejel sklep, da je primerna
               podlaga za nadaljnjo obravnavo. Tu ne gre za nobeno tretjo obravnavo. To, da ko se
               ureja isto družbeno razmerje, se lahko in se v skladu s poslovnikom. In ta postopek
               je bil peljan nad ober spoštovanjem, če hočete, poslovniških in zakonskih določil, še
               več. Edini, ki so tu naredili napako, je bila Zakonodajno-pravna služba in vodstvo
               Državnega zbora, ki je z najetim pravnim svetovalcem objavilo v časopisu svoje
               politično stališče, da se ne strinja z občinami, z drobljenjem občin, in zato je
               mnenje negativno. In zato se je tudi zavlačevalo s strani vodstva in komisije oziroma
               odbora in sicer.</p>
               <p>Kot rečeno, izgovarjati se - lahko, da je kdo proti, jaz sem seveda za, ker spoštujem
               tako odločitve Državnega zbora, ki je odločil, da so izpolnjeni vsi pogoji, o tem smo
               odločali lansko leto. Spoštujem odločitve Državnega zbora, ki je potrdil izide
               referenduma. Spoštujem odločitve Državnega zbora, ki je sprejel zakon. Spoštujem
               odločitve Državnega zbora, ki je v ponovljeni proceduri v prvi obravnavi sprejel
               sklep, da je zakon primerna podlaga za nadaljnjo obravnavo in da se postopek lahko na
               ta način zaključi. Povsem legitimno je, da ima vsak svoje <stage type="mag"/>(Nadaljevanje) mnenje in svoje prepričanje, da ni za ustanavljanje
               novih občin. Tudi sam sem bil vedno na stališču, da se morajo pogoji izpolnjevati. In
               zato v letih od 1994 do 2004 oziroma do 2002, ne, do 2006, pravzaprav tega ni bilo.
               Ko se je pa zakon spremenil in je bil v tej točki spremenjen, je to povsem v skladu z
               zakonom. Zato resnično ne vidim prav nobenega argumenta, da bi glasoval proti volji
               Državnega zbora, ki je ugotovil, da so pogoji izpolnjeni; da bi glasoval proti volji
               državljank in državljanov, ki so se v 88% "za" odločili na referendumu, da tako
               odločitev podpirajo. Nimam nobenih argumentov, da bi glasoval proti mnenjem, ki so
               jih izrazili župani sosednjih občin ter voljo po povezovanju. Nimam nobenega
               argumenta, da glasujem proti volji Občinskega sveta Trebnje, ki pravi, da je prav, da
               se na tem območju lokalna samouprava v bodoče organizira tako, da bo organizirana v
               dveh enotah, v Trebnjem in v novi občini Mirna, kjer bodo lahko v sožitju in ob
               izpolnjevanju vseh pogojev udejanjili tisto, kar je temeljno, torej pravico do
               lokalne samouprave. In nimam seveda nobenega argumenta, da bi predvsem spremenil
               stališče in da bi danes odločal na način, češ, do zdaj je bilo vse v redu, malo smo
               se šli, sedaj pa ne izpolnjujete več pogojev, in bi glasoval proti. Seveda to ni moj
               način delovanja in bom glasoval za, kajti drugačno ravnanje bi po mojem trdnem
               prepričanju bilo podcenjevanje državljank in državljanov, ki imajo nekatere pravice,
               ki so neodtujljive.</p>
            </sp>
            <sp xml:id="SDT5-OZLSIRR-Nujna-016-2010-06-17.sp17">

               <speaker>PREDSEDNIK VILI TROFENIK:</speaker>

               <p>Gospod Bogovič.</p>
            </sp>
            <sp xml:id="SDT5-OZLSIRR-Nujna-016-2010-06-17.sp18">

               <speaker>FRANC BOGOVIČ:</speaker>

               <p>Tudi sam bom glasoval za ta predlog, kajti, spoštovane kolegice in kolegi, mislim, da
               bodo ljudje v Mirni zelo težko razumeli po eni strani sedaj ta proceduralni postopek,
               kaj bi bilo v njem narobe, predvsem formalistično se mogoče da kaj videti, da je kaj
               narobe, iz vsebinskih razlogov pa, kako so bili ti ljudje izprašani, kakšna je volja,
               tako v Mirni kot tudi v okviru sedanje občine Trebnje, pa mislim, da je zelo jasno,
               da je iz vsebinskih razlogov treba takšen sklep sprejeti. Apeliram tudi na ostale, ki
               mogoče kolebate, da le potrdite, saj mislim, da se bo Državni zbor na vprašanju
               verodostojnosti v teh postopkih, ker se zaradi nekih primorskih kupčij igra z voljo
               Dolenjcev, zelo osmešil in tudi samega sebe kot Državni zbor naredil dokaj
               neverodostojnega.</p>
            </sp>
            <sp xml:id="SDT5-OZLSIRR-Nujna-016-2010-06-17.sp19">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Končali smo obrazložitve glasu.</p>
               <p>Prehajamo na glasovanje. Glasujemo.</p>
               <p>Kdo je za? (6 članov.) Kdo je proti? (5 članov.)</p>
               <p>Ugotavljam, da sta oba člena zakona sprejeta.</p>
               <p>Ker k predlogu zakona ni bil sprejet noben amandma, bo odbor predlagal Državnemu
               zboru, da predlog zakona obravnava v predloženem besedilu. To pomeni, da k predlogu
               zakona za drugo obravnavo na seji Državnega zbora ne bo možno predlagati
               amandmajev.</p>
               <p>Določiti moramo še poročevalca. Predlagam, da je poročevalka podpredsednica, gospa
               Renata Brunskole.</p>
               <p>S tem zaključujem to točko.</p>
               <p>Prosim pa člane odbora za še malo pozornosti, preden zaključimo sejo.</p>
               <p>Kot sem vas seznanil že na prejšnji seji, nas je Oddelek za mednarodno dejavnost,
               protokol in prevajanje zaprosil, da mu sporočimo, kdo od članov odbora bi se udeležil
               medparlamentarne razprave, ki jo organizira Evropski parlament na temo "Vplivi in
               praktične posledice Lizbonske pogodbe za kohezijsko politiko". Srečanje bo 12. julija
               v Evropskem parlamentu v Bruslju v terminu, ki omogoča, da udeleženec odpotuje
               zjutraj in se vrne še isti dan domov.</p>
               <p>Glede na to, da v danem roku noben član ni izrazil interesa za udeležbo, nam je
               oddelek podaljšal rok za prijavo do 20. junija. Zato vas ponovno sprašujem oziroma
               prosim, ali je kdo zainteresiran za udeležbo. Ali pa če to sporočite tekom današnjega
               dneva, do 12.00 ure, da ne bomo po nepotrebnem izgubljali časa. <stage type="mag"/>(Nadaljevanje) Prav tako bi vas rad obvestil, da je sklicana
               nujna seja za 22.6., z dvema točkama, prva je rebalans proračuna za leto 2010, druga
               je predlog Zakona o rudarstvu. Glede na zadržanost predstavnikov Ministrstva za
               gospodarstvo bo nadaljevanje seje z 2. točko 24.6.2010.</p>
               <p>S tem zaključujem današnjo sejo. Hvala lepa.</p>
               <p>(Seja je bila končana 17. junija 2010 ob 8.39.)</p>
            </sp>
         </div>
      </body>
   </text>
</TEI>

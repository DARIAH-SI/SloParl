<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZNOIVS-Nujna-005-2009-11-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor obveščevalnih in varnostnih služb</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">FB367AEBE516265FC125765E002D0CB8</idno>
               <idno type="custom" subtype="day">9BC770AA1215F539C125767A0032A546</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=9BC770AA1215F539C125767A0032A546</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZNOIVS-Nujna-005-2009-11-20.KZNOIVS" n="005">
               <name>Nujna</name>
               <date when="2009-11-20"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZNOIVS-Nujna-005-2009-11-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZNOIVS-Nujna-005-2009-11-20.KZNOIVS">
                        <orgName key="KZNOIVS">Komisija za nadzor obveščevalnih in varnostnih služb</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA ZA NADZOR OBVEŠČEVALNIH IN VARNOSTNIH SLUŽB </stage>
            <stage type="session">5. nujna seja</stage>
            <stage type="date">(20. november 2009)</stage>
            <stage type="chairman">Sejo je vodil Zvonko Černač, predsednik komisije. </stage>
            <stage type="time">Seja se je začela ob 8.02 uri.</stage>


            <sp xml:id="SDT5-KZNOIVS-Nujna-005-2009-11-20.sp1">

               <speaker>PREDSEDNIK ZVONKO ČERNAČ:</speaker>

               <p>Jaz predlagam, da kar začnemo. Vas vse lepo pozdravljam v teh zgodnjih jutranjih
               urah. Po Poslovniku ne smemo imeti seje med trajanjem Državnega zbora. Glede na
               točke, ki jih imamo danes na dnevnem redu smo ocenili, da bi bilo prav, da se v tem
               uvodnem delu vsaj z osnovnimi informacijami seznanimo pa bomo pač prisiljeni ob
               devetih, če ne bomo zaključili, komisijo prekinit in jo nadaljevali ko bo čas to
               omogočal.</p>
               <p>Torej pričenjam 5. nujno sejo komisije, ki je sklicana na podlagi 47. člena
               Poslovnika Državnega zbora na podlagi določil Poslovnika komisije. Opravičil glede
               odsotnosti oziroma zadržanosti članov z današnje seje nisem prejel. Računam pa, da se
               nam bodo naknadno pridružili še odsotni člani, gospod Kres, gospod Zmago Jelinčič
               Plemeniti. Drugi pa mislim, da smo prisotni. Vse vas lepo pozdravljam. </p>
               <p>Na današnjo sejo sta bila povabljena gospod Janko Goršek, generalni direktor policije
               in mag. Aleksander Jevšek, direktor uprave kriminalistične službe. V naši sredi pa
               pozdravljam gospod Črepinka, namestnika direktorja uprave krimininalistične službe
               policije.</p>
               <p>S sklicem je bil predlagan dnevni red z dvema točkama: 1. - Prisluškovalne naprave v
               poslovnih prostorih Slovenskih železnic in 2. - Poročilo o poteku preiskave ob lažni
               najavi o podtaknjeni bombi v prostorih Državnega zbora, v nedeljo 8. 11. 2009.</p>
               <p>V poslovniškem roku nisem prejel predloga za spremembo dnevnega reda, zato
               ugotavljam, da je dnevni red kot je bil predlagan s sklicem seje sprejet.</p>
               <p>Tako prehajamo na <title>1. TOČKO DNEVNEGA REDA - PRISLUŠKOVALNE NAPRAVE V POSLOVNIH
                  PROSTORIH SLOVENSKIH ŽELEZNIC</title>. Dovolite mi nekaj besed v uvodu in kratek
               povzetek tistega, o čemer smo bili s strani medijev že seznanjeni, potem bi pa
               gospodu namestniku posredoval nekaj iztočnic, glede katerih nismo dobili informacij,
               tudi javnost jih nima in glede katerih bi bilo prav, da se danes nanje osredotočimo.
               Tako, da tisto, kar je že splošno znano predlagam, da ne bi ponavljali.</p>
               <p>Komisija ima zakonsko pristojnost, seveda, da nadzira, da obveščevalne in varnostne
               službe delujejo zakonito, predvsem v smislu spoštovanja ustavno zagotovljenih
               temeljnih človekovih pravic. Tajno snemanje oziroma prisluškovanje je dejavnost, ki
               je strogo zakonsko regulirana, mogoče samo na podlagi odredbe, upoštevaje postopke,
               ki jih predvideva naša zakonodaja. Nikakor pa se s tako dejavnostjo ne morejo
               ukvarjati zasebniki. Tisti, ki ukvarja s tako dejavnostjo oziroma uporablja metode
               tajnega prisluškovanja pomeni, da to počne mimo določb zakona in deluje v nekem
               smislu kot paradržavna organizacija. Iz tega vidika je seveda dolžnost komisije, da z
               vso resnostjo obravnava tako 1., kot 2. točko dnevnega reda in ta podatek s katerim
               smo bili seznanjeni, da so bile v državnem podjetju Slovenskih železnicah že vrsto
               let, nekako smo zasledili, da naj bi bile te naprave montirane v letu 2003, ta
               podatek, da so bile te skrite prisluškovalne naprave montirane, tudi podatek, da so
               bile priključene na snemalno napravo, je gotovo podatek, ki terja odgovore
               pristojnih.</p>
               <p>Treba je povedati, da komisija se je v preteklosti enkrat že soočala, v drugi sestavi
               sicer, z grobo kršitvijo temeljnih človekovih pravic in z grobim vdorom v zasebnost
               posameznikov. Govorim o primeru, ki je raziskan in tudi na tej komisiji zaključen.
               Govorim o nezakonitem nadzoru predsednika Slovenske demokratske stranke in
               nezakonitem prisluškovanjem, ki mu je bil podvržen v letu 2004, očitno z namenom
               politične diskreditacije, ki pa se je gospodu Ropu, takratnemu akterju in gospodu
               Podbregarju ta namera seveda sfižila. V tem primeru je komisija odigrala zelo
               pomembno vlogo, ne glede na politično sestavo in je dokazala, da je delovala v
               funkciji varovanja zakonitosti in v tem primeru vemo, da je šlo za zlorabo uradne
               državne inštitucije. Torej slovenske obveščevalno-varnostne agencije v politične
               namene s strani najvišjih 
               strankarskih funkcionarjev takratne vladajoče politike. Danes pa imamo na dnevnem
               redu primer, ki je v nekem delu podoben, vendar seveda v bistvenem elementu drugačen.
               Zadeva je potekala, vsaj kar se akterjev in kar se lociranosti tiče, mimo, kot kažejo
               dosedanji podatki, mimo uradnih služb, ki bi se lahko s tako dejavnostjo
               ukvarjale.</p>
               <p>Zanimivo pa je, da so v ozadju te zgodbe imena, ki so povezana z LDS-om in visokimi
               funkcionarji. Govorim o gospodu Šimencu, o gospodu Blažu Miklavčiču. Zdaj pri tem
               slednjem mislim, da gre tudi za neko politično konotacijo. Jaz sem tu dobil en
               intervju izpred leta dni z gospodom Blažem Miklavčičem iz Dnevnika, kjer je govoril o
               tem, da se je s premierjem, misli na gospoda Pahorja, pogovarjal o vodenju
               gospodarskega resorja, vendar potem vemo, da se je zadeva odvila drugače.</p>
               <p>Bistven pa je drugi del. Ko ga novinar vpraša, gospoda Blaža Miklavčiča, govorimo o
               bivšemu predsedniku uprave Slovenskih železnic, ki je dal te naprave montirati,
               novinar ga vpraša: <q>"Ste se pred lanskimi parlamentarnimi volitvami v neki gostilni na
               Primorskem, skupaj z nekdanjim generalnim sekretarjem Vlade, Mirkom Bandljem dobili s
               tedanjim kandidatom za ministra Patrickom Vlačičem, prvim možem SCT-ja Ivanom
               Zidarjem in nekdanjim visokim uslužbencem Slovenskih železnic, Igorjem Šimencem, ki
               je družbo zapustil po aferi s ponarejeno diplomo?"</q> In ogovor gospoda Blaža
               Miklavčiča, da ta družba se je takrat nabrala skupaj slučajno. <q>"Konec koncev smo bili
               vsi sproščeno oblečeni, iz tega večernega klepeta se ni nič rodilo, kar bi bilo
               poslovno ali politično zanimivo in tako naprej."</q> Torej gotovo so te informacije
               pomembne tudi za policijo. V nadaljevanju bom povedal zakaj in v nadaljevanju bi
               danes na tej seji pričakovali odgovore do kje je policija pri preiskavi teh naprav,
               glede na to, da gre že za kak teden, odkar so bile odkrite, prišla.</p>
               <p>Torej, če še enkrat povzamem tisto, kar je do zdaj znano. Naprave, prisluškovalne
               naprave so bile inštalirane v letu 2003. Sistem naj bi bil, kot smo zasledili v
               poročanjih predan takratnemu predsedniku uprave, gospodu Blažu Miklavčiču. Postavlja
               se vprašanje ali to drži. Operativno je za to inštalacijo skrbel njegov tesen
               sodelavec, ki ga je gospod Blaž Miklavčič pripeljal takrat na Slovenske železnice,
               generalni sekretar Igor Šimenc. Torej osebe iz tega poletnega pogovora pred kakšnim
               letom dni. Zdaj glede gospoda Igorja Šimenca je še nekaj stvari, ki so zanimive. Če
               mogoče izpustimo tisto iz konec leta 1996, začetek leta 1997, ko po pisanju medijev
               je želel prepričati oziroma podkupiti nekdanjega poslanca SDS-a, da bi prestopil k
               LDS-u in zagotovil manjkajoči glas, ki se je kasneje zgodil s Puckom, je zanimiv
               gospod Šimenc tudi s tem, da je na Slovenskih železnicah spremljal kakšnih 20
               telefonskih priključkov nezakonito svojih sodelavcev in seveda potem, kar sem omenil
               že prej iz izseka tega intervjuja v Dnevniku, da je bil v letu 2005 odpuščen zaradi
               ponarejene diplome in zaradi česar je bila proti  njemu konec leta 2004 tudi vložena ovadba. V
               preteklosti, v letih, tam nekje v devetdesetih letih, je gospod Šimenc imel tudi neko
               čistilno podjetje in zanimiv bi bil podatek, ne vem ali ga je policija preverila ali
               je v tistem obdobju čistil tudi prostore Državnega zbora, ostalih uradnih institucij
               in tako naprej.</p>
               <p>Torej gospod Miklavčič Blaž je iz Slovenskih železnic odšel za predsednika uprave GH
               holdinga, ki se ukvarja z gradbenimi posli, ima velik interes za pridobit investicij
               na Slovenskih železnicah. Vprašanje se postavlja ali so te investicije že v teku, ali
               so pridobljene, v kakšnem znesku in bistveno vprašanje ali je kakršna koli povezava
               med temi prisluškovalnimi napravami in med novo funkcijo, ki jo gospod zaseda.
               Predvsem v smislu prednosti pri pridobivanju posameznih poslov.</p>
               <p>Zdaj iz medijev smo zasledili, da je bila oblika teh naprav taka, da se je namerno
               prikrivalo kaj je v njih. Navzven so izgledale kot protivlomni senzorji. Ohišje je
               pač dajalo ta lažen vtis vsakemu, ki je v te prostore prišel, da gre za senzor. Kot
               smo zasledili, je pa bil v teh tako imenovanih senzorjih poleg kamere vgrajen tudi
               mikrofon, ki je bil povezan s snemalno napravo. Zdaj na to, da je šlo za neko namero
               po prikrivanju, da se ta zadeva ne bi odkrila, kaže tudi vgradnja preko posredniške
               firme z zamegljenimi podatki, kar kaže, da se je gospod Blaž Miklavčič, ki je očitno
               dal takrat te naprave inštalirat, zavedal spornosti vgradnje takih naprav.</p>
               <p>Zdaj v tem smislu komisijo tudi zanima tisti bistveni del, ki je z našega vidika
               problematičen. Vprašanje tajnega prisluškovanja brez vednosti zaposlenih
               obiskovalcev, kar je v nasprotju z našo zakonodajo. Tudi, če bi šlo samo za video
               nadzor brez glasovnega snemanja, bi morale biti te naprave inštalirane, upoštevaje
               zakonodajo, z opozorili in tako naprej.</p>
               <p>Nekje sem zasledil, da je gospod Blaž Miklavčič zdaj v zadnjih dneh dal izjavo, da je
               šlo za neko kontrolo pristopa. Torej ne gre za kontrolo pristopa, mislim, da je to
               popolnoma jasno. Kontrola pristopa vemo, da se izvaja na drugačen način, s senzorji
               za odpiranje in zapiranje vrat, v skrajnem primeru z video nadzorom, ki je vgrajen v
               skladu z zakonodajo in tako naprej. Glede na podatke s katerimi smo bili seznanjeni
               do zdaj, je skoraj gotovo moč sklepati, da je šlo za prikrito snemanje slike in
               zvoka, za snemanje pogovorov in tako naprej. Zaposleni, niti obiskovalci niso bili
               opozorjeni o teh napravah za video in zvočno snemanje. Namen je bil prikrit. Kot
               vemo, je pri sistemih tehničnega varovanja stroga prepovedana uporaba mikrofonov, s
               katerim bi se dalo poslušati ali snemati pogovore in tako naprej. Zdaj v tem
               kontekstu se seveda postavlja tudi vprašanje kako to, da je imel nadzor nad temi
               napravami generalni sekretar Slovenskih železnic, gospod Šimenc in ne varnostna
               služba. To je nekaj podobnega, kot, če bi tukaj v Državnem zboru nadzor nad temi
               napravami imela generalna sekretarka Državnega zbora in ne varnostna služba.</p>
               <p>Naprave so bile, kot kaže, odkrite po naključju. Baje je bil pred kakšnim mesecem dni
               s strani podjetja, ki jih je inštaliralo, opravljen nek servis. Kakšen servis? Mogoče
               je šlo za izbris dosedanjih posnetkov. Torej vprašanj je kar nekaj in jaz bi
               predlagal, da bi gospod Črepinko poskušal odgovoriti  predvsem na sledeča. Za kakšno opremo je šlo v tem
               primeru? Katerega proizvajalca? Kje je bil snemalnik? Kaj so doslej našli na njem?
               Policisti namreč. Tudi podatek kdaj je bilo nazadnje do tega snemalnika dostopano.
               Kakšne aktivnosti so bile zdaj izvedene, da bi se odkril motiv? Komu so bili posnetki
               namenjeni oziroma posredovani? Je na teh posnetkih tudi pogovor sedanjega premiera,
               ki je nedavno obiskal Slovenske železnice? In seveda pričakujemo, da bomo danes
               dobili oceno policije o tem ali gre v tem primeru za sum kaznivega dejanja
               neopravičenega prisluškovanja, zvočnega in slikovnega snemanja po 148. oziroma 149.
               členu kazenskega zakonika. Izvolite gospod Črepinko. Želite proceduralno? Gospod
               Kumer, izvolite.</p>
            </sp>
            <sp xml:id="SDT5-KZNOIVS-Nujna-005-2009-11-20.sp2">

               <speaker>DUŠAN KUMER:</speaker>

               <p>Hvala za besedo. Gospod predsedujoči, jaz bi na nek način protestiral, ker nisem na
               tiskovni konferenci SDS. Ta uvod, ki ste ga naredili, veliko stvari ste povedali, ki
               s točko dnevnega reda nima zveze. Opozoril bi vas pa na eno zadevo. Da ne bi
               prejudicirali in tu se vidi seveda, da ste nov v tej komisiji in da v prejšnjem
               mandatu niste sodelovali in z nekaterimi stvarmi niste seznanjeni in jih tudi ne
               obvladate. Zato vam predlagam, da ne prejudicirate, da je komisija dokončno ugotovila
               in končala stvar v zvezo porabo 21. člena, tudi v primeru bivšega primera, ki ste
               citirali tudi imena in priimke. Stvar je na sodišču in sodišče je tisto, ki bo v
               zvezi s tem razsodilo. Naša komisija pa tega epiloga, da je bil v konkretnem primeru
               s strani zlorabe primera Ropa in takratnega direktorja Save, gospoda Podbregarja
               zlorabljen v kršitev človekovih pravic, premiera Janeza Janše, ta komisija nikoli ni
               ugotovila. Bo pa o tem razsojalo sodišče. Zato seveda prosim, da se pri teh zadevah,
               politikantskih malo zadržite.</p>
            </sp>
            <sp xml:id="SDT5-KZNOIVS-Nujna-005-2009-11-20.sp3">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Jaz ne vem zakaj vas je zbodlo citiranje tistega, kar se je v lanskem
               letu, ko je to komisijo vodil sedanji predsednik Državnega Zbora dr. Pavel Gantar
               zgodilo, bilo je sprejeto vmesno sporočilo. V tistem vmesnem poročilu so zelo jasne
               navedbe glede takratnega prisluškovanja in pred dnevi smo na naši komisiji sprejeli
               poročilo za leto 2008. Med ugotovitvami in stališči, ki so javna, je tudi ugotovitev
               oziroma stališče, da je bila Sova v času, ko jo je vodil dr. Iztok Podbregar,
               zlorabljena v politične namene. To je zapisano, to stališče je bilo sprejeto z
               nobenim glasom proti. Izvolite gospod ... Poglejte gospod Kumer, vam bom dal kasneje,
               ker bi rad, da se posvetimo temi. Če imate o isti zadevi ne vem zakaj bi. Izvolite
               gospod Kumer.</p>
            </sp>
            <sp xml:id="SDT5-KZNOIVS-Nujna-005-2009-11-20.sp4">

               <speaker>DUŠAN KUMER:</speaker>

               <p>Zato seveda, ker komentirate moje proceduralno vprašanje. Še enkrat. Če je o tem,
               potem morate povedati tudi, da je v teh vmesnih poročilih, da je bivša, bivša vladna
               garnitura demontirala slovensko obveščevalno službo SOVO. Tudi te navedbe in tudi te
               utemeljitve so v teh vmesnih poročilih.</p>
            </sp>
            <sp xml:id="SDT5-KZNOIVS-Nujna-005-2009-11-20.sp5">

               <speaker>PREDSEDNIK ZVONKO ČERNAČ:</speaker>

               <p>Gospod Gorenak, proceduralno.
               </p>
            </sp>
            <sp xml:id="SDT5-KZNOIVS-Nujna-005-2009-11-20.sp6">

               <speaker>DR. VINKO GORENAK:</speaker>

               <p>Ne vem, če bo proceduralno, ampak proti taki ugotovitvi moram protestirati, kjer ni
               nikjer točno in tudi nikjer zapisano. Hvala lepa.</p>
            </sp>
            <sp xml:id="SDT5-KZNOIVS-Nujna-005-2009-11-20.sp7">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Ko smo ta del nekako zaključili, pa predajam besedo gospodu Črepinku.</p>
            </sp>
            <sp xml:id="SDT5-KZNOIVS-Nujna-005-2009-11-20.sp8">

               <speaker>ROBERT ČREPINKO:</speaker>

               <p>Hvala lepa, gospod predsednik. Dobro jutro vsem skupaj.</p>
               <p>Dovoli mi, da na začetku opravičim generalnega direktorja gospoda Janka Gorška in pa
               direktorja Uprave kriminalistične policije, mag. Aleksandra Jevška, ki se te seje žal
               nista mogla udeležiti. Upam, da bom lahko jaz kot vodja operative kriminalistične
               policije odgovoril na vsa tukaj postavljena vprašanja.</p>
               <p>13. novembra je bila Policija obveščena, da v prostorih Slovenskih železnic so bile
               najdene nekakšne tehnične naprave, zaradi tega je bil opravljen tudi ogled kraja v
               skladu z Zakonom o kazenskem postopku. Te naprave so bile zasežene, dane v pregled,
               opravljenih je bilo, zbrana so bila prva nujna obvestila. Nato pa smo, kot ste že
               sami nekajkrat omenili danes, zaradi suma neupravičenega slikovnega snemanja pozvali
               slovenske železnice, da bodisi one, bodisi posamezniki, v skladu z zahtevami
               Kazenskega zakonika poda predlog za pregon, ki je potreben po našem Kazenskem
               zakoniku za nadaljnje aktivnosti policije in do danes zjutraj takega predloga za
               pregon še nismo prejeli. Zaradi tega smo izvedli te prve nujne stvari, kot sem
               povedal. Sedaj pa za nadaljnje aktivnosti potrebujemo predlog za pregon, v nasprotnem
               primeru policija nima možnosti nadaljevati zbiranje obvestil. Jaz na tem mestu ne
               morem govoriti še o tipu naprav, tehničnih specifikacijah in vsem ostalem, kajti v
               primeru, da bo prišlo do predloga za pregon, bodo to zelo pomembne stvari, ki jih bo
               policija potrebovala, da bi uspešno odgovorila na vsa vprašanja.</p>
            </sp>
            <sp xml:id="SDT5-KZNOIVS-Nujna-005-2009-11-20.sp9">

               <speaker>PREDSEDNIK ZVONKO ČERNAČ:</speaker>

               <p>To je vse?</p>
            </sp>
            <sp xml:id="SDT5-KZNOIVS-Nujna-005-2009-11-20.sp10">

               <speaker>ROBERT ČREPINKO:</speaker>

               <p>Kot vedno sem pripravljen odgovarjati na vprašanja, bodisi vas, bodisi članov
               komisije.</p>
            </sp>
            <sp xml:id="SDT5-KZNOIVS-Nujna-005-2009-11-20.sp11">

               <speaker>PREDSEDNIK ZVONKO ČERNAČ:</speaker>

               <p>Bilo je postavljenih kar nekaj vprašanj z moje strani, tako da jaz bi predlagal, da
               nanje odgovorite, drugače bom smatral, da gre za politično ozadje, za vpliv politike
               na policijo, da gre za skrivanje podatkov, da gre za to, da očitno nekomu glede na
               imena, ki sem jih prej omenil in ki so očitno povezana med seboj, ni v interesu, da
               se karkoli v zvezi s tem odkrije. Bojim se, da je nekomu v interesu, da se tisto, kar
               je bilo posneto izgubi in trajno izbriše. Tudi vaš odgovor me napeljuje na to, da
               nekega interesa v tem primeru ni. Ta izgovor, da čakate na predlog za pregon je
               izgovor, ki ga ne sprejmem kot argumenta.</p>
               <p>Zaradi tega vas še enkrat sprašujem, kje je bil snemalnik? Kaj ste našli na njem,
               kakšen je bil disk na tem snemalniku, s kakšno podatkovno kapaciteto ali držijo
               informacije, da je bil priklopljen izven hiše? Ali je bil priklopljen samo v pisarno
               generalnega sekretarja Slovenskih železnic? Kdo je imel dostop do njega? Kaj ste
               doslej odkrili na posnetkih na tem snemalniku? Glede opreme, jaz mislim, če ste, tako
               kot ste dejali, to opremo zasegli, veste, za katerega proizvajalca gre.  Veste tudi, kdo je to opremo
               inštaliral in do danes bi verjetno že morale biti narejene aktivnosti v tej smeri, da
               se ugotovi ali je ta oprema bila inštalirana samo na Slovenskih železnicah? Ali je
               mogoče ta oprema inštalirana tudi kje drugje, v katerem od drugih državnih podjetij
               oziroma inštitucij? Tako, da bi vas prosil, da ste malo bolj izčrpni in da daste
               odgovore vsaj na ta osnovna vprašanja.</p>
            </sp>
            <sp xml:id="SDT5-KZNOIVS-Nujna-005-2009-11-20.sp12">

               <speaker>ROBERT ČREPINKO:</speaker>

               <p>Gospod predsednik, na začetku moram protestirati proti takšnemu poskusu
               diskreditacije kriminalistične policije. Kriminalistična policija opravlja svoje
               naloge strokovno in zakonito. Tudi sodelovanje s parlamentarno komisijo za nadzor
               obveščevalnih in varnostnih služb je bilo v preteklosti in tudi danes zelo korektno,
               v skladu z okviri pristojnosti komisije in pa pristojnostmi policije.</p>
               <p>Kot sem povedal, kakšna oprema, kdo je proizvajalec, kje je bila nameščena, so vsi
               podatki, ki bodo, v primeru, če bo prišlo do predloga za pregon nujno potrebni, da
               bomo lahko to zgodbo sestavili. Podobno debato smo imeli že v primeru vloma v eno od
               pisarn, ene izmed strank. In že takrat smo ugotovili, da je zakonodajalec se odločil
               za kaznivo dejanje neupravičeno slikovno snemanje, prav tako neupravičeno
               prisluškovanje, zvočno snemanje. Kot osnovo za pregon je uzakonil predlog. Takrat sem
               podrobneje pojasnil, da brez predloga za pregon, policija ne more in kar je še
               pomembneje, ne sme začeti aktivnosti. Zaradi tega zdaj očitki, da ne želimo, saj
               pravim, ponovno moram zavrniti vse takšne navedbe. Ali so bili posnetki, kakšne
               aktivnosti, ugotovljen motiv - zaenkrat o vsem tem ne morem govoriti. Od takrat je
               minilo teden dni, povedal sem, da je policija v skladu s stroko zavarovala predmete,
               ki so bili tam najdeni in dokler ne bo podan pregon, kateregakoli posameznika, ki bi
               s snemanjem bil oškodovan, tako dolgo policija ne more in ne sme nadaljevati zbiranja
               obvestil v zvezi s sumom tega kaznivega dejanja.</p>
            </sp>
            <sp xml:id="SDT5-KZNOIVS-Nujna-005-2009-11-20.sp13">

               <speaker>PREDSEDNIK ZVONKO ČERNAČ:</speaker>

               <p>V teh napravah ste poleg kamere našli tudi mikrofone?</p>
            </sp>
            <sp xml:id="SDT5-KZNOIVS-Nujna-005-2009-11-20.sp14">

               <speaker>ROBERT ČREPINKO:</speaker>

               <p>Gospod predsednik, ponovno bom povedal, na tem mestu, še posebej zato, ker je seja
               tudi odprta za javnost, ne morem govoriti o podrobnostih, zaradi tega, ker bi s tem
               zožil manevrski prostor za uspešno preiskavo tega kaznivega dejanja, kar je seveda
               tako kot v vseh ostalih primerih preiskovanja kaznivih dejanj ključno za vse.</p>
            </sp>
            <sp xml:id="SDT5-KZNOIVS-Nujna-005-2009-11-20.sp15">

               <speaker>PREDSEDNIK ZVONKO ČERNAČ:</speaker>

               <p>Glejte, ponovno vas bom opozoril na tisto, kar sem vas na začetku. Očitno bo ta
               zadeva dobila neslutene razsežnosti, glede na to, kar pravite sedaj. Očitno bodo te
               razsežnosti šle tudi v pore kriminalistične policije. Bojim se, da zadeva ni tako
               nedolžna, kot bi mogoče komu se zdela na prvi pogled. Nobenega dvoma ni, da ste v teh
               napravah odkrili tako kamere, kot mikrofone. Ne vem, zakaj to tukaj ne želite
               povedati.</p>
               <p>Ampak bom postavil eno drugo vprašanje, ki je mogoče danes samo hipotetično ali pa
               tudi ne več. V tej hiši, v tej hiši se zgodi odkritje takih naprav. Torej, v pisarnah
               v Državnem zboru se odkrije, da so montirani senzorji, ki navzven delujejo kot
               senzorji, potem se pa ugotovi, da je notri snemalnik zvoka in slike in ugotovi se, da
               je vse to povezano v pisarno generalne sekretarke.  Po tem, kar ste sedaj povedali, v kolikor pregona s strani te
               hiše ne bo oziroma predloga, policija tega ne bo odkrivala, kdo to počne? Drži?</p>
            </sp>
            <sp xml:id="SDT5-KZNOIVS-Nujna-005-2009-11-20.sp16">

               <speaker>ROBERT ČREPINKO:</speaker>

               <p>Predsednik, dovolite, da...</p>
            </sp>
            <sp xml:id="SDT5-KZNOIVS-Nujna-005-2009-11-20.sp17">

               <speaker>PREDSEDNIK ZVONKO ČERNAČ:</speaker>

               <p>Odgovorite na moje vprašanje. Drži ali ne? Prosim, če odgovorite z eno besedo. To
               drži, kar sem zdaj povedal? Ker vi ste rekli, ker ni predloga s strani Slovenskih
               železnic za pregon, policija ne more delati nič. Torej, hipotetično. V tej hiši se
               odkrije, da so inštalirani senzorji, ki niso senzorji. Ugotovi se, da je v njih
               kamera in snemalnik zvoka, da je povezano vse to v pisarno generalne sekretarke, ali
               boste začeli postopek odkrivanja, kaj je s tem, brez, da bi ta ista oseba dala
               predlog za pregon? Da ali ne?</p>
            </sp>
            <sp xml:id="SDT5-KZNOIVS-Nujna-005-2009-11-20.sp18">

               <speaker>ROBERTO ČREPINKO:</speaker>

               <p>Kriminalistična policija oziroma policija...</p>
            </sp>
            <sp xml:id="SDT5-KZNOIVS-Nujna-005-2009-11-20.sp19">

               <speaker>PREDSEDNIK ZVONKO ČERNAČ:</speaker>

               <p>Da ali ne, gospod Črepinko? Zelo enostavno.</p>
            </sp>
            <sp xml:id="SDT5-KZNOIVS-Nujna-005-2009-11-20.sp20">

               <speaker>ROBERTO ČREPINKO:</speaker>

               <p>Gospod predsednik, jaz...</p>
            </sp>
            <sp xml:id="SDT5-KZNOIVS-Nujna-005-2009-11-20.sp21">

               <speaker>PREDSEDNIK ZVONKO ČERNAČ:</speaker>

               <p>Ne želim nič drugega od vas, kot da odgovorite z da ali ne.</p>
            </sp>
            <sp xml:id="SDT5-KZNOIVS-Nujna-005-2009-11-20.sp22">

               <speaker>ROBERTO ČREPINKO:</speaker>

               <p>Gospod predsednik, dovolite, da vam povem, jaz tukaj nisem na zaslišanju, ampak sem
               kot predstavnik kriminalistične policije in podajam podatke.</p>
            </sp>
            <sp xml:id="SDT5-KZNOIVS-Nujna-005-2009-11-20.sp23">

               <speaker>PREDSEDNIK ZVONKO ČERNAČ:</speaker>

               <p>Od vas do zdaj nismo izvedeli nič oprijemljivega. Več kot od vas, moram reči, da smo
               prebrali v časopisih. Se pravi, da vaš interes, da karkoli posredujete komisiji, ki
               je Komisija za nadzor obveščevalnih in varnostnih služb, se pravi, vaš interes, da bi
               posredovalo podatke, od katerih je odvisna ocena o tem, ali so državljani te države
               varni pred tajnim zvočnim in slikovnim snemanjem kogarkoli, vaš interes očitno to ni.
               Mi, člani te komisije, smo o tem več izvedeli iz časopisov kot od vas. Zaradi tega
               vas prosim, da mi odgovorite na zelo enostavno vprašanje, ki je danes resda samo
               hipotetično, vendar izhaja iz vaših ugotovitev.</p>
               <p>Še enkrat bom ponovil, zelo enostavno. Vi ste dejali, ker nismo prejeli predloga v
               tej zadevi za pregon s strani Slovenskih železnic, policija ne more nadalje ukrepati.
               Torej, v kolikor bi v tej hiši na enak način odkrili inštalirane naprave, ki bi
               delovala navzven kot senzorji, v njih pa bi bila kamera in mikrofon, tako kot na
               Slovenskih železnicah, in bi se ugotovilo, da so povezane v pisarno generalnega
               sekretarja ali bi vi aktivnosti v smeri odkritja storilcev peljali ali ne, če s
               strani te osebe, se pravi generalnega sekretarja, sekretarke ne bi bilo predloga za
               pregon? Da ali ne?</p>
            </sp>
            <sp xml:id="SDT5-KZNOIVS-Nujna-005-2009-11-20.sp24">

               <speaker>ROBERTO ČREPINKO:</speaker>

               <p>Kriminalistična policija lahko izvede in mora izvesti tiste nujne ukrepe, zato da se
               zavarujejo predmeti, ki bi bili v tem primeru najdeni. Ne gre samo za to, da bi
               generalni sekretar dal predlog za pregon. Gre za možnost vsakega, ki bi se čutil
               oškodovanega ali pa ogroženega s tem dejanjem, da poda ta predlog. Torej v tem
               hipotetičnem primeru, ki ste ga omenili, bi ta predlog lahko dal vsak od poslancev,
               vsak od obiskovalcev, vsak od zaposlenih drugih v Državnem zboru in v tem primeru bi
               policiji omogočil, da nadaljuje z zbiranjem obvestil.</p>
               <p>Da vam mogoče bolj slikovito prikažem, <stage>(katero kaznivo dejanje bi vzel)</stage> zakonodajalec
               se je odločil, da za določen obseg kaznivih dejanj, pač ta način začetka pregona
               uzakoni. Kot sem že rekel, smo podobne težave imeli pri obravnavi tistega vloma, ko
               smo na tej komisiji o tem razpravljali in tudi takrat smo ugotovili, da se je očitno
               zakonodajalec tako odločil. Ampak zato jaz moram ponovno poudariti, ne drži, da
               policija ni naredila ničesar. Policija je naredila vse, da so se ti predmeti
               zavarovali, da so se zbrala prva obvestila in potem, ko smo ugotovili, da bi lahko
               šlo za kazniva dejanja neupravičenega slikovnega snemanja iz 138. člena, smo se
               ustavili pred to oviro, ki jo prinaša Kazenski zakonik. V tem primeru nismo smeli
               nadaljevati, dokler se ne bo, bodisi kdo od odgovornih oseb na Slovenskih železnicah,
               bodisi kdo od oseb, ki se je v tistih prostorih gibal, čutil zaradi tega posega
               ogroženega oziroma oškodovanega in se bo odločil, da želi, da državni organi,  v tem primeru policija,
               nadaljujejo s svojimi aktivnostmi in drži, da v tem tednu nismo naredili ničesar.
               Zadnji obisk kriminalistov v Slovenskih železnicah je bil včeraj popoldan in takrat
               tega predloga za pregon nismo prejeli in zaradi tega smo v tem trenutku v tej fazi
               kot smo.</p>
            </sp>
            <sp xml:id="SDT5-KZNOIVS-Nujna-005-2009-11-20.sp25">

               <speaker>PREDSEDNIK ZVONKO ČERNAČ:</speaker>

               <p>Dobro, hvala lepa. Meni vedno bolj postaja jasno, zakaj ste danes prišli vi sem in ne
               gospod Goršek oziroma gospod Jevšek. Rad bi še enkrat poudaril tisto kar sem povedal
               na začetku, še minuto, če mi dovolite, potem pa bom dal besedo kolegom. Mislim, da
               gre za vprašanje, ki presega samo strogo, strokovno tehnični nivo, da gre za
               vprašanje, ki ima politične implikacije. Naj še enkrat ponovim, da ni sporno, da so
               bile te naprave montirane z nalogom bivšega predsednika uprave gospoda Blaža
               Miklavčiča, z njegovo vednostjo in tudi ni sporno, da se je želelo to montažno
               prikriti. Mislim, da se mi zdi v tej zgodbi podatek, ki daje nek politični okvir,
               pomemben tudi ta, ki pa mislim, da je neinteres te komisije, ampak je interes te
               države, da mu pridemo do konca in mu bomo prišli do konca, zanjo ali brez vas, gospod
               Šetinko.</p>
               <p>Gospod Zmago Jelinčič Plemeniti ima besedo. Nimate besede. Gospod Zmago Jelinčič
               Plemeniti.</p>
            </sp>
            <sp xml:id="SDT5-KZNOIVS-Nujna-005-2009-11-20.sp26">

               <speaker>ZMAGO JELINČIČ PLEMENITI:</speaker>

               <p>Hvala lepa. Mene zanima, če se te zadeve ne sprožijo po uradni dolžnosti, da se potem
               začne izvajati kakšno bolj intenzivno preiskovanje. Tudi jaz imam občutek, da gre
               tukaj za ene čudne stvari. Me pa zanima nekaj: Ali ste dobili kakšne posnetke, video
               ali tonske posnetke ali ste samo kamere odkrili oziroma mikrofone? Kajti jaz moram
               povedati, da jaz sem bil enkrat pri Miklavčiču in takrat me je čez čas poklical
               Šimenc in mi začel obešati na glavo ne vem kakšne zadeve, kaj vse da sem rekel in me
               nekaj izsiljevati, na kar sem jaz napisal, mislim da celo prijavo ali pa celo
               poslansko vprašanje tukaj v Državnem zboru, potem je zadeva potihnila. Mene zanima
               ali ste kaj dobili, kajti v tem primeru mislim, da bi bilo smiselno, če ne drugače,
               da mogoče jaz sprožim zahtevo po nadaljevanju preiskave, kajti tudi meni se zdi, da
               gre tukaj za ščitenje določene politične garniture, ki je trenutno na oblasti oziroma
               ne ta garnitura direktno, ampak ljudje, ki so zelo zelo povezani s to vladajočo
               garnituro. Jaz mislim, da je enkrat že skrajni čas, da se zadeve uredijo. Jaz moram
               povedati, da v prejšnjih mandatih, sedaj nisem odkril, ampak v prejšnjih mandatih so
               tudi meni pokradli določene tajne dokumente iz moje pisarne. Zagotovo to niso bile
               snažilke, ampak je bil nekdo, ki je imel vstop v prostore tudi ponoči ali kadarkoli.
               Tudi brskali so po predalih moje pisalne mize, tudi zaklenjena je bila in so
               odklenili in brskali. Ne bom povedal kako sem to izvedel,  ampak dejstvo je, da se je to dogajalo. In jaz ne
               verjamem našim organom pregona, da ne delujejo nevedno, in ne vsi, ampak da določeni
               ne delujejo v interesu države, ampak v interesu določenih političnih skupin. To mene
               skrbi, kajti ko smo šli v demokratičen proces smo si prizadevali, da se to ne bo več
               dogajalo. Vendar se zdaj dogaja v enaki ali še večji meri kakor izgleda. Zato mene
               izgleda, tisto bi še enkrat prosil, ali se to ne more preganjati po službeni
               dolžnosti ali ste dobili kakšne video ali tonske posnetke. Hvala.</p>
            </sp>
            <sp xml:id="SDT5-KZNOIVS-Nujna-005-2009-11-20.sp27">

               <speaker>PREDSEDNIK ZVONKO ČERNAČ:</speaker>

               <p>Gospod Kumer.</p>
            </sp>
            <sp xml:id="SDT5-KZNOIVS-Nujna-005-2009-11-20.sp28">

               <speaker>DUŠAN KUMER:</speaker>

               <p>Hvala lepa za besedo. Jaz imam eno vprašanje, če mi lahko kdo odgovori v tej dvorani,
               ker vidim, da nekateri veliko veste o železnicah. Ali imajo železnice posebno
               varnostno službo, kakor imam v spominu, pa ker gre za tako velik kompleks, jo ima.
               Mislim, da to službo vodi tudi eden od specialistov, ki se spozna na te zadeve in me
               zanima: Kakšno je njihovo početje v preteklosti bilo in v tem primeru? In če mi lahko
               kdo odgovori: Ali je ta služba, jo vodi in kdo jo vodi itd.? Ker sem videl, da imate
               podatke z imeni, priimki itd.</p>
            </sp>
            <sp xml:id="SDT5-KZNOIVS-Nujna-005-2009-11-20.sp29">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Jaz sem prej, gospod Kumer, iz poročil medijev vam, mislim da dvakrat
               posredoval osnovne informacije in ena izmed osnovnih informacij je bila tudi ta, da v
               tem primeru in to sem povedal tudi na primeru Državnega zbora, kako bi bilo, če bi
               nad kamerami v Državnem zboru bdela generalna sekretarka in ne varnostna služba. In v
               tem primeru je šlo za to, da so bile zadeve speljane mimo, ob naročilu gospoda
               Miklavčiča v sodelovanju z gospodom Šimencem, takratnim generalnim sekretarjem. Ja,
               ja, saj, vendar vam gospod Čepin, ko tega odgovora ne bo mogel dati, na nadaljevanju
               seje komisije bomo pač vabili predstavnike Slovenskih železnic, da bodo to
               pojasnili.</p>
               <p>Gospod Gorenak.</p>
            </sp>
            <sp xml:id="SDT5-KZNOIVS-Nujna-005-2009-11-20.sp30">

               <speaker>DR. VINKO GORENAK:</speaker>

               <p>Hvala lepa. Sedaj, poglejte, vi ste potegnili nekako vzporednico med vlomom v eno od
               političnih strank in pa med temi zadevami. Jaz ne vem, če je zadeva zakonsko gledano,
               čisto identična. Tam je šlo za en klasičen vlom, tam jaz ne vem, da bi bilo kdajkoli
               govora o kakšnih prisluškovalnih naravah ali o tovrstnih zadevah. Vsaj meni ni znano,
               da bi bilo. Tako da, po moji oceni gre tukaj za drugačno situacijo. To že, ampak
               tiste naprave ste montirali sami in verjetno imate nad tem nadzor, kar se mi zdi
               normalno. To je ena zadeva.</p>
               <p>Druga zadeva pa, poglejte sedaj, če takole gledamo zadevo in če, recimo da jo
               sprejmem, to kar ste vi rekli, da rabite predlog za pregon, čeprav malo dvomim v to,
               ampak vseeno, recimo da to sprejmem, potem smo sedaj na dobri poti, da bo ena
               politična stranka, ki se pač imenuje LDS, v celoti šparala to situacijo. Namreč vsi
               tile pripadniki, Šimenc, ponarejeni diplomo, Miklavčič itd., to vemo, da je LDS,
               vemo, da jih je tja instaliral bivši generalni sekretar vlade gospod Bandelj,
               vključujoč tega gospod Igorja Šimenca. In če situacijo zavrtimo naprej, so ti
               gospodje lepo imeli štiri, pet let po njihovem odhodu nadzor nad vsem dogajanjem na
               slovenskih železnicah, danes pa seveda, ko imamo spet ministrico, ki prihaja iz
               LDS-a, bomo pa seveda nekako poskrbeli za to, da takega predloga za pregon ne bo,
               vsaj pričakovati ga ne ni, ker se bo  pač domnevno lahko sama zmenila ponovno s svojimi ljudmi,
               odnosno ljudmi iz LDS-a in bomo lepo rekli, sedaj smo pa končali. Nisem prepričan, da
               bi bilo to dobro, da tako naredimo oziroma da policija tako naredi.</p>
               <p>Teoretično kot pravite je lahko kdorkoli tisti, ki bo dal predlog za pregon, ampak ne
               vem, če ti ljudje to vedo. Jaz sem se nekaj dni nazaj srečal z enim, bom rekel, z eno
               podobno situacijo na popolnoma drugo temo, v kateri policija nekoga obravnava kot
               oškodovanca, vendar ta oseba sploh ne ve, da je oškodovanec. Skratka, ta oseba sploh
               ne ve, da je oškodovanec, šlo je za neko grožnjo, itd., policija je opravila svoje
               posle, naredila je vse potrebno, zavarovanje dokazal, vse pogovore opravila, ampak
               rabi predlog za pregon in če policija sedaj tega ne pove oškodovancu, da sploh je
               oškodovanec, potem takega predloga nikoli ne bo, govorim o povsem drugi situacijo, ki
               jo obravnavate, ki nima nobene zveze s to zadevo. Zdi se mi nekako normalno, vi pa
               rečite, ja ali pa ne, da bi policija obvestila vsaj nekatere domnevne oškodovance.
               Nekateri domnevni oškodovanci so gotovo vsi tisti, ki so bili za Miklavčičem tam. To
               se mi pa zdi čisto normalno, da bi jih policija obvestila, ker v primeru, o katerem
               sem govoril, policija ravna tako. Torej, oškodovanca, ki ne ve, da je oškodovanec je
               odnosno bo obvestila. Zdi se mi prav, da bi vsaj ti direktorju bili uradno s strani
               policije obveščeni o tem, govorim o direktorjih med Miklavčičem in današnjim
               direktorjem, da se je zgodilo to in to in da so opravičeni do predloga za pregon.
               Hvala.</p>
            </sp>
            <sp xml:id="SDT5-KZNOIVS-Nujna-005-2009-11-20.sp31">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Gospod Kek.</p>
            </sp>
            <sp xml:id="SDT5-KZNOIVS-Nujna-005-2009-11-20.sp32">

               <speaker>FRANCI KEK:</speaker>

               <p>Hvala za besedo.</p>
               <p>Sedaj glede na to, da delamo okoli te zgodbe neki politični okvir bi pa mogoče vseeno
               vprašal predstavnika policije mogoče pa ve, ali je na železnicah za področje varnosti
               zadolžen Darko Njavro?</p>
            </sp>
            <sp xml:id="SDT5-KZNOIVS-Nujna-005-2009-11-20.sp33">

               <speaker>PREDSEDNIK ZVONKO ČERNAČ:</speaker>

               <p>Gospod Črepinko.</p>
            </sp>
            <sp xml:id="SDT5-KZNOIVS-Nujna-005-2009-11-20.sp34">

               <speaker>ROBERT ČREPINKO:</speaker>

               <p>Hvala lepa. Dovolite naprej, gospod predsednik, samo dva stavka.</p>
               <p>Kriminalistična policija pa policija kot celota je za to komisijo skozi vse prejšnje
               mandate in skozi vse sestave korektno sodelovala in tako je tudi sedaj.
               Kriminalistična policija je prva tista, ki si prizadeva, da so vsa kazniva dejanja v
               tej državi preiskana, zaradi tega se počutim prizadetega nad vašim prejšnjim stavkom,
               da bo ta zadeva razčiščena z ali brez mene. Robert Črepinko nima na preiskavo tega
               kaznivega dejanja nobenega vpliva razen to, da lahko ali pa, da moram poskrbeti za
               to, da bo to kaznivo dejanje in vsa ostala kazniva dejanja z različnih področij
               seveda preiskana in tako je tudi v tem primeru.</p>
               <p>Gospod Jelinčič Plemeniti, da, odgovor na vaše vprašanje lahko podate predlog tudi
               vi, za pregon je pozitiven. Zaradi tega dovolite, da vam vzamem še minuto in preberem
               ta člen, za to, da ne bo v zraku obviselo  o čem govorimo. Torej, 138. člen, neopravičeno slikovno
               snemanje: <q>"Kdor neopravičeno slikovno snema ali naredi slikovni posnetek drugega ali
               njegovih prostorov brez njegovega soglasja in pri tem občutno poseže v njegovo
               zasebnost ali kdor tako snemanje neposredno prenaša tretji osebi ali tak posnetek
               prikazuje ali kako drugače omogoči, da se z njim neposredno seznani se kaznuje z
               denarno kaznijo ali z zaporom do 1 leta."</q> Tretji odstavek tega člena govori: <q>"Pregon
               za dejanje iz prvega odstavka tega člena se začne na predlog."</q> - torej da vsaka od
               oseb, to je tudi delni odgovor na vprašanje, dr. Gorenaka, vsaka od oseb, ki je v
               tistih prostorih, ki so bili medijsko predstavljeni bila in ki čuti, da so bile tam
               nameščene tehnične naprave bilo poseženo v njeno zasebnost ima to možnost dati
               predlog za pregon. Policija je v prostorih Slovenskih železnic večkrat bila, opravila
               razgovore z različnim širokim krogom ljudi in prepričani smo, da je to vedenje in
               tudi večkrat povedala, da potrebujemo predlog za pregon. Ena izmed pozitivnih strani
               te seje, ki je odprta za javnost je zagotovo tudi to, da bo ta informacija, da lahko
               vsi, ki čutijo, da je poseženo v njihovo zasebnost, zaradi tega podajo predlog za
               pregon, policija pa seveda ne rabi, ne potrebuje velikega števila, ampak potrebujemo
               vsaj eden predlog za pregon, zaradi tega, da bomo lahko nadaljevali z aktivnostmi. Po
               udarni dolžnosti pa žal ne gre, odgovor na vaše vprašanje. Na začetku sem povedal, da
               žal, zaradi tega, da bi zagotovili uspešnost nadaljnje preiskave tega kaznivega
               dejanja, v kolikor bi prišlo do predloga za pregon, na tem mestu še ne morem govoriti
               o tipu naprave, o posnetkih, kapacitetah in vsem ostalem, kajti v tem primeru kot v
               primerih nekaterih drugih kaznivih dejanj je seveda ključno, da policija ohrani kot
               tajno tisto, kar jih pomaga kaznivo dejanje uspešno preiskati.</p>
               <p>Odgovor na vprašanje dr. Gorenaka. Vzporednica z vlomom v prostore ene izmed strank
               sem potegnil, zaradi tega, ker takrat na seji te komisije je bilo postavljeno
               vprašanje, ali je policija izvedla protiprislušni pregled. Protiprislužni pregled bi
               bilo mogoče opraviti samo, če bi obstajal sum, da je nekdo v te prostor namestil
               naprave in s tem izvršil bodisi to kaznivo dejanje bodisi neopravičeno prisluškovanje
               in zvočno snemanje in takrat smo govorili, da bi policija za preiskovanjem suma
               takega kaznivega dejanja začela, da je potreben predlog za pregon. Samo to
               vzporednico sem potegnil, ker smo pač se isti ljudi o tem pogovarjali.</p>
               <p>Na vprašanje gospoda Keka, pa mislim, da je prej predsednik odgovoril, da bo v
               nadaljevanju kdo povabljen iz Slovenskih železnic in bo na to vprašanje lahko
               odgovoril. Upam, da ni ostalo kaj v zraku.</p>
            </sp>
            <sp xml:id="SDT5-KZNOIVS-Nujna-005-2009-11-20.sp35">

               <speaker>DR. VINKO GORENAK:</speaker>

               <p> To, kar sem vprašal, ali eventualno imate te namene obvestiti vsaj tiste ta
               najhujše oškodovance direktorji, ki so bili vmes?</p>
            </sp>
            <sp xml:id="SDT5-KZNOIVS-Nujna-005-2009-11-20.sp36">

               <speaker>ROBERT ČREPINKO:</speaker>

               <p> O tej možnosti je bilo seznanjeno vodstvo Slovenskih železnic z željo, da oziroma
               odgovorne osebe, ne me za besedo prejeti, ne vem kdo konkretno je bil o tem obveščen,
               seveda v želji, da se pridobijo osebe, ki bi bile s tem oškodovane. Kot sem pa že
               povedal, sedaj posebnega poziva nismo imeli načrtovanega, glede na to, da je današnja
               seja javna in da bo verjetno o tem tudi poročeno v medijih bo zagotovo to na ta način
               narejeno. 
               </p>
            </sp>
            <sp xml:id="SDT5-KZNOIVS-Nujna-005-2009-11-20.sp37">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Glede tega, kar je spraševal gospod Kek, ni nobene tajnosti. Sedaj jaz ne
               vem ali je gospod Njavro šef varnostne službe ali je samo v njej zaposlen na
               Slovenskih železnicah, ampak tudi o tem je pisalo v medijih, tako da, glede tega ne
               rabimo nič čakati, to je vsem znano. Povedal pa sem, da varnostna služba v tem
               primeru ni bila s tem seznanjena in tukaj je v tem primeru problem, tudi v primeru,
               kako bi to izgledalo, če bi se na tak način stvari dogajale v Državnem zboru.</p>
               <p>Sedaj jaz bi glede na to, da smo ta del, kakor ocenjujem, izčrpali, bi predlagal, da
               le sprejmemo nekaj sklepov in usmeritev, ker se mi zdi, da ta zadeva je zelo pomembna
               ne samo zaradi tega konkretnega primera, ampak zaradi splošnega stanja v državi za
               naprej. Zaradi tega bi predlagal, da bi sprejeli nekaj sklepov. In sicer, bi v prvem
               delu predlagal, da se seznanimo z malo več podatki o tej zadevi.</p>
               <p>Predlagam, da sprejmemo sklep; policija naj komisiji za nadaljevanje obravnave
               posreduje pisno poročilo o tej zadevi z naslednjimi podatki, s podatki o
               prisluškovalni napravi, snemalni napravi ter ostali opremi.</p>
               <p>Komisija pričakuje, da bo policija raziskala in o tem posredovala komisiji celovito
               poročilo v katerih državnih objektih, javnih zavodih, skladih, agencijah in podjetjih
               v katerih ima država svoj delež, je podjetje Janez d.o.o., v zadnjih desetih letih
               urejevalo podobne naprave oziroma naprave za tehnično in požarno varovanje oziroma
               kje po državi ima Janez d.o.o. vgrajene take naprave?</p>
               <p>Potem policija naj komisiji dostavi forenzično poročilo o pregledu snemalne naprave
               in podatke o vsebini, ki je bila najdena na snemalni napravi, torej video in tonske
               posnetke. V tem poročilu naj bo tudi število in vrsto nadzorovanih oseb, torej
               število zaposlenih, ki so bili nadzorovani, obiskovalcev, politikov.</p>
               <p>Policija naj komisiji posreduje ugotovitve o tem kaj je mesec dni pred odkritjem
               podjetja Janez d.o.o. prišlo popravljati na Slovenske železnice, predvsem ugotovitvah
               o tem ali je bil takrat odstranjen kakšen dokaz oziroma posnetek.</p>
               <p>Komisija pričakuje, da ji bo policija posredovala poročilo inšpektorata za zasebno
               varovanje v tej zadevi glede zakonitosti delovanja družbe Janez d.o.o.</p>
               <p>In na tej točki predlagam tudi, da komisija posreduje policiji predlog za pregon po
               137. in 138. členu KZ.</p>
               <p>Ima kakšen dodaten predlog glede tistega kar bi nas naj v tej zadevi zanimalo? Gospod
               Kumer, izvolite.</p>
            </sp>
            <sp xml:id="SDT5-KZNOIVS-Nujna-005-2009-11-20.sp38">

               <speaker>DUŠAN KUMER:</speaker>

               <p>Jaz moram reči, da se bom pri tako obširnem in natančnem predlogu sklepa vzdržal,
               glede na to kar je rekel predstavnik kriminalistične policije. Jaz se strinjam, da ko
               bodo dobili ta predlog za pregon itd. Ampak da mi v naprej sedajle natančno vse neki
               Janez d.o.o., ne morem. Takega natančnega sklepa s tako natančnimi zahtevami težko in
               se bom vzdržal pri tem. Ne nasprotujem, ampak ne bom o tem.</p>
            </sp>
            <sp xml:id="SDT5-KZNOIVS-Nujna-005-2009-11-20.sp39">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Še kdo? Gospod Urh. Še kdo? V kolikor ne želi nobeden več, potem bi dal
               te predloge sklepov, ki sem jih prebral, na glasovanje.</p>
               <p>Kdo je za? <stage>(4 člani.)</stage> Kdo je proti? <stage>(Nihče.)</stage></p>
               <p>Ugotavljam, da so bili ti sklepi sprejeti.</p>
               <p>In na tej točki prekinjam to 1. točko dnevnega reda, ki jo bomo nadaljevali po
               pridobitvi teh podatkov. Še danes pa bomo policiji posredovali predlog za pregon po
               137. in 138. členu KZ v tej zadevi.</p>
               <p>In prehajam na <title>2. TOČKO DNEVNEGA REDA</title> v okviru katere je predvidena
               obravnava poročila o poteku preiskave o lažni najavi o podtaknjeni bombi v prostorih
               Državnega zbora v nedeljo, 8. 11. 2009. V zvezi s tem, v povezavi s tem dogodkom in
               glede na predlog, ki ga je na komisiji, ko smo obravnavali poročilo za leto 2008,
               posredoval gospod Zmago Jelinčič Plemeniti  sem na generalno sekretarko Državnega zbora naslovil zahtevo za
               pojasnila v zvezi s tem dogodkom in še nekaterimi dogodki, ki se dogajajo v tej hiši
               v zadnjem letu dni. Sedaj moram reči, da po tem kar smo slišali danes, s strani
               predstavnika policije, moram reči, da sem še bolj zaskrbljen. Ugotavljam namreč, da
               ni nobenega zagotovila in seveda glede na odgovor generalne sekretarke, ki ni
               odgovor, na kratko nas seznanja, da nima nam kaj teh podatkov posredovati, če
               poenostavim. Da sem še bolj zaskrbljen, ker ni nobenega zagotovila, da so, ne
               državljani, tudi najvišji predstavniki te oblasti, kar se tiče posega v njihovo
               zasebnost, tam kjer niso v javnem smislu izpostavljeni javni funkciji, varni. Iz tega
               razloga, spoštovani, predlagam, da to kar sem predlagal generalni sekretarki,
               predlagamo v obliki sklepa komisije in ne vem ali je potrebno, da preberem. Mislim,
               da je bilo razdeljeno, ne, vsem članom. Ni bilo razdeljeno. Se opravičujem. Saj sem
               rekel, da razdelite. Glede na to, da vam ni bilo razdeljeno, vam bom prebral.</p>
               <p>Jaz sem v zvezi s to točko dnevnega reda generalni sekretarki predlagal, da v skladu
               s predlogom podpredsednika komisije, za današnjo sejo komisije dobimo poročilo o
               dogodku, ukrepih ter poteku preiskave v prostorih državnega zbora, ki je bila v
               nedeljo, 8. 11. v zvezi s tem sporočilom, da je bila v Državnem zboru podtaknjena
               bomba. Iz tega poročila naj bo razvidno, kako so časovno potekali dogodki oziroma
               preiskava, kdo od uradnih oseb Državnega zbora je bil prisoten, v katerih prostorih
               se je ta preiskava vršila. Imenski seznam oseb, ki so vstopale v te prostore itn., in
               dodatno sem predlagal, da dobimo tudi nekatere druge podatke, ki so povezani z
               varovanjem te stavbe in predvsem z dostopom do prostorov, kjer se hranijo zaupni in
               strogo zaupni podatki. In sicer v sedmih točkah. Na ta dopis sem bodil odgovor, da s
               strani generalne sekretarke, da za tovrstno poročanje komisija ni našla formalnih
               podlag med pristojnostmi komisije, da glede bombe bomo dobili poročilo od policije in
               glede drugih podatkov zagotavlja, da je vse OK, če poenostavim. Jaz predlagam, da
               komisija glede tega kar je bilo poslano z dopisom z dne 16. 11. sprejme sklep, da se
               ti podatki s strani generalne sekretarke Državnega zbora dobijo.</p>
               <p>Če mi dovolite, bi jaz kar prebral ta sklep. Komisija od generalne sekretarke
               Državnega zbora pričakuje, da mu bo posredovala pisno poročilo o dogodku, ukrepih ter
               poteku preiskave v prostorih Državnega zbora v nedeljo, 8. 11. 2009. Komisija
               pričakuje, da bo iz poročila razvidno, kako so časovno potekali dogodki oziroma
               preiskava. Kdo od uradnih oseb Državnega zbora je bil prisoten v preiskavi. V katerih
               prostorih se je vršila preiskava, poimenski seznam kdo je vstopal v navedene prostore
               in izsledke preiskave. Komisija Državnega zbora od generalne sekretarke Državnega
               zbora pričakuje, da bo komisijo seznanila tudi z naslednjimi podatki, ki vplivajo na
               varnost in odgovornost za delo, ki poteka v Državnemu zboru in sicer.</p>
               <p>Prvič. Število zaposlenih v varnostni službi, ki varuje Državni zbor in spremembe v
               zadnjem letu dni?</p>
               <p>Drugič. Kako je zagotovljeno varovanje podatkov v Državnem zboru kot je snemanje sej,
               izdelava magnetogramov, dostop do druge dokumentacije, ki se nahaja v Državnem zboru
               in ima različne stopnje tajnosti oziroma sodi k podatkom interne ali osebne
                  narave? Tretjič. Poimensko
               kdo so pooblaščene osebe, ki imajo dostop do take dokumentacije in podatkov ter
               kakšen je nadzor, da ne prihaja do zlorab?</p>
               <p>Četrtič. Poimenski seznam oseb, ki so se v zadnjem letu na novo zaposlile oziroma so
               bile razporejene na delovno mesto snemalnice, dokumentacije, oddelek za delo z
               gradivi in pošto, servis za pisanje dobesednih zapisov, sektor v informacijskem
               sektorju?</p>
               <p>Petič. Poimenski seznam oseb zadolženih za snemanje sej, izdelavo dobesednih zapisov,
               ...<stage>/Nerazumljivo./</stage>... kdo so osebe, ki hranijo omenjene podatke različnih stopenj
               tajnosti?</p>
               <p>Šestič. Kolikokrat je v zadnjem letu dni informacijska pooblaščenka oziroma njeni
               uradniki vstopala v varovana območja Državnega zbora in seznam vseh dokumentov
               oziroma dokumentacijo s katero se je seznanila kakor tudi seznam celotne
               dokumentacije, ki so jo službe Državnega zbora posredovale? Na kakšni zakonski
               podatki oziroma jo je v okviru teh obiskov prevzela in odnesla s seboj.</p>
               <p>Poimenski seznam oseb, sedmič, ki imajo dostop do podatkov v prostoru dokumentacije
               zaupne narave ter kdo izvaja kontrolo nad tem? Kater varnostna služba vzdržuje
               alarmne naprave v Državnem zboru in pod kakšnimi pogoji vstopajo v posamezne pisarne?
               Ali so o posameznih vstopih narejeni uradni zaznamki? Za kakšno obdobje se hranijo
               posnetki vstopa v varovana območja Državnega zbor? Kdo jih pregleduje, v kakšnih
               obdobjih in za kakšno obdobje se hranijo posnetki gibanja v stavbi Državnega zbora,
               kdo jih pregleduje in v kakšnih terminih?</p>
               <p>To bi bili predlogi sklepov. Moram ob tem povedati, da v Državnem zboru smo bili pred
               kakšnim mesecem dni tudi mi priča nekim kablažam, nekim montažam, nekemu
               prikazovanju, ne vemo za kaj gre. Jaz verjamem, da gre za stvari, ki so povezane z
               boljšo nadgradnjo sistema. Glede na današnje odgovore pri 1. točki pa nisem več
               prepričan, da kakšen Janez tudi v tej stavbi ne opravlja kakšnih storitev. Zaradi
               tega mislim, da je nujno, da te podatke dobimo.</p>
               <p>Gospod Zmago Jelinčič Plemeniti.</p>
            </sp>
            <sp xml:id="SDT5-KZNOIVS-Nujna-005-2009-11-20.sp40">

               <speaker>ZMAGO JELINČIČ PLEMENITI:</speaker>

               <p>Hvala lepa. Gospod predsednik, jaz se strinjam s temi vprašanji, ki jih je treba
               postaviti in na katera moramo dobiti odgovore. Konec koncev vedeti moramo kdo nas
               varuje, kako nas varuje, na kakšen način, kdo to izvaja, kajti že samo izvajanje
               varovanja, fizičnega varovanja je v bistvu čisto nek unikum. Namreč pri nas poslance
               in Državni zbor varuje policija. To, policija je izvršni organ. Izvršni organ je pod
               komando ministra, trenutno ministrica za policijo. In mora poslušati komando ministra
               oziroma ministrice. Recimo, vzemimo hipotetično, da ta ministrica reče, pojdite v
               pisarno XY-a in poglejte kaj ima recimo v predalih. Policisti morajo izvesti ukaz
               nadrejenega. Po drugi strani je pa parlament avtonomen in mislim, da se bomo morali
               enkrat pozabavati tudi s to zadevo. Drugi parlamenti po svetu imajo lastno varnostno
               službo in lastno varovanje, ki ni pod komando izvršne veje oblasti. Mi smo
               zakonodajna in zakonodajna vrsta oblasti je avtonomna, vsaj morala bi biti.</p>
               <p>Potem glede teh raznih bomb in parlamenta, je treba povedati, da tudi tisti Hrvat, ki
               so ga dobili tam dol na železnici, on je rekel, da bo bombo vrgel na Pahorja. To je
               bila interpretacija enega novinarja, ki je v bistvu bila zlorabljena izvaja nekega
               policista tam, ampak je rekel na parlament. Takrat sem jaz srečal predsednika, takrat
               še predsednika Komisija za zunanje zadeve, gospoda Vajgla, ki so ga varovali, je imel
               osebno varovanje. Sem rekel: <q>"Kaj pa s teboj hodijo?"</q> Je rekel, <q>"ja, varujejo me
               zato, ker je bilo rečeno, da bo un vrgel bombo na mene, ne na Pahorja."</q> Na Pahorja so
               potem zaradi medijske privlačnosti, recimo temu tako, spremenili objekt napada.</p>
               <p>Še ena stvar pa je to, da ob tem lažnem alarmu, da je bomba v Državnem zboru, je en
               policist na POP TV-ju izjavil, ja, lahko bi bombo prinesel v Državni zbor tudi kakšen
               poslanec. Mislim, da je šlo za degradacijo Državnega zbora. Verjetno je šlo za eno
               neumno izjavo, ki mu je izletela, pa vendar si tega en visok predstavnik policije ne
               sme dovoliti, kajti v takšen primeru lahko mi poslanci rečemo, lahko bi bombo
               prinesel v parlament tudi kakšen policaj in jo nastavil,  še posebej, ker je verjetno na policijski strani več
               specialistov za bombe kot jih je v Državnem zboru. Ali pa, lahko bi jo prinesel
               mogoče kakšen minister ali celo predsednik vlade. Mislim, prosim da, če nič drugega,
               naj se policijski uslužbenci varujejo takšnih nepremišljenih izjav.</p>
               <p>Še enkrat pa, te sklepe podporam.</p>
            </sp>
            <sp xml:id="SDT5-KZNOIVS-Nujna-005-2009-11-20.sp41">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Želi še kdo? V kolikor ne, zaključujem razpravo.</p>
               <p>In prehajamo na odločanje o teh sklepih.</p>
               <p>Kdo je za? Ugotavljam, da smo sklepe soglasno sprejeli.</p>
               <p>S tem, oziroma gospod Črepinko je želel še besedo. Izvolite.</p>
            </sp>
            <sp xml:id="SDT5-KZNOIVS-Nujna-005-2009-11-20.sp42">

               <speaker>ROBERT ČREPINKO:</speaker>

               <p>Želel sem samo gospodu Jelinčiču Plemenitemu odgovoriti na to, da policisti ne smejo
               poslušati ukazov, ki bi pomenili kaznivo dejanje, tudi hipotetično, če sva govorila o
               tej zadevi.</p>
               <p>Omenili ste zlorabo informacije nekega policista v tistem prvem primeru terorista na
               Dobovi. Ravno zaradi tega in še posebej zato, upam da zaradi tega, ker sem danes
               tukaj nalogo opravil korektno in zakonito, nisem govoril o zadevah, ki še niso za
               javnost. Resnično upam, da nisem pripomogel k slabšemu počutju predsednika komisije
               in da se kljub temu počuti varno, kajti ima vse razloge, da se varnega počuti.</p>
               <p>Jaz tega nisem zasledil, o čemer ste govorili, te izjave policista. To vprašanje si
               nisem zasledil in seveda, če je to res, je bila neprimerna. Hvala lepa, gospod
               predsednik.</p>
            </sp>
            <sp xml:id="SDT5-KZNOIVS-Nujna-005-2009-11-20.sp43">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Ne gre za predsednika te komisije. Kadar bo zadnji v tej državi ne imel
               več nobenega dvoma glede tega, potem bo pomirjen tudi predsednik te komisije. Za to
               gre. Vedno več je tistih, ki dvomijo v to, da nezakonitega nadzora ni in zaradi tega
               je treba te stvari resno obravnavati in jih resno raziskovati. Konec koncev generalni
               direktor policije, gospod Goljšak govori popolnoma nekaj drugega javnosti. Intenzivno
               poteka preiskava, intenzivno se stvari odvijajo. Tako da, to je to.</p>
               <p>Mi smo na tej točki zadevo, kar se 2. točke tiče, zaključili. S tem prekinjam 2.
               točko dnevnega reda in tudi 5. nujno sejo komisije. Nadaljevali jo bomo, ko bomo
               dobili zahtevana gradiva.</p>
               <p>Hvala lepa vsem in lep dan še naprej!</p>
               <stage type="time">(Seja je bila končana 20. novembra 2009 ob 9.03.)</stage>
            </sp>
         </div>
      </body>
   </text>
</TEI>
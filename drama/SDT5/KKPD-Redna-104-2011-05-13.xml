<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-KKPD-Redna-104-2011-05-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>KPDZ - Kolegij predsednika DZ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">CBAA838D7CAC3182C125788E002DFD94</idno>
               <idno type="custom" subtype="day">FE02AB138D8608C1C125788F003EBA25</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=FE02AB138D8608C1C125788F003EBA25</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KKPD-Redna-104-2011-05-13.KKPD" n="104">
               <name>Redna</name>
               <date when="2011-05-13"/>
            </setting>
         </settingDesc>
         <particDesc>
            <listOrg>
               <org xml:id="SDT5-KKPD-Redna-104-2011-05-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KKPD-Redna-104-2011-05-13.KKPD">
                        <orgName key="KKPD">KPDZ - Kolegij predsednika DZ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE KOLEGIJ PREDSEDNIKA DRŽAVNEGA ZBORA</stage>
            <stage type="session">104. seja</stage>
            <stage type="date">(13. maj 2011)</stage>
            <stage type="chairman">Sejo je vodil dr. Pavel Gantar, predsednik Državnega zbora.</stage>
            <stage type="time">Seja se je pričela ob 12.00.</stage>


            <sp xml:id="SDT5-KKPD-Redna-104-2011-05-13.sp1">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice in kolegi. Začenjam 104. sejo Kolegija predsednika Državnega
               zbora.</p>
               <p>Dnevni red ste prejeli s sklicem, hkrati sem vas včeraj tudi obvestil, da sem dobil
               predlog za širitev, in sicer predlog za obravnavo zakona po nujnem postopku. S tem
               tudi razširjam ta dnevni red, s točko A.1 - Predlog za obravnavo zakona po nujnem
               postopku in potem določitev časa obravnave točk dnevnega reda 28. seje Državnega
               zbora in razno. Drugi predlogov nisem prejel, zato je dnevni red določen tako, kot
               ste ga prejeli s sklicem in predlagano razširitvijo.</p>
               <p>Prehajamo na razširitev <title>1.A TOČKO DNEVNEGA REDA - PREDLOG ZA OBRAVNAVO ZAKONA PO
                  NUJNEM POSTOPKU.</title>
                  <stage type="mag"/><stage>(nadaljevanje)</stage> Še prej bi vas rad obvestil, da
               so se opravičili Miran Potrč, podpredsednik, podpredsednik mag. Vasja Klavora ter
               Roberto Battelli in László Göncz.</p>
               <p>Torej, prehajam na točko <title>1.A PREDLOG ZA OBRAVNAVO ZAKONA PO NUJNEM POSTOPKU.</title>
               </p>
               <p>Vlada predlaga, da se predlog zakona o spremembah in dopolnitvah zakona o prevozih v
               cestnem prometu obravnava po nujnem postopku.</p>
               <p>Želi kdo o tem razpravljati? Mi smo to razpravo enkrat že imeli, želi generalna
               sekretarka kaj reči.</p>
            </sp>
            <sp xml:id="SDT5-KKPD-Redna-104-2011-05-13.sp2">

               <speaker>MAG. HELENA KAMNAR:</speaker>

               <p>Hvala lepa, gospod predsednik za besedo.</p>
               <p>Bom čisto kratka. Vi ste predlog tega zakona enkrat že obravnavali in sicer na Odboru
               za promet, ta predlog ni dobil podpore. Vlada še vedno ocenjuje, da je ta zakon nujno
               potreben, iz razlogov, ki so navedeni in zato ponovno vlaga besedilo zakona, ki je
               identično tistemu, ki smo ga že vložili v Državni zbor, in je bil enkrat na odboru že
               obravnavan.</p>
               <p>Hvala lepa.</p>
            </sp>
            <sp xml:id="SDT5-KKPD-Redna-104-2011-05-13.sp3">

               <speaker>PREDSEDNIK DR. PAVEL GANTAR:</speaker>

               <p>Besedo ima gospod Tanko, prosim.</p>
            </sp>
            <sp xml:id="SDT5-KKPD-Redna-104-2011-05-13.sp4">

               <speaker>JOŽE TANKO:</speaker>

               <p>Hvala lepa.</p>
               <p>Najprej na našem delu pozdravljam gospoda Godca, ki se je iz nekonstruktivne
               koalicije preselil v konstruktivno opozicijo. Upam, da se bo med nami dobro
               počutil.</p>
               <p>Kar pa zadeva zakon, ki je predložen, pa je problem v tem, da popravljamo pravzaprav
               napako, ki jo je naredila koalicija. Tu se vidi, da razmere v koaliciji niso vzorne,
               niso primerne. Celo v največji koalicijski stranki, ki je nosilna v koaliciji si
               privoščijo, da ne zagotovijo udeležbe na sejah, kjer se obravnavajo vladni zakoni, in
               to celo po nujnem postopku, in zaradi tega tudi zakoni padejo. In tu je zagotovo
               problem.</p>
               <p>Najprej, gospa generalna sekretarka Vlada. Zakon ni vložen v takšni vsebini, kot ga
               je Vlada že enkrat vložila, ampak je vložen v precej drugačni vsebini, vložen je v
               vsebini, ki je z dopolnjenimi amandmaji, ki so na delovnem telesu, in v besedilu, ki
               je bilo sprejeto, preden je padlo na delovnem telesu.</p>
               <p>Kar pa zadeva sam problem zakona, jaz mislim, da ta zakon ne izpolnjuje pogojev za
               obravnavo po nujnem postopku, tudi kar zadeva obrazložitve zakona so izredno
               pomanjkljive. Tu praktično ni obrazložitev, ki se nanašajo na javno, na prenos javne
               in podelitev javnega pooblastila v tem zakonu, če boste natančno prebrali v teh
               uvodnih določbah, v oceni za sprejem zakona v ciljih in načelih, v rešitvah in tako
               naprej. Praktično celotna obrazložitev se nanaša samo na en del, to je na Direkcijo
               za javni potniški promet, in na nič drugega. </p>
               <p>Zato ponovno opozarjam službe Državnega zbora, ki ocenjujete kvaliteto pripravljenih
               gradiv in kompletnost pripravljenih gradiv, da ste na takšne zadeve pozorni. Vsi
               zakoni, ki jih vložimo v opoziciji, pridejo ob vsaki ugotovljeni pomanjkljivosti
               nazaj v poslansko skupino v dopolnitev, ne glede na postopek, ne glede na vsebino, ne
               glede na materijo in tako naprej. Ta zakon teh pogojev iz obrazložitev ne
               izpolnjuje.</p>
               <p>Tu je še en problem kar zadeva vsebino zakona. Poslanska skupina Zares s
               prvopodpisanim Lojzetom Posedelom je vložila v postopek spremembo zakona o
               Obrtno-podjetniški zbornici, v katerem predvideva rešitev s prostovoljnim članstvom v
               Obrtno-podjetniški zbornici. Ta rešitev, če bo sprejeta, ima po mojem mnenju bistven
               vpliv na to kdo bo dobil javno pooblastilo za izdajo dovolilnic, ker to lahko tudi
               bistveno vpliva na podeljevanje dovolilnic prevoznikom. Če ima javno pooblastilo
               recimo Obrtno-podjetniška zbornica, ki ima obvezno članstvo, je en način oziroma ena
               rešitev, če ima takšno javno pooblastilo Obrtno-podjetniška zbornica s prostovoljnim
               članstvom, pa je situacija povsem drugačna.<stage type="mag"/>
               <stage>(nadaljevanje)</stage> In pravzaprav tisti, ki niso člani Obrtno-podjetniške zbornice ali
               Gospodarske zbornice, pač glede na organiziranost, so najbrž v diskriminatornem
               položaju proti tistim, ki so. Zbornica najbrž ne bo podeljevala dovolilnic za prevoze
               tistim, ki niso njeni člani. Ne Obrtna in ne Gospodarska zbornica. Tam imamo
               prostovoljno članstvo. In zato se nam, če že samo vsebino povem, zdi mnogo
               primerneje, da se takšno podeljevanje dovolilnic prenese na Carinsko upravo Republike
               Slovenije, tudi zaradi tega, ker ima Carinska uprava na vseh mejnih prehodih, kjer se
               opravlja tovorni promet, izpostave. V primeru, kot je tukaj navedeno, pa bo možno te
               dovolilne dobiti o prevozih samo na Obrtno-podjetniški zbornici ali na Gospodarski
               zbornici, se pravi v Ljubljani, ali eventualno na njenih izpostavah po Republiki
               Sloveniji. Skratka, tu bodo zagotovo nastali posebni problemi, že zaradi same
               lokacije, možnosti priti do dovolilnic in problemi zaradi prostovoljnosti oziroma
               neprostovoljnosti.</p>
               <p>Postavlja se tudi vprašanje kaj bomo pridobili s to Direkcijo za javni potniški
               promet, to je spet nova agencija, in tu se pojavi tudi vprašanje zakaj naj bi bil to,
               glede na obrazložitev, razlog za nujni postopek. Mislim, da ni nobenih pogojev za
               nujni postopek in bi bilo dobro da se ta zakon sprejme po rednem postopku, tako da se
               tudi omogoči razprava, diskusija, tudi razčiščenje dilem, ki sem jih v obrazložitvi
               povedal.</p>
               <p>Hvala lepa.</p>
            </sp>
            <sp xml:id="SDT5-KKPD-Redna-104-2011-05-13.sp5">

               <speaker>PREDSEDNIK DR. PAVEL GANTAR:</speaker>

               <p>Gospod Godec, ste želeli repliko, kratko.</p>
            </sp>
            <sp xml:id="SDT5-KKPD-Redna-104-2011-05-13.sp6">

               <speaker>JOŠKO GODEC:</speaker>

               <p>Jaz sem se pač usedel tam kjer se pač usedem, iz objektivnih razlogov sem se danes
               usedel na ta stol.</p>
               <p>Kar pa se tiče glasovanja, načina dela in oblikovanja pa je naše stališče jasno, da
               bomo podpirali vse tiste zadeve, ki so za pravno državo sprejemljive in vse socialne
               zakone takšne, kot morajo biti, v skladu s programom stranke DeSUS.</p>
               <p>Hvala lepa.</p>
            </sp>
            <sp xml:id="SDT5-KKPD-Redna-104-2011-05-13.sp7">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Bogdan Barovič, prosim.</p>
            </sp>
            <sp xml:id="SDT5-KKPD-Redna-104-2011-05-13.sp8">

               <speaker>BOGDAN BAROVIČ:</speaker>

               <p>Hvala lepa, gospod predsednik.</p>
               <p>Jaz bom prisluhnil argumentom, ampak res temeljnim argumentom in iskrenim argumentom
               zakaj je ta zakon potreben po nujnem postopku, z veseljem.</p>
               <p>Če gre za nujni postopek zato, da v tem zakonu, kolikor je meni poznano v obilici
               vsega dela, rešujemo tudi plačilno disciplino. Torej, enomesečni rok, 30 dnevni rok
               prevoznikom. Nihče ne osporava tega dejstva, in jaz sem zato, da se to spoštuje.
               Mislim, da zdaj že tretjič opozarjam in prosim vlado za razumevanje, da pri
               oblikovanju zakonov ne prehajamo v oblikovanje zakonov, ki so v bistvu podzakonski
               akti. Mi imamo krovne zakone, ki so zelo jasni. Jaz sem za to, ta trenutek, da je
               plačilni rok, in razumem tudi prevoznike, če je to eden od elementov, 30 dni. Samo
               povejte mi kako naj jaz razložim to drugim, ki so v enaki težki finančni situaciji,
               pri katerih pa velja 60, 75, 90 dnevni plačilni rok. Rad imam da so ljudje enaki, da
               imajo enako pravico, da se jim reprodukcija vrača čim prej, celo razširjena, v čim
               bolj, čim bolj delamo vsi, ker iz tega ven bomo izšli iz te krize. Težko pa se
               počutim, ko delamo izjeme. Izjeme pa delamo non-stop, na vseh področjih. Delali smo
               jo na področju novo ustanovljene občine, in smo spreminjali bistvena določila zakona
               o javnih financah, kjer smo določili, da pa se lahko proračuni sprejemajo sredi leta.
               Zame to ni prav. Ne bom povedal še drugega primera, to je tretji primer, ko pišemo
               nek zakon specifično za nekoga. Ja, zaslužijo si 30 dnevni plačilni rok, pa ne samo
               on, tudi drugi, tudi podizvajalci v gradbeništvu, tudi <stage type="mag"/><stage>(nadaljevanje)</stage> ne nazadnje, sam sem bil dva mandata župan, tudi
               občina ima kar naenkrat, je imela vedno 60-dnevni plačilni rok. Zakaj? Ena od
               ustanov, ki ima siguren denar, še njim dajmo 30-dnevni plačilni rok. Bodimo enaki za
               vse. Če boste rekli, da je ta zakon nujno potreben, zaradi razloga, ki ga jaz
               omenjam, lahko me popravite, da je napačno, bom rekel, prav imate. V tem primeru je
               to zakon po nujnem postopku, ker lahko nastane nepopravljiva škoda glede na obljube
               avtoprevoznikov. In ko bodo zaprli ceste v tem času, ko ljudje prihajajo v Slovenijo,
               ko Slovenija potrebuje ta trg, ta prenos sem za. V tem trenutku, samo zaradi sem za.
               Enako pa da ne bom ponavljal, da bom krajši, prav ima moj kolega pa ne zato, ker je
               opozicijski, ampak prav ima. Zakaj ne bi carinska uprava dajala dovolilnice. Zakaj
               ne? Zakaj ne bi premislili, kdo je boljši ali ali. Ali gospodarska ali obrtna ali
               podjetniška ali carina? Mislim, da je prav, da bi to delala carina, ker ima
               neposreden hitrejši in boljši vpogled. To so naša mnenja. Mi bi zelo radi in bomo
               pomagali pri tem, ampak bodimo pošteni in enaki do vseh ljudi. Težko bom pa jutri
               rekel nekomu, bil si za to, da si dal enemu takšen rok, meni pa nisi nič pomagal.
               Veste, mi imamo tudi stike z drugimi ljudmi, spoštovani predstavniki vlade in vladne
               koalicije, ki enako razmišljajo, ki enako želijo krajše plačilne roke, ki želijo
               sredstva za razširjeno reprodukcijo, hitrejšo, boljšo in potem bomo vlagali zakone za
               vsako zainteresirano skupnost in bomo imeli 2000 zakonov, vemo pa, da se zakon, vsaj
               tisti, ki ste pravniki in verjamem, da ste veliko bolj izobraženi kot sem jaz, mene
               je izučilo življenje, vas so izučile šole. Na pravni fakulteti učijo, da je zakon
               krovni zakon, torej zakon velja za vse. Znotraj tega zakona pa obstajajo podzakonski
               akti, uredbe in ne vem kakšne oblike teh zakonskih predpisov. V Slovenski nacionalni
               stranki bi radi pomagali, ampak je težko ločiti ene ljudi od drugih ljudi, zato ker
               imajo moč, ampak grozijo pa upravičeno. Tukaj moramo biti enkrat pošteni in moramo
               enkrat reči tisto, kar so rekli kolegi iz koalicije, bodimo enkrat enotni in dajmo
               enkrat imeti enako stališče do vseh in bo pač eden požrl magari mi, na račun koristne
               storitve. Hvala lepa.</p>
            </sp>
            <sp xml:id="SDT5-KKPD-Redna-104-2011-05-13.sp9">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Dušan Kumer ima besedo. Prosim.</p>
            </sp>
            <sp xml:id="SDT5-KKPD-Redna-104-2011-05-13.sp10">

               <speaker>DUŠAN KUMER:</speaker>

               <p>Hvala lepa za besedo, gospod predsednik. Jaz bom reagiral osebna izzivanja, rad se ne
               odzovem, ampak včasih se pa moram in danes se bom. Ni seveda največja koalicijska
               stranka kriva za to, da ta zakon ni prišel do državnega zbora. Opozicija, predvsem pa
               največja opozicijska stranka je ravnala dvolično, bom uporabil to besedo, ki v
               zadnjem času se eno govori off the record ljudem iz avtoprevozniškega ceha, drugo pa
               ravna potem, ko pride zakon v državni zbor in se ne obravnava. Vsi ste bili proti,
               istočasno ste pa njim govorili, da ste za spremembo tega zakona, gre predvsem za ta
               del, o katerem je govoril gospod Barovič. Mi bomo ta glas, ki je zmanjkal deveti, ker
               je bilo 8:8, zato seveda ni šlo naprej in je bila ta matematika, kako seveda stvar
               spodnesti narejena. Mi bomo to popravili in upam, da bo tudi največja opozicijska
               stranka popravila tisto, kar govori in bo podprla ta predlog zakona in ne bo
               glasovala proti.</p>
            </sp>
            <sp xml:id="SDT5-KKPD-Redna-104-2011-05-13.sp11">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Pravzaprav Helena Kamnar je želela, na koncu? Prav. Jože Tanko,
               prosim.</p>
            </sp>
            <sp xml:id="SDT5-KKPD-Redna-104-2011-05-13.sp12">

               <speaker>JOŽE TANKO:</speaker>

               <p>Hvala lepa. Gospod Kumer off the record, pri meni kot vodji poslanske skupine ni bil
               niti eden iz obrtno podjetniške zbornice, niti eden od zastopnikov katerekoli sekcije
               kjerkoli glede tega zakona. Tako, da off the record mi o tem nič ne govorimo in nismo
               z nikomer govorili. Če pa imate vi mogoče kakšno službo kje ali v okviru državnega
               zbora ali še kje, ki zasleduje poslance in kogarkoli, potem pa je to že drugo
               vprašanje. Tega v<stage type="mag"/> <stage>(nadaljevanje)</stage> naši
               poslanski skupini ni bilo. In bi prosil, da komentirate tisto kar slišite tu na sejah
               Kolegija Državnega zbora. Tu povem kakšno je naše stališče. Povedal sem ga tudi
               takrat, ko smo prvič obravnavali ta zakon na Kolegiju. Mislim, da se naše stališče
               bistveno ni spremenilo. Vsebinsko gledano pa ta zakon predstavlja zlorabo Poslovnika.
               Tudi to, kar ste nam očitali, da delamo eno, govorimo drugo. Nihče od poslanske
               skupine ni podprlo nobenega amandmaja na delovnem telesu, niti enega. Vsi so bili
               sprejeti s koalicijskimi glasovi in ...<stage>/Oglašanje iz klopi./</stage> nismo podprli. Kako mi
               izrazimo svoja stališča ali proti, ali kvorum, to ja pač naša prosta odločitev. Vsaj
               dokler velja Poslovnik Državnega zbora najbrž ni potrebno, da predsednik ali vodja
               poslanske skupine, sosednje poslanske skupine komentira dogajanje v naši poslanski
               skupini. To bomo mi komentirali in povedali stališče in smo ga. Predvsem pa je naloga
               koalicije, da če imate večino članov v delovnih telesih, in SD ima v popolnoma vseh
               delovnih telesih največ članov, več kot katerakoli druga poslanska skupina, v
               najslabšem primeru najmanj enako. In če vi ne zagotovite prisotnosti, potem je
               nemogoče, nekulturno, nekorektno, da obešate svoj neuspeh in ga delite z drugimi, ki
               s tem nimajo popolnoma nič. Tisti, ki podpirate rešitve bodite tam in podprite, to je
               vse. To je zelo enostavno tudi pri glasovanjih.</p>
               <p>In še nekaj, če prav razumemo vse te izjave, ki so po medijih, je ta zakon produkt
               lobiranja, zelo neposredno povedano in bi bilo dobro, če bi tudi v tem primeru se še
               kdo odzval. Da ne gre za vsebinsko rešitev, ampak zaradi tega, da se ta zakon sprejme
               se nekaj ne bo zgodilo. To je bilo jasno povedano. Rešitve v tem zakonu niso potem,
               da tako rečem, produkt stroke in potreb, ampak vsebin, produkt političnih odločitev
               in, bi rekel, lobiranj. Lobiranje pomeni pa delo za neke interese.</p>
            </sp>
            <sp xml:id="SDT5-KKPD-Redna-104-2011-05-13.sp13">

               <speaker>PREDSEDNIK DR. PAVEL GANTAR:</speaker>

               <p>Jaz vendarle moram reči, da v Državnem zboru nimamo organizirane nobene službe za
               sledenje ali prisluškovanje komurkoli, niti nimamo zaposlenih tovrstnih strokovnih
               sodelavcev, gospod Tanko.</p>
               <p>Besedo ima gospod Kumer.</p>
            </sp>
            <sp xml:id="SDT5-KKPD-Redna-104-2011-05-13.sp14">

               <speaker>DUŠAN KUMER:</speaker>

               <p>Hvala. Samo korekcijo, rekel sem, da bom na izziv odgovoril. Kolega Tanko vi ste
               komentiral ravnanje v največji poslanski skupini in ste krivdo, ki se vali, ki je v
               javnosti, ki so stališča, mnenja ste zvrnili na največjo koalicijsko stranko SD, da
               smo mi izključni krivci, da ta zakon ni prišel v Državni zbor. Jaz pa sem samo vrnil
               žogico, in sicer na ta način, da ste vi bili proti temu zakonu. Vaši, tudi poslanci,
               ki pa se s to dejavnostjo ukvarjajo, pa seveda ne bom kot da lobirajo, ampak ti
               ljudje, seveda, pa ljudem, ki se s to dejavnostjo ukvarjajo govorijo druga iz
               avtoprevozniškega ceha. Samo to. Bil sem, da rečem, pet metrov stran, ko se je to
               dogajalo.</p>
            </sp>
            <sp xml:id="SDT5-KKPD-Redna-104-2011-05-13.sp15">

               <speaker>PREDSEDNIK DR. PAVEL GANTAR:</speaker>

               <p>Besedo ima še Helena Kamnar.</p>
            </sp>
            <sp xml:id="SDT5-KKPD-Redna-104-2011-05-13.sp16">

               <speaker>MAG. HELENA KAMNAR:</speaker>

               <p>Hvala lepa. Očitno res nisem bila dovolj natančna pri svoji uvodni obrazložitvi. Gre
               za vsebino zakona, ki je dopolnjena z amandmaji, ki so bili sprejeti na matičnem
               odboru.</p>
               <p>Morda samo dve zadevi. Glede javnih pooblasti. Vem, da Kolegij ni namenjen obravnavi
               vsebine zakona, ampak vendarle mislim, da je prav, da se odzovem na to, kar je bilo v
               uvodu predstavljeno s strani gospodov poslancev. Javna pooblastila lahko izdaja
               kdorkoli, ki ga pooblasti država, da izvaja ta javna pooblastila. <stage type="mag"/> <stage>(nadaljevanje)</stage> neposredno povezava z obveznim ali
               prostovoljnim članstvom v obrtni zbornici ni potrebno, da ima kakršnokoli zvezo z
               izvajanjem javnega pooblastila. Ker za izdajo dovolilnic se določijo kriteriji
               oziroma merila, kdo lahko dovolilnico dobi. In nedvomno, če je edini, ki izvaja to
               javno pooblastilo obratna zbornica, ne bodo merila za izdajanje dovolilnic, članstvo
               v obratni zbornici. To nedvomno ne more biti merilo. Tudi do sedaj ni bila tukaj
               neposredna povezava med članstvom in izvajanjem tega javnega pooblastila. Tako, da
               jaz ne vidim prav nobene opreke, da bi v kolikor bo sprejet Zakon o prostovoljnem
               članstvu v obrtni zbornici, to bilo v nasprotju s predlagano ureditvijo.</p>
               <p>Utemeljitev nujnega postopka. Drži tako kot ste, gospod Barovič, zaključili. Dejstvo
               je, da so prevozniki zagrozili z blokado Slovenije in vlada je ocenila, da je ta
               blokada Slovenije lahko večja, ima precej veliko gospodarsko in tudi drugo škodo,
               zato ocenjuje, da rešitve, ki so v predlaganem zakonu, niso take, da bi kakorkoli
               negativno delovale na delovanje sistema, nujni postopek je pa prav zaradi tega
               potreben.</p>
               <p>Morda samo še besedo, dve okoli 30-dnevnega plačilnega roka. Zakon o plačiln...</p>
            </sp>
            <sp xml:id="SDT5-KKPD-Redna-104-2011-05-13.sp17">

               <speaker>PREDSEDNIK DR. PAVEL GANTAR:</speaker>

               <p>Kolegica Kamnarjeva, vsebinsko, res je, da je gospod Tanko šel v vsebino, če menite,
               da je res potrebno, potem da, ker nisem njega omejil, vas tudi pravzaprav ne bi smel,
               ampak načeloma vsebina bo obravnavana na odboru in...</p>
            </sp>
            <sp xml:id="SDT5-KKPD-Redna-104-2011-05-13.sp18">

               <speaker>MAG. HELENA KAMNAR:</speaker>

               <p>...gospod Tanko še ponovno kaj povedal.</p>
            </sp>
            <sp xml:id="SDT5-KKPD-Redna-104-2011-05-13.sp19">

               <speaker>PREDSEDNIK DR. PAVEL GANTAR:</speaker>

               <p>Mislim, da ne bo, vsaj ne vidim razloga, da bi.</p>
            </sp>
            <sp xml:id="SDT5-KKPD-Redna-104-2011-05-13.sp20">

               <speaker>MAG. HELENA KAMNAR:</speaker>

               <p>Hvala lepa.</p>
            </sp>
            <sp xml:id="SDT5-KKPD-Redna-104-2011-05-13.sp21">

               <speaker>PREDSEDNIK DR. PAVEL GANTAR:</speaker>

               <p>Želite še kaj? Gospod Barovič, prosim.</p>
            </sp>
            <sp xml:id="SDT5-KKPD-Redna-104-2011-05-13.sp22">

               <speaker>BOGDAN BAROVIČ:</speaker>

               <p>Dva stavka. Jaz se bom vzdržal pri glasovanju, kljub temu, da sem rekel, da podpiram
               nujni postopek, da rešimo ta problem, ki lahko nastane. Ob tem pa prosim, da za
               zapisek, ki ga opozarjam, da če bomo tudi to sprejeli in rešili ta problem, da je to
               samo, kako se temu reče, začetek ledene gore, da za tem lahko, opozarjam javno Vlado
               in vse, pridejo druge interesne skupine, ki bodo zahtevale enake procedure, enake
               zakone po nujnem postopku in iz tega lahko nastane velik kaos. Saj veste,
               dobronamerno opozarjam. Dobronamerno opozarjam, samo toliko, da bo za zapisnik jasno.
               Hvala lepa.</p>
            </sp>
            <sp xml:id="SDT5-KKPD-Redna-104-2011-05-13.sp23">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Zaključujem razpravo.</p>
               <p>Kdo je za to, da se Predlog zakona o spremembah in dopolnitvah zakona o prevozih v
               cestnem prometu, ki ga je predlagala Vlada Republike Slovenije, obravnava po nujnem
               postopku.</p>
               <p>Kdo je za? <stage>(DeSUS, SNS, SD, Zares, LDS, Nepovezani poslanci)</stage></p>
               <p>Ugotavljam, da je predlog sprejet.</p>
               <p>Ker je predlog sprejet, bom predlagal širitev 28. seje Državnega zbora in sicer
               predlagam, da se ta zakon obravnava na seji, 24. 5. 2011 po končanem glasovanju, če
               bo predlog za širitev sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>1. TOČKO - DOLOČITEV ČASA OBRAVNAVE TOČK DNEVNEGA REDA 28. SEJE
                  ZBORA, KI SE BO ZAČELA V PONEDELJEK, 16. MAJA 2011.</title> Dobili ste časovni potek
               in tabela s časom.</p>
               <p>Najprej bomo šli samo še na ta časovni potek. Jaz vas obveščam, da bomo širili,
               predlagali širitev 28. seje Državnega zbora tudi s predlogom sklepa o razlastitvi
               odločitve, ki je bila sprejeta na zakonodajnem referendumu Zakona o malem delu. Mi
               smo to dolžni storiti, ker smo dolžni to sprejeti v 7-dnevnem roku. Tako, da bo ta
               točka, če bo sprejeta s širitvijo, seveda <stage type="mag"/>
               <stage>(nadaljevanje)</stage> obravnavana že v torek, 10. aprila. Ob tem pa bi rad opozoril na neko
               stvar, na katero me je opozorila Zakonodajno-pravna služba in tudi drugi, da smo
               običajno te sklepe sprejemali z glasovanjem. Službe me opozarjajo, vse do zdaj,
               službe so me opozarjale, da bi pravzaprav morali, po sicer opravljeni razpravi, ki
               je, da bi po zaključeni razpravi, pravzaprav predsednik oziroma tisti, ki vodi
               preprosto moral razglasiti odločitev, ki je bila sprejeta na zakonodajnem
               referendumu, saj se vendarle ne bi smelo zgoditi, sicer se ni, ampak da recimo ta
               odločitev ne bi bila sprejeta, recimo. Načeloma, hipotetično z glasovanjem možno. Do
               zdaj smo vedno sprejemali ta sklep z glasovanjem. Opozorili so me na to, jaz vas samo
               sprašujem ali, če se strinjate, potem tu ne bi glasovali, ampak bi se Državni zbor
               seznanil z odločitvijo, ki je bila sprejeta na zakonodajnem referendumu. Ima kdo od
               vas kakšne probleme, da to ne bi.</p>
               <p>Zakonodajno-pravna služba, sem prav interpretiral? Prosim, da ne bi bilo kaj
               narobe.</p>
            </sp>
            <sp xml:id="SDT5-KKPD-Redna-104-2011-05-13.sp24">

               <speaker>BOŽO STRLE:</speaker>

               <p>Hvala za besedo.</p>
               <p>Ja, v bistvu ja, ker ta razglasitev, glede te se ne odloča o ničemer. Rezultat namreč
               ugotovi že Državna volilna komisija. Mi potem, Državni zbor samo ugotovi da je to
               poročilo pravnomočno. Seveda mogoče je da gre na sodišče, da je pritožba, ampak
               ugotovi, da je pravnomočno. Ta dejstva ugotovi, ne odloča o ničemer, ne odloča o tem,
               da je bilo nekaj sprejeto ali ne. Ta zadeva ima v bistvu le oblikovanje volje, vi
               recimo, da vas spomnim, ko Ustavno sodišče razglasi svoje odločitve, prvo seveda
               glasuje o odločitvi, razglasitev je tisti slavnostni akt, predsednik razglaša s
               posebnim ukazom, ugotovi samo izpolnjevanje formalnih pogojev, tudi sodišča svoje
               odločbe razglašajo, so seveda sprejeta, če so v senatu, se glasuje. Razglasitev pa je
               samo tisti, nekako akt sporočitve. Zaradi tega menimo, da tudi tukaj ni nujno to da
               se glasuje. Lahko pa seveda to glasovanje privede do teh problemov, kajti na akt
               razglasitve je vezano recimo ta potek, recimo če je potrjen zakon je vezana objava
               tega zakona, če ni potrjen je pa začetek enoletnega roka, ko se ne sme spreminjati
               zakovno, tudi na ta, na razglasitev zakona vezano.</p>
               <p>Toliko. Hvala.</p>
            </sp>
            <sp xml:id="SDT5-KKPD-Redna-104-2011-05-13.sp25">

               <speaker>PREDSEDNIK DR. PAVEL GANTAR:</speaker>

               <p>Hvala.</p>
               <p>Seveda, tudi na sklep ni amandmajev, je jasno. Torej, jaz ugotavljam, da je vaše
               stališče vodij poslanskih skupin in Zakonodajno-pravne službe, da se ta praksa torej
               spremeni in da bom po končani razpravi opravil razglasitev odločitve, ki je bila
               sprejeta na naknadnem zakonodajnem referendumu. Se strinjamo? Ker, bo še kar nekaj
               takšnih razglasitev v letošnjem letu.</p>
               <p>Hkrati sem rekel, da če bo sprejeta ta razširitev, plus širitev s tem nujnim
               postopkom bo, kot smo rekli, to 24. 5. po končani obravnavi, po končanem
               glasovanju.</p>
               <p>Zdaj pa prehajamo na časovno tabelo. Nekih večjih problemov ni, pri točki 19., to je
               zakon, ima predlagatelj zadeve - Vlada, kar celo uro, to je zakon o kmetijskih
               zemljiščih. Na osnovi naših izkušenj in planiranja časa je; prosim no, za pozornost;
               bi predlagal tukaj, generalna sekretarka, da damo 30 minut. Jaz mislim, da prav Vlada
               veliko časa najavi.</p>
               <p>Potem sta tudi točki 21. in 22. Pri 21., to je zakon o finančni vzdržnosti, ima tudi
               tu vlada, ki ni predlagateljica eno uro, jaz predlagam 45 minut. Potem pri točki 22.,
               to je zakon o poslancih, ZGD, poslanski zakon, tu je predlagatelj zadeve 5 minut in
               vlada, si je tudi tu najavila eno uro in tudi tu bi dali 45 minut. Predlagateljstvo
               zakonov damo vedno na 5 minut.<stage type="mag"/><stage>(nadaljevanje)</stage>
               potem imamo točki 24. in 25. ugotavljam, da ima predlagatelj zadeve, to je vlada, to
               sta resoluciji s področja visokega šolstva in znanosti, ima vlada eno uro in pol, res
               da je pri obeh veliko amandmajev, ampak vseeno na osnovi izkušenj in racionalnega
               planiranja predlagam, da ima vlada to eno uro. Eno uro več kot dovolj. To so
               spremembe, ki jih predlagam, predvsem pri točki 22., 15 minut, predlagatelj zadeve
               pet minut in ta čas bi skrajšali še vladi, ki ga je najavila. Želi o tem kdo kaj
               razpravljati? Želi kdo kakšne druge popravke narediti pri svojih časih? Gospod Tanko,
               prosim. Bomo to potem zaključili.</p>
               <p>Kdo je za to, da se potrdi najava časa obravnave posameznih točk dnevnega reda tako
               kot ste ga prejeli s sklicem in predlaganimi dopolnitvami, ki sem jih ustno
               predstavil? Kdo je za to? <stage>(DeSUS, SNS, SDS, SD, Zares, LDS, nepovezani poslanci,
               SLS.)</stage></p>
               <p>Ugotavljam, da je predlog soglasno sprejet.</p>
               <p>S tem sem to zaključil.</p>
               <p>Želite pri tej točki še kaj? Prosim.</p>
            </sp>
            <sp xml:id="SDT5-KKPD-Redna-104-2011-05-13.sp26">

               <speaker>JOŽE TANKO:</speaker>

               <p>Hvala lepa, gospod predsednik. Samo eno vprašanje. Zanima me zakaj vedno uvrstite
               točke, ki jih predlaga naša poslanska skupina na tisti dan, ko ni glasovanj?
               Prejšnjič je bil ta dan četrtek, danes oziroma pri tej seji je to na petek uvrščeno?
               Pri marčevski seji je bilo isto na dan, ko ni bilo glasovanj. In se mi zdi pravzaprav
               to neprimerno do še tistih redkih predlogov, ki jih sploh uvrstimo lahko na dnevni
               red seje državnega zbora in da so te točke vedno takrat uvrščene, kadar ni glasovanj.
               To je neka posebnost v tem mandatu.</p>
            </sp>
            <sp xml:id="SDT5-KKPD-Redna-104-2011-05-13.sp27">

               <speaker>PREDSEDNIK DR. PAVEL GANTAR:</speaker>

               <p>Po navadi so prve obravnave ob petkih...</p>
            </sp>
            <sp xml:id="SDT5-KKPD-Redna-104-2011-05-13.sp28">

               <speaker>JOŽE TANKO:</speaker>

               <p>Ob četrtkih so po navadi.</p>
            </sp>
            <sp xml:id="SDT5-KKPD-Redna-104-2011-05-13.sp29">

               <speaker>PREDSEDNIK DR. PAVEL GANTAR:</speaker>

               <p>Ne, ne. Prve obravnave so po navadi vedno... Torej, so tudi lahko ob četrtkih. Po
               navadi takrat, ko ni glasovanj, ker je glasovanje samo sklep primeren ali neprimeren,
               da se to prenese. Ampak kot vidite sem tokrat, bi rekel, enako krut do svojega,
               čudno, da niste ga omenili strankarskega kolega ministra Golobiča, ki ima tudi
               nacionalni program visokega šolstva in raziskovanje v inovacijsko strategijo v petek,
               ko ni glasovanj. S tem nisem želel poudariti, da so te tri točke manj pomembne, ampak
               jih damo takrat, ko pač ni glasovanj, to smo vedno tako počenjali in nobenih drugih
               razlogov ni. Jaz bi bil zelo srečen, če bi lahko dal zadnje točke tega sklica na
               četrtek, pa ne bi petke sploh imeli, ampak bomo imeli tudi še naslednji torek. Toliko
               o tem. Moram pa resno zavrniti kakršenkoli poskus, da bi te zadeve interpretirali
               politično pristransko, ker prav ta dnevni red kaže na to, da temu ni tako.
               Prosim.</p>
            </sp>
            <sp xml:id="SDT5-KKPD-Redna-104-2011-05-13.sp30">

               <speaker>JOŽE TANKO:</speaker>

               <p>Hvala za besedo. Poglejte, na marčevski seji je bil dan brez glasovanja četrtek in
               tam smo imeli naše točke na dnevnem redu oziroma govorim za majsko sejo. To je bila
               točka na dnevnem redu, ko ni bilo glasovanja. Potem imam tukaj recimo primer, ko je
               bilo dan brez glasovanj petek in ni točke gor bile ne o davčnem postopku oziroma
               tukaj gor točka in ni bilo glasovanj. Zdaj se je to spet spremenilo na petek in tako
               naprej. Jaz predlaga za konkretno, da se naša točka, predlog zakona o javnofinančni
               odgovornosti prenese na četrtek in se jo zamenja s točko zakona o integriteti. Tisto
               naj bi pa obravnavali v petek. Časa je približno isto, pet minut je razlike, zato
               predlagam, da se ta zakon o javni finančni odgovornosti obravnava v četrtek in da se
               novela zakona o integriteti in preprečevanju korupcije obravnava v petek. Hvala lepa.
                  <stage type="mag"/>
               </p>
            </sp>
            <sp xml:id="SDT5-KKPD-Redna-104-2011-05-13.sp31">

               <speaker>PREDSEDNIK DR. PAVEL GANTAR:</speaker>

               <p>Jaz bom pogledal kaj se da storiti, ampak tu vam tudi neke specifične vnaprej
               najavljene, bi rekel, preference, ne zahteve, preference, ki sem jih skušal kar v
               največji meri upoštevati. Poglejte, gospod Tanko še enkrat, prav ta dnevni red kaže
               na to, da glede na to pri kateri točki so vpete in uvrščene ni nobene politične
               pristranskosti, ampak ravno obratno.</p>
               <p>In druga zadeva je, konec koncev je petek prav tako za nas normalen in običajen
               delovni dan. In ne vidim razloga, da bi karkoli spreminjali. Predvsem pa, takrat
               kadar ni glasovanj, v tistih dneh obravnavamo običajno tiste točke, ki imajo čim manj
               glasovanj. In pri prvih obravnavah, kot veste je samo sklep, da je primeren za
               nadaljnjo obravnavo ali ne in ni amandmajev. Videl bom, če se da kaj storiti. Vedno
               poskušam upoštevati določene preference, če s tem ne porušim kompletnega dnevnega
               reda, predvsem z vidika tudi določenih preferenc ministrov, ki imajo tudi druge,
               recimo, mednarodne obveznosti. Toliko o tem. Prosim.</p>
            </sp>
            <sp xml:id="SDT5-KKPD-Redna-104-2011-05-13.sp32">

               <speaker>JOŽE TANKO:</speaker>

               <p>Hvala lepa. Spoštovani predsednik, da ne bo težav, jaz predlagam, da se zamenja
               obravnava točk, pri katerih so predlagatelji poslanci. Zakon o integriteti so
               predlagali poslanci s prvopodpisanim gospodom Sajovicem. Ne posegam v nobeno vladno
               zadevo. Tam se Vlada lahko udeleži ali ne. Predlagam, da se zamenjajo zakoni, ki so
               bili predlagani s podpisi poslancev, da se spremeni obravnava. Predlagam, da se naš
               zakon obravnava v četrtek in da se v četrtek o njem tudi glasuje. In da se zakon o
               integriteti, ki ima samo pet minut manj časa, 4 ure 35, naš ima pa 4 ure 40 najave,
               prenese na petek. Mislim, da ne bo nobenih težav.</p>
            </sp>
            <sp xml:id="SDT5-KKPD-Redna-104-2011-05-13.sp33">

               <speaker>PREDSEDNIK DR. PAVEL GANTAR:</speaker>

               <p>Se opravičujem, gospod Tanko, jaz mislim, da je to sedaj bolj vprašanje merjenja
               moči. Jaz bom vprašal gospoda Sajovica oziroma te ki so predlagali, ali imajo kakšne
               probleme v zvezi s tem, ali ne. Vendar opozarjam, da ima ta zakon amandmaje in iz
               tega sledi tudi več glasovanj. Zato nisem naklonjen temu prenosu. Opozarjam vas, da
               bo še marsikateri od vaših zakonov, kot od drugih, dobil svoje mesto v petek. Razen,
               če se ne zmenimo, da v petek ne bomo delali, ker je to neprimeren dan za prave
               obravnave. Ne vidim razloga v tem. Če bi imel, gospod Tanko, racionalen razlog, če bi
               mi rekel, nas ne bo, zato ker imamo, ne vem, obisk na Dolenjskem, bi rekel, ja,
               mogoče pa je treba to upoštevati. Ne bo naših zaradi takih razlogov, nekaterih naših
               ključnih poslancev pri tem zakonu, tudi to bi upošteval. Ampak samo zato, ker je
               petek, pa ne morem upoštevati. In je boljše da sem pošten in iskren z vami. Če imate
               problem glede poslanca ali poslancev, ki se zna zgoditi, da takrat koga ni, pa je
               pomemben za razpravo bi poskušal narediti vse, da bi to prestavil, tako kot pri
               drugih. Samo zato, ker je v petek, pa ne bom. Je pa res nesmiselno.</p>
               <p>Gospod Barovič.</p>
            </sp>
            <sp xml:id="SDT5-KKPD-Redna-104-2011-05-13.sp34">

               <speaker>BOGDAN BAROVIČ:</speaker>

               <p>Jaz popolnoma razumem in vem, da je težko usklajevati, ker sam velikokrat pregledam
               urnike in ugotovim, da so pač vsebine tudi prirejene Vladi, ljudem, ki so...
               Poglejte, to je razumljivo, saj morajo ministri tudi iti na ECOFIN, na številna
               srečanja, jaz to popolnoma razumem. Manj bi razumel to tezo, ki ste jo sedaj razvili
               in ste rekli, da bi bili bolj poslušni, če bi nekdo rekel, ja, ne vem, sem tam, pa me
               ni, ali sem tam, pa me ni. V naši poslanski skupini imamo neko pravilo, ki je zelo
               težko presegljivo, ko je seja smo vsi tukaj, razen če so druge delovne obveznosti. Če
               pa ena od poslanskih skupin, glede na pomemben finančni zakon, zame je pomemben, o
               katerem je treba tisti trenutek, tudi ko ga imaš v glavi, gospod predsednik, jaz
               vsem, da imate težko, ampak jaz sem član odbora za finance, <stage type="mag"/> <stage>(Nadaljevanje)</stage> jaz že sploh ne vem, ko vidim vsebino, 732.
               zakon o dohodnini obravnavamo, enkrat ga vloži ta, ta, ta... izgubiš vsebino. Jaz
               tukaj razumem kolega, toliko je teh vsebin, Zakon o dohodnini, Zakon o gospodarskih
               dejavnosti, teh zakonov, če jih greste zdajle pogledati, je toliko, da človek ne ve
               več o čem govorimo. In zato je takšne vsebine lažje obravnavati na tisti dan, torej
               jo obravnavaš in o njej odločaš, ker jo imaš v glavi. To je moje osebno prepričanje.
               Jaz želim samo povedati, kako razumem to prošnjo ali pa predlog kolega. In že sami
               veste tudi kakšno je moje stališče. Jaz sem bil bolj pristaš, zdaj mogoče mi bo kdo
               zameril ali pa ne, prejšnjega sistema veljavnosti poslovnika, ko smo o vseki točki
               glasovali po končani točki. Tam smo tudi vsi morali biti več ali manj na seji
               Državnega zbora. Zdaj je pa že drugače, ampak ne zaradi tega. Jaz tukaj podpiram, ker
               res bi rad rekel, toliko je bilo že teh zakonov, da ko danes govorimo o njem in
               recimo v četrtek in v ponedeljek odločamo, pa sem sam nosilec točke, poleg sedmih,
               osmih drugih, moram si vzeti deset minut časa, pa še enkrat pogledam, da vem o čem
               odločamo. Jaz razumem, kot vsebinsko zahtevo, da je zakon vsebinsko takšen, da bi ga
               obravnavali in odločali na isti dan. Samo to sem želel povedati, da zato podpiram ta
               predlog zamenjave. Nočem podcenjevati nobenega drugega, ampak mislim, da včasih je
               potrebno gledati tudi vsebine zakona in iz področja iz katerega jih je tudi največ.
               Če pogledate, največ zakonov je iz področja notranje politike, financ, predvsem
               financ in pa gospodarstva, da ne bom podcenjeval drugih in takšnih stvari je fino, da
               o njih obravnavaš in odločaš takrat, ko jih tudi obravnavaš. To je samo moja
               obrazložitev in pač želim reči, da v imenu Slovenske nacionalne stranke ta predlog
               podpiramo, če ga boste dali na glasovanje.</p>
            </sp>
            <sp xml:id="SDT5-KKPD-Redna-104-2011-05-13.sp35">

               <speaker>PREDSEDNIK DR. PAVEL GANTAR:</speaker>

               <p>Hvala gospod Barovič. Jaz mislim, da je treba le reči, da poslanci neodvisno od tega,
               kdaj je kateri zakon na dnevnem redu, v petek dopoldne ali v četrtek popoldne ali v
               sredo zjutraj, vedo o čem razpravljajo in o čem bodo tudi glasovali. Jaz mislim, da
               tukaj ni nobene dileme okoli tega. Kar se zadeva udeležbo na sejah, gospod Barovič,
               če kdo, potem jaz dobro vem kdo je prisoten na sejah in kdo ne. in dejstvo je, tako
               kot ste rekli, da velja za vse poslanske skupine, da ko so seje Državnega zbora,
               plenarne, in delovna telesa seveda tudi, morajo poslanci biti tukaj. Za to so plačani
               in to je tudi njihova naloga. Se pa zgodi, da kakšen poslanec lahko manjka pri
               zakonu, pri obravnavi zakona in ta poslanec je pomemben za obravnavo tega zakona, ker
               se je z njim ukvarjal, zaradi, ne vem, ker ima zdravstveni pregled, ker je zadržan iz
               nekih drugih razlogov in takrat, če se le da, bom upošteval specifične želje in
               prenesel en zakon in obravnavo, tako da bi lahko upošteval tega. Vendar ne vidim pa
               razloga in moram biti iskren z vami, pa razlogov, da bi prenesel nek zakon samo zato,
               ker je v petek, ker se, ne vem, nekomu zdi, da je petek slabši dan za obravnavo tega
               zakona. Ali pa resolucije. Če bi se minister za visoko šolstvo pojavil, da ne bi rad
               v petek popoldne o tem govoril. Boš govoril, zato ker smo se tako odločili, je takšen
               dnevni red. in dovolite mi, če bi pa pustil popolnoma svobodno, jaz vam povem, da ne
               vem kdaj bi se seje začele in kaj bi se končale. Nekaj, bi rekel, o tej odgovornosti,
               za te stvari pa morate le prepustiti strokovni službi in meni, ki to pripravimo, ob
               vsem tem konzultaciji. S tem zaključujem to razpravo in tudi točko.</p>
               <p>Ja, prosim, gospod Tanko.</p>
            </sp>
            <sp xml:id="SDT5-KKPD-Redna-104-2011-05-13.sp36">

               <speaker>JOŽE TANKO:</speaker>

               <p>Hvala lepa. Spoštovani predsednik, ne razumem, zakaj je potrebno tako veliko besed ob
               tako enostavnem predlogu.</p>
            </sp>
            <sp xml:id="SDT5-KKPD-Redna-104-2011-05-13.sp37">

               <speaker>PREDSEDNIK DR. PAVEL GANTAR:</speaker>

               <p>Jaz bi prosi, da nehajte razpravljati o tem.</p>
            </sp>
            <sp xml:id="SDT5-KKPD-Redna-104-2011-05-13.sp38">

               <speaker>JOŽE TANKO:</speaker>

               <p>Jaz sem samo povedal, da so primeri, ko predlagamo zakon v postopek, da so ti naši
               predloge vedno takrat, vedno, uvrščeni na tisti dan, ko ni glasovanj. Vedno.
               Poglejte, si, jaz sem vam tri primere povedal, za zadnje tri mesece in to je vedno
               tako. in tukaj se najdemo predlagatelji iz SDS proti Vladi, ki tudi predlaga kakšne
               zadeve, v neenakopravnem položaju <stage type="mag"/>
               <stage>(nadaljevanje)</stage> in čisto enostaven, predlagam, da ta naš zakon o javnofinančni
               odgovornosti oziroma zakon, ki obravnava oziroma predlaga novo finančno pravilo, kar
               zadeva odhodke državnega proračuna pač uvrstimo na dan, ki se zaključi tudi z
               glasovanjem. Če to ni možno, predlagam, da odprete glasovanje. Saj tudi to je
               rešitev, tako da bomo dali neko težo predlogom, ki jih tudi predlagamo. In jaz
               mislim, da ni korektno, da naše točke uvrščate na dnevne rede Državnega zbora, tako
               da jih čim bolj marginalizirate. Zaslužijo si pozornost, zaslužijo si glasovanje, in
               meni je čisto vseeno kdaj si gospod Golobič želi glasovanja o njegovih resolucijah in
               nekaj deset amandmajih, ki so vloženi k tema dvema resolucijama. Če mu pač ni na dan
               ko glasujemo o zakonih in predlogih, ki imajo veliko amandmajev, pa naj bo v petek ko
               ni glasovanj, saj mi je to čisto vseeno. Jaz bi za naš zakon predlagal, da ga
               uvrstimo in zamenjamo s tistim, ki ga je predlagal gospod Sajovic. Tistih nekaj
               amandmajev pri zakonu o integriteti, ki bo vloženih ni noben problem, da ne bi o njem
               razpravljali v petek in potem naslednji teden v torek glasovali. To je bolj problem
               predlagatelja kakršnegakoli predloga. Tako bom rekel, vsebinskega, kot tudi
               proceduralnega. In tu je ignoranca, lahko ugotovim, popolna na obeh delih.</p>
               <p>Hvala lepa.</p>
            </sp>
            <sp xml:id="SDT5-KKPD-Redna-104-2011-05-13.sp39">

               <speaker>PREDSEDNIK DR. PAVEL GANTAR:</speaker>

               <p>Dobro, se ne bom samo jaz prepiral z vami. Še enkrat bom ponovil to, v petek je
               enakovreden dan za obravnavo zakonov, kot katerikoli drugi dan. To je prva stvar.
               Ampak, se ne bom samo jaz prepiral z vami, bom pa vendarle dal ta vaš predlog na
               glasovanje.</p>
               <p>Kdo je za to, da se predlog zakona o javni finančni odgovornosti, prva obravnava, ki
               ga je predložila skupina poslancev s prvopodpisanim Jožetom Tankom prenese na dnevni
               red seje v četrtek in predlog zakona o spremembah in dopolnitvah zakona o integriteti
               in preprečevanju korupcije, ki ga je predložila skupina poslancev s prvopodpisanim
               mag. Borutom Sajovicem s četrtka na petek. Kdo je za? <stage>(SNS in SD)</stage>.</p>
               <p>Ugotavljam, da predlog ni sprejet. SNS in SDS, ugotavljam, da predlog ni sprejet. Se
               opravičujem.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - RAZNO.</title>
               </p>
               <p>Nekih predlogov nisem dobil za obravnavo. Vidim, da ni.</p>
               <p>Zato zaključujem točko razno in tudi sejo in se zahvaljujem za prisotnost.</p>
               <stage>(Seja je bila zaključena 13. maja 2011 ob 12.52.)</stage>
            </sp>
         </div>
      </body>
   </text>
</TEI>

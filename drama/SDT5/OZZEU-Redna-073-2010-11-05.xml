<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZEU-Redna-073-2010-11-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">929AA1CC4170C1C9C12577C800306778</idno>
               <idno type="custom" subtype="day">42CF37EECB07A0E7C12577D5002289CD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=42CF37EECB07A0E7C12577D5002289CD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-Redna-073-2010-11-05.OZZEU" n="073">
               <name>Redna</name>
               <date when="2010-11-05"/>
            </setting>
         </settingDesc>
         <particDesc>
            <listOrg>
               <org xml:id="OZZEU-Redna-073-2010-11-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-Redna-073-2010-11-05.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">73. seja</stage>
            <stage type="date">(5. november 2010)</stage>
            <stage type="chairman">Sejo je vodila Darja Lavtižar Bebler, predsednica odbora.</stage>
            <stage type="time">Seja se je pričela ob 10.03.</stage>
            


            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Spoštovane kolegice in kolegi.</p>
               <p>Začenjam 73. sejo Odbora za zadeve Evropske unije. Obveščam vas, da sta zadržana in
               se seje ne moreta udeležiti naša člana: gospod Anton Anderlič in gospod Milenko
               Ziherl. Na seji, kot nadomestni član odbora s pooblastilom sodelujeta gospod Samo
               Bevk namesto gospe Silve Črnugelj in gospod Janez Kikelj, namesto gospoda Matevža
               Frangeža.</p>
               <p>Obveščam vas, da so na sejo povabljeni predstavniki Vlade, poslanci Evropskega
               parlamenta iz Republike Slovenije ter predsednik Komisije za mednarodne odnose in
               evropske zadeve v Državnem svetu, gospod Vincenc Otoničar. In vse navzoče lepo
               pozdravljam.</p>
               <p>Prehajam na določitev dnevnega reda seje odbora. S sklicem seje ste prejeli dnevni
               red, ker v poslovniškem roku ni nihče predlagal razširitve oziroma spremembe dnevnega
               reda je določen takšen dnevni red seje kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA SKLEPA EVROPSKEGA PARLAMENTA IN SVETA O UVEDI PRVEGA PROGRAMA ZA
                  POLITIKO, RADIOFREKVENČNEGA SPEKTRA.</title>
               </p>
               <p>Gradivo k tej točki smo prejeli od Vlade 21. 10. 2010 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije in
               skrajni rok za naš odziv je 5. 11. 2010.</p>
               <p>Gradivo je bilo v skladu z določili Poslovnika Državnega zbora predhodno dodeljeno v
               obravnavo matičnemu delovnemu telesu, to je Odboru za visoko šolstvo, znanost in
               tehnološki razvoj, ki pa zadeve ni obravnavalo. In zdaj smo mi pričakovali, da bo
               tukaj stališča predstavil predstavnik Vlade, minister za visoko šolstvo, znanost in
               tehnologijo, gospod Gregor Golobič, pa ga trenutno še ni na naši seji. Slišali pa
               smo, da je na poti. In potem bom prosila, da bo tisti del, kjer je bilo mišljeno, da
               bo gospa z ministrstva nam pomagala predstaviti predlog sklepa in predlog stališča
               Republike v tej zadevi. In bi vas prosila, če vi lahko začnete to točko in če poveste
               tudi svoje ime, zato, da bomo zaradi zapisnika imeli stvari urejene.</p>
               <p>Prosim.</p>
            </sp>
            <sp who="SDT5:PernušGrošeljBarbara">

               <speaker>BARBARA PERNUŠ GROŠELJ:</speaker>

               <p>Lep pozdravljeni, dobro jutro. Moje ime je Barbara Pernuš Grošelj in sem vodja
               sektorja z Ministrstva za visoko šolstvo, znanost in tehnologijo.</p>
               <p>Spoštovana predsednica odbora, gospe poslanke in gospodje poslanci. Pred vami je prvi
               predlog programa za politiko radiofrekvenčnega spektra, ki se je kdajkoli sprejemal
               na nivoju Evropske unije. evropska komisija je namreč septembra sprejela paket
               medsebojno povezanih ukrepov s področja širokopasovnih povezav. Treba je povedati, da
               je zagotovitev širokopasovnih povezav določanja kakovosti, to pomeni hitrih in ultra
               hitrih hitrosti, eden od ključnih ciljev strategije 2020 in digitalne agende za
               Evropo. Brezžične širokopasovne povezave so pri tem temeljnega pomena za pokrivanje
               ruralnih p področij, zlasti na podeželju, ker ne bi bila rentabilna namestitev
               drugačnih tipov širokopasovnih povezav. Zato je tudi zagotovitev zadostnega spektra
               za takšne širokopasovne povezave ena od prednostnih nalog tega programa, ki je danes
               pred vami in se njegov predlog obravnava.</p>
               <p>Na področju elektronskih komunikacij, je bila možnost sprejema takšnega programa, ki
               bi določal skupne cilje in skupne politike pri upravljanju spektra, predvidena že pri
               zadnji spremembi regulativnega paketa s področja elektronskih komunikacij 2009, in
               seveda pri spremembi teh direktiv je sodeloval s svojimi stališči tudi ta Državni
               zbor. Vendar pa se je v okviru priprave tega programa pokazalo, da je treba gledati
               širše, zato se program nanaša tudi na druga področja. To pomeni ne samo elektronske
               komunikacije, tudi promet, raziskave, opazovanje zemlje, Galilejo, varstvo okolja in
               boj proti globalnemu segrevanju.  In ta predlog se nanaša na obdobje petih let. Tako v
               splošnem.</p>
               <p>Zdaj pa, ker je med tem že prišel naš minister, bi prosila, da morda on nadaljuje s
               predstavitvijo tega programa in stališča, ki ga predlaga Vlada.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Ja, prosim, gospod minister. Izvolite.</p>
            </sp>
            <sp who="SDT5:GolobičGregor">

               <speaker>GREGOR GOLOBIČ:</speaker>

               <p>Hvala lepa.</p>
               <p>Jaz se opravičujem, z ministrom Žekšem, tiskovna konferenca se je malenkost zavlekla
               in, žal, sem malo zamudil.</p>
               <p>Jaz bi nadaljeval na tem mestu, kjer je sodelavka z direktorata končala. Ta predlagan
               program, ki je zelo v skladu s tem kar v Sloveniji načrtujemo na tem področju,
               predvideva upravljanje spektra na podlagi teh skupnih regulativnih načel, in določa
               cilje politike za zagotovitev boljše dostopnosti ter učinkovitejše uporabe in
               upravljanja spektra. Tukaj je navedena vrsta konkretnih ukrepov za to kako povečati
               konkurenčnost, kako tudi povečati učinkovitost, prožnost. So pa ti osrednji ukrepi
               tega predloga povezani s tem, da se zagotovi zadostni del radiofrekvenčnega spektra
               za ključne, to so brezžične širokopasovne povezave. Predlog je, da se do leta 2012
               dokonča odobritev spektra, ki je bil v tehničnem smislu na ravni EU že usklajen. Do
               začetka leta 2013, 12. januarja pa naj bi se sprostil pas tako imenovane digitalne
               dividende na 800 megahercih in se ga posebej nameni za povečanje pokritosti
               podeželskih, ruralnih območij s širokopasovnimi povezavami. Ti ukrepi dodatno
               naslavljajo vprašanje kako pospeševati trgovanje s posameznimi pasovi in tudi kako
               zagotoviti dodaten spekter za širokopasovni dostop preko satelitskih komunikacij.
               Evropska komisija mora v skladu s tem predlogom delovanje tega programa preveriti in
               pregledati do konca leta 2015.</p>
               <p>Vlada je zavzela stališče da se v splošnem strinja s predlogom sklepa Evropskega
               parlamenta in Sveta o uvedbi prvega programa za politiko radiofrekvenčnega spektra.
               Gre za pomemben dokument, ki bo po pričakovanjih izdatno prispeval k doseganju
               glavnih ciljev politike Evropske unije do leta 2015 na tem področju. Tudi ta
               dokument, program, je pomemben v smislu, da podpira vlada da takšno stališče sprejme
               tudi Državni zbora.</p>
               <p>Predlog prinaša nek obseg vprašanj, ki presegajo dimenzijo uporabe spektra zgolj za
               elektronska komunikacijska omrežja oziroma storitve. Določba o konkurenci bo povečala
               oziroma spodbudila dodatno konkurenco, in državam članicam omogočala sprejetje
               ukrepov, s katerimi bi lahko učinkoviteje preprečevale izkrivljanje konkurence, ki bi
               nastalo zaradi vprašanj povezanih s prožnostjo uporabe spektra, trgovanje spektra, in
               tudi drugega morebitnega kopičenja pravic iz naslova uporabe spektra. Prav tako v
               tretjem odstavku 7. člena predloga programa najdemo določbo, ki omogoča možnost za
               udejanjanje interesa za dodatno delitev spektra, ki so ga za potrebe varnosti,
               zaščite in reševanja že izrazili tudi notranji ministri držav članic Evropske
               unije.</p>
               <p>Mi predvidevamo, da nam bo v Sloveniji uspelo pas digitalne dividende na 800
               megahercih sprostiti do datuma, ki je določen v tretjem odstavku 6. člena predloga
               tega programa, to je do 1. januarja 2013. S tem v zvezi je v načrtu tudi prenova naše
               obstoječe, slovenske strategije razvoja širokopasovnih omrežij, nastala in bila
               sprejeta v letu 2008. V tem smislu nam ta rok, ki ga ta dokument prinaša, torej 1.
               januar 2013 je usklajen, torej mu ne nasprotujemo. Ni pa za enkrat z naše strani še
               izključeno, da nebi v skladu  z
               možnostjo, ki je na voljo v nekem trenutku in pravočasno zaprosili za nacionalno
               izjemo, če bomo ocenili, da je to potrebno. Razlog, ključen, ki bi to lahko bil,
               razlog za uveljavitev te izjeme je dejstvo, da je uporaba te digitalne dividende za
               mobilne širokopasovne komunikacije pogojena, povezana tudi z nekim doslednim umikom s
               tega področja, s tega področja frekvenčnih pasov s strani sosednjih držav. Tukaj
               imamo različne izkušnje, z različnimi sosednjimi državami in tukaj je bil to povod na
               podlagi katerega bi lahko v pravočasnem, v tem roku, ki bo na voljo uveljavljali to
               izjemo.</p>
               <p>Skratka, vlada izraža načelno podporo predlogu tega programa. Imamo pred očmi tudi
               možnosti za njegovo izboljšanje v nadaljevanju in v času pogajanj v tem rednemu
               zakonodajnemu postopku si bomo prizadevali za uveljavljanje teh izboljšav. Hvala
               lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Havla tudi vam gospod minister. In zdaj odpiram razpravo poslank in poslancev, želi
               kdo besedo? Gospod Jerovšek, prosim.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Kljub temu, da mi je bila fizika v šoli na fakulteti pri srcu močno imam kar nekaj
               težav z razumevanjem te terminologije in vsega tega in se bojim, da tudi verjetno
               morda celo ni čisto korektno prevedeno. Zdaj ta zadeva o uvedbi prvega programa ali
               je to prioritetni program ali kaj, zdaj ta dikcija mi od vsega začetka ni popolnoma
               jasna, prvi program za <gap n="..."/><stage>/Nerazumljivo./</stage><gap n="..."/> radiofrekvenčnega spektra, tukaj
               domnevam, da gre za malo neroden prevod, ampak to ni tako bistveno.</p>
               <p>Zanima me, da pri sprostitvi te digitalne dividende razpoložljivega spektra v temu
               frekvenčnemu območju, kdo zdaj zaseda ta del spektra. Ker namreč tudi s tem vlada
               sama navaja potem v nadaljevanju te obrazlage, da vzpostavlja dvom tudi v pravilnem
               razumevanju obveznosti naložene državam članicam. Tudi vidim znotraj Vlade,
               izpostavljajo nek dvom, da se sploh prav razumejo znotraj Evropske unije. Zdaj, ti
               cilji so pozitivni, jaz mislim, da bi bilo pametno, če razložite, pravijo, mi smo že
               nekaj izpustili, pa da je menda že pokrito, jaz to podpiram. Če je to dejansko za to,
               da bodo vsi prebivalci pravzaprav neke države in tudi v Sloveniji imeli enak dostop
               te moderne komunikacije. Ampak vendarle se bojim, da v nekaterih stvareh se
               sprejemajo obveznosti, ki so sicer pozitivne, ampak če sama Vlada govori o dvomu, o
               pravilnem razumevanju, jaz ne vem ali ni možno znotraj Evropske unije razčistiti za
               kaj pravzaprav gre. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi še kateri od poslancev oziroma poslanka besedo? Če ne potem bi
               prosila gospod minister, če lahko pomagate razjasniti ta vprašanja.</p>
            </sp>
            <sp who="SDT5:GolobičGregor">

               <speaker>GREGOR GOLOBIČ:</speaker>

               <p>Hvala lepa. Ja nekaj vprašanj je bilo. </p>
               <p>Dejansko gre za, če pogledamo regionalno <gap n="..."/><stage>/Nerazumljivo./</stage><gap n="..."/> <q>"The first
               radiospecterum policy program."</q> Skratka, dejansko je prvi v smislu, doslej ni bilo
               tašnega, časovno seveda ne kot prvi ali pa drugi program televizijski, ampak prvič se
               je zgodilo, da na tej ravni se postavlja takšen dokument. In poleg tega imamo prvo
               fazo razprave o njem. Skratka z vidika nejasnosti uveljavljanja posameznih korektur
               pričakujemo, da bo ta razprava prinesla še v diskusijah med državami članicami na
               plano pravzaprav posamezne dileme, pričakovanja in da bomo seveda tudi tukaj potem še
               razpravljali. Ta spekter je zaseden, ker ste prej omenili ta del, predvsem za
               radiodifuzijo. To je tisto zaradi česar je pomembno, zaradi česar je ta Državni zbor
               ne davno op hitrem, nujnem postopku spremenil Zakon o prehodu na digitalno radiodifuzijo, da s 1. decembrom
               dejansko v Sloveniji izvedemo ta prehod, to je potrjeno, letošnjega leta. In na ta
               način z naše strani spustimo ta spekter, vemo da ga sosednje države po večini že so,
               malenkost za nami je tudi sosednja država Italija na tem, da to stori. S tem se bo
               pravzaprav omogočila migracija teh programov na druge dele frekvenčnega spektra in
               sprostitev tistega, ki predstavlja to digitalno dividendo na kateri v resnici vidimo
               možnost, da bi v Sloveniji širokopasovni internetni dostop vzpostavili kot
               univerzalno storitev. Kar pa seveda pomeni, univerzalnost neke storitve, ki je danes
               na ravni elementarnega telefonskega priključka v Sloveniji zagotovljena, pomeni da
               mora vsakemu državljanu biti omogočena pridobitev takšne širokopasovne povezave.</p>
               <p>To je velik pomemben korak, ki si ga privoščijo države lažje z drugačno geografsko
               konfiguracijo, v Sloveniji je pa pravzaprav ta širokopasovna tehnologija, ki prihaja,
               nova, tista, ki bo omogočila rešitev tega perečega problema z vidika mnogih razvojnih
               vidikov Slovenije. In seveda predpostavka uporabe tehnologije pa sprostitev tega
               spektra oziroma torej pravilna uporaba te digitalne dividende.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi še kdo besedo? Če ne potem razpravo k tej točki dnevnega reda tudi
               zaključujem in na glasovanje dajem predlog stališča Republike Slovenije, ki se glasi:
               Republika Slovenija se v splošnem strinja s predlogom sklepa evropskega parlamenta in
               Sveta o uvedbi prvega programa za politiko radiofrekvenčnega spektra, saj gre za
               pomemben dokument, ki bo po pričakovanjih znatno prispeval k doseganju glavnih ciljev
               politik Evropske unije do leta 2015.</p>
               <p>Prosim, da glasujemo. Za je glasovalo 9 članov odbora in proti nihče.</p>
               <p>Torej ugotavljam, da je stališče sprejeto.</p>
               <p>In s tem zaključujem 1. točko dnevnega reda.</p>
               <p>In prehajamo na <title>2. TOČKO DNEVNEGA REDA - TO PA JE ZASEDANJE SVETA EVROPSKE UNIJE
                  ZA PRAVOSODJE IN NOTRANJE ZADEVE, KI BO V BRUSLJU 8. IN 9. NOVEMBRA LETOS.</title>
               </p>
               <p>Gradivo k tej točki smo prejeli od Vlade 4. novembra letos na podlagi 8. člena Zakona
               o sodelovanju med Državnim zborom in Vlado o zadevah Evropske unije.</p>
               <p>Bom prosila pri tej točki predstavnika Vlade, najprej za področje pravosodje, gospoda
               Boštjana Škrleca, državnega sekretarja na Ministrstvu za pravosodje in nato za
               področje notranjih zadev gospoda Damjana Laha, državnega sekretarja na Ministrstvu za
               notranje zadeve, da nam predstavi ta izhodišča. Gospod Škrlec, prosim.</p>
            </sp>
            <sp who="SDT5:ŠkrlecBoštjan">

               <speaker>BOŠTJAN ŠKRLEC:</speaker>

               <p>Hvala lepa gospa predsednica. Lep pozdrav vsem članom in članicam odbora.</p>
               <p>9. novembra bo v Bruslju zasedanje Sveta EU za pravosodje in notranje zadeve. V zvezi
               s temami, ki bodo obravnavane v sestavi pravosodnih ministrov naj predstavim, kaj je
               vsebina dnevnega reda; najprej bodo ministri govorili o predlogu direktive Evropskega
               parlamenta in Sveta o napadih na informacijske sisteme in o razveljavitvi okvirnega
               sklepa Sveta iz leta 2005. Gre za nov instrument, ki je bil prvič predstavljen s
               strani komisije 4. oktobra letos, gre pa za dokument, ki, kot povedano, razveljavlja
               obstoječi okvirni sklep in opredeljuje nova kazniva dejanja oziroma nove oblike
               izvršitve kaznivih dejanj, ki so storjena z uporabo hitro razvijajoče tehnike in
               tehnologije in ki niso vključena v trenutno veljavni okvirni sklep. Slovenija se
               strinja, da je potrebno na področju kazenske zakonodaje, na področju EU tovrstna
               kazniva dejanja bolj uskladiti oziroma zagotoviti večjo usklajenost predpisov, ker je
               to pogoj za boljši pregon takšnih kaznivih dejanj, ki so običajno storjena čezmejno,
               torej v več državah.</p>
               <p>Je pa res, da ta predlog direktive tudi pomeni poseg v trenutno veljavne kazenske
               zakonodaje držav članic, tako glede vpisa posameznih oblik kaznivih dejanj kot tudi
               glede višine kazni in obtoževalnih okoliščin ter načina storitve. Zaradi tega bo
               potrebno v nadaljevanju seveda zelo skrbno pretehtati do kod in do katere mere je
               mogoče ta vprašanja poenotiti s takšnim instrumentom.</p>
               <p>Naslednja točka na dnevnem redu je pobuda Kraljevine Belgije, Republike
                  Bolgarije, Estonije,
               Španije, Republike Avstrije, Slovenije in Kraljevine Švedske z direktivo evropskega
               parlamenta in Sveta o evropskem preiskovalnem nalogu v kazenskih zadevah. Tako je
               bila opravljena splošna razprava o temu instrumentu, gre pa za novi instrument
               medsebojnega sodelovanja v kazenskih zadevah. Ta evropski preiskovalni nalog bo
               poenotil način in pogoje za izvedbo tistega kar pravzaprav danes že obstaja, torej
               sodelovanje pri preiskovalnih zadevah je vzpostavljeno vendar temelji na različnih
               pravnih podlagah in se izvaja z različnimi instrumenti in zaradi tega je precej
               nepregledno. Ta novi instrument bo poenotil izvajanje teh postopkov. S tem bo zbudil
               več zaupanja med državami članicami kar posledično pomeni večji uspeh pri sodelovanju
               v tovrstnih kazenskih zadevah. Temelji pa na načelu vzajemnega priznavanja kot
               temeljnem principu sodelovanja v takšnih zadevah.</p>
               <p>Naslednja točka je predlog direktive evropskega parlamenta in sveta o pravici do
               obveščenosti v kazenskem postopku. Tudi tukaj bodo ministri opravili orientacijsko
               razpravo. Gre za instrument katerega namen je določiti skupna minimalna pravila glede
               pravice do obveščenosti obdolžencev v kazenskih postopkih, v zvezi z njegovimi
               procesnimi pravicami oziroma v zvezi z obtožbo zoper takšno osebo. Tudi ta ukrep
               zasleduje cilj zgraditi večje zaupanje med državami članicami saj je z zagotovitvijo
               teh osnovnih procesnih pravic zagotovljena tudi kvalitetna obramba in je oseba, ki je
               v kazenskem postopku oziroma pred kazenskim postopkom dobi status subjekta in ne
               zgolj objekta. Pravica do obveščenosti se nanaša na različne faze postopka in govori
               o tem, da ima obdolženec pravico do obveščenosti o razlogih obtožbe in pravico do
               vpogleda v spis. Na svetu ministrov bo belgijsko predsedstvo skušalo doseči splošni
               pristop okoli najpomembnejših odprtih vprašanj kot sta v temu trenutku obseg pravice
               do obveščenosti in pravice do vpogleda v spis. Republika Slovenija podpira ta predlog
               direktive, ker je obveščenost obdolženca seveda predpogoj za uspešen in pošten
               kazenski postopek.</p>
               <p>Na koncu pa se bodo ministri seznanili še z letnim poročilom Agencije EMC DDA in
               poslušali predstavitev komisije o pregledu dosedanjega izvajanja akcijskega načrta na
               področju drog v EU za obdobje 2009 - 2012. Na temu svetu se predvideva predstavitev
               predstavnika navedene agencije s katerim do sedaj ministri še niso bili seznanjeni v
               okviru delovnih skupin oziroma s katerim države članice še niso bile seznanjene v
               okviru delovnih skupin. Ter predstavitev komisije o pregledu izvajanja tega
               akcijskega načrta, razprava ni predvidena in zaradi tega tudi ni posebnega stališča,
               ki bi ga Republika Slovenija v tej zvezi zavzela. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Zdaj pa bi prosila gospoda Damjana Laha, državnega sekretarja na
               Ministrstvu za notranje zadeve za drugi del.</p>
            </sp>
            <sp who="SDT5:LahDamjan">

               <speaker>DAMJAN LAH:</speaker>

               <p>Hvala lepa gospa predsednica. Spoštovani člani, članice odbora, lep pozdrav.</p>
               <p>Na dnevnem redu tokratnega zasedanja sveta ministrov za pravosodje in notranje zadeve
               je s področja notranjih zadev kar nekaj tem, nekaj točk in sicer kot prva Schengenski
               informacijski sistem druge generacije. Pri tej točki se pričakuje poročilo komisije o
               stanju razvoja. Razprava ni predvidena vendar pa je mogoče vseeno potrebno povedati
               stališče, ki ga Slovenija zastopa že ves čas, razvoja tega Schengenskega
               informacijskega sistema druge generacije in sicer ves čas seveda zastopamo kritično
               stališče do zamikov, ki se pojavljajo pri implementacijo funkcionalnosti. Prva
               implementacija funkcionalnosti je bila predvidena za leto 2011, v temu trenutku je
               operativnost sistema predvidena v prvem četrtletju leta 2013. Seveda Slovenija stoji
               na stališču, da ta časovnica pa naj v resnici tudi obvelja in da neki novi razlogi za
               zamude niso več upravičljivi. In pa seveda stališče Slovenije tudi je, da mora biti
               operativnost dosežena znotraj obstoječih finančnih okvirov in seveda dosedanje
               nacionalne naložbe v sistem morajo biti absolutno zaščitene.</p>
               <p>Drugo področje je sprememba uredbe o seznamu tretjih držav katerih državljani morajo
               pri prehodu zunanjih meja imeti vizume in držav katerih državljani so oproščeni te
               zahteve. Tukaj, s tokratno spremembo uredbe  prihajata na pozitivni seznam Bosna in Hercegovina ter Albanija s tem
               bo seveda tudi na nek način zaključen proces vizumske liberalizacije za države
               Zahodnega Balkana, ki se je začela v letu 2007. Za državljane Srbije, Črne Gore in pa
               Makedonije so bile vizumske obveznosti odpravljene že v letu 2009, Bosna in
               Hercegovina ter Albanija pa takrat teh pogojev nista izpolnjevali. Slovenija seveda
               podpira sprejem spremembe uredbe saj je v procesu Slovenja seveda igrala zelo aktivno
               in pa zelo pomembno vlogo</p>
               <p>Naslednje področje obravnave na svetu je sprememba uredbe o ustanovitvi Frontexa<stage>(?)</stage>.
               Tukaj gre za Agencijo Evropske unije, ki je bila ustanovljena že leta 2004, njena
               ključna naloga pa je koordinacija operativnega sodelovanja med državami članicami
               ključno z izvajanjem skupnih operacij in pripravo pilotnih projektov. S sedanjo
               predlagano spremembo naj bi se izboljšala učinkovitost agencije Frotnex z odpravo
               pomanjkljivosti, ki so bile ugotovljene v več evalvacijah njenega delovanja in v
               posvetovalni strokovnjaki držav članic. Slovenija seveda podpira krepitev delovanja
               Agencije Frtontex kot koordinatorja aktivnosti na zunanjih mejah pri čemer sodeluje
               več držav članic Evropske unije saj bo tako omogočeno tudi učinkovitejše izvajanje
               nalog te agencije.</p>
               <p>Naslednje področje je sprememba uredbe o vzpostavitvi mreže uradnikov za zvezo in za
               preseljevanje. S predlagano spremembo uredbe bo vzpostavljena povezava in pa
               zagotovljena pravna podlaga za sodelovanje med agencijo Frontex in pa mrežami
               uradnikov za zvezo.</p>
               <p>Potem je šesto poročilo komisije Svetu in Evropskemu parlamentu o ohranitvi vizumske
               obveznosti v nekaterih tretjih državah. Predstavljeno bo poročilo o stanju na
               področju vizumske vzajemnosti. Potem skupni evropski azilni sistem, po poročanju o
               trenutnem stanju glede projekta vzpostavitve skupnega azilnega sistema gre predvsem
               za pregled postopkov spreminjanja ključnih aktov s področja azila s čimer naj bi bili
               do leta 2012 oblikovani skupni standardi. Slovenija je nekoliko seveda podpira
               vzpostavitev skupnega azilnega sistema vendar pa smo mnenja, da bo do leta 2012 zelo
               težko doseči to vzpostavitev na načine in pa obsege kot se v temu trenutku predvideva
               v ključnih strateških dokumentih.</p>
               <p>Naslednje področje so sklepi sveta o uredbi in izvajanju ciklov oblikovanja politik
               EU za boj proti hudim oblikam mednarodnega kriminala in mednarodnemu organiziranemu
               kriminalu. Svet bo sprejel sklepe o uveljavitvi evropskega modela za boj proti
               organiziranemu kriminalu na osnovi obveščevalne kriminalistične dejavnosti. Sklep
               zavezujejo države članice k sodelovanju v okviru te metodologije in zagotavljanju
               nacionalnih resursov ter prilagoditvi njihovega pristopa in nacionalne politike. </p>
               <p>Naslednje področje je izvajanje sklepov k rimski pogodbi. V Svetu že nekaj časa
               poteka razprava o problematiki tehnične podpore implementacij ter tudi stanju in
               pripravah na evalvacijo izvajanja primskih<stage>(?)</stage> sklepov. Na samem svetu se pričakuje
               poročilo komisije o izvajanju sklepov sveta, predvsem zato, ker morajo države članice
               do konca leta 2011 tudi implementirati te primske<stage>(?)</stage> sklepe. Slovenija je imela v
               prejšnjem tednu še zadnjo evalvacijo s področja izmenjave podatkov o motornih
               vozilih. To evalvacijo smo uspešno prestali in jo bomo tudi do roka implementirali
               primske sklepe<stage>(?)</stage>.</p>
               <p>Še zadnje področje, ki bo obravnavano na agendi notranjih ministrov je uredba za
               trženje in pa uporabo predhodnih sestavin za ekskluzive. Tukaj bo v bistvu ta točka
               predstavljena samo kot pobuda s strani komisije, namen uredbe pa je ureditev dostopa
               širše javnosti do omenjenih sestavni preko prodaje na trgu kemikalij. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala tudi vam. In zdaj odpiram razpravo  poslancev in poslanke. Gospod Barovič se je že priglasil k besedi.
               Prosim gospod Barovič.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Hvala. Dotaknil bi se tega drugega dela. Najprej pa jasno, sam podpiram stališče
               Republike Slovenije, da je oziroma, da ni več nobenih razlogov za odlaganja schengena
               2. Glede na to, da pa to zgodbo poznam še iz časa ministrovanja gospoda Mateja in, da
               smo že takrat govorili o uvedbi schengena 2, me zanima ali veste konkretno zaradi
               kakšnih razlogov je ponovni zamik za, kot ste rekli, dve leti. Prvo četrtletje
               2013.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospod Lah, prosim.</p>
            </sp>
            <sp who="SDT5:unknown-M">

               <speaker>GOSPOD LAH:</speaker>

               <p>Glavni problem je v izvajalcu, ki naj bi nadgrajeval samo vsebino informacijskega
               sistema in pa operacijsko opremo in pa seveda tudi v zahtevah po novih
               funkcionalnostih, ki naj bi se uvedlo v ta schengenski informacijski sistem. Seveda
               te nove funkcionalnosti so glavni razlog za to, da je potrebno opraviti ta zamik.
               Seveda pa razmišljamo, vsaj stališče Slovenije je, da pa te nove funkcionalnosti naj
               ne bi dodatno bremenile finančno posameznih držav članic. Je pa v resnici finančno
               breme tega projekta iz leta 2002 do današnjega dne se povzpelo iz 15 milijonov evrov
               na približno 100 milijonov evrov.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Še dopolnilno vprašanje. Prosim gospod Barovič.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Torej, če vas prav razumem, sta razloga dva. Eden je tehnološke narave, to je bil vaš
               prvi odgovor, drugi pa je, ste omenil izraz nove funkcionalnosti. Zdaj jaz ne morem
               zahtevati ali pa ne vem ali vi to veste ali ne, ampak kaj so te nove funkcionalnosti
               vsebinsko, če mogoče veste ali pa do prihodnjič bi rad ta odgovor. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Bi dala besedo zdaj kar gospodu Jerovšku pa boste potem na vse skupaj odgovorili.
               Gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p> Hvala lepa. V zvezi s to, ne vem katere je točka ta, osnutek uredbe evropskega
               parlamenta in sveta Evropske unije o spremembi uredbe o seznamu tretjih držav, kateri
               državljani morajo pri prehodu meja imeti vizo držav, katerih državljani so oproščeni
               te zahteve. Gre za to vizumsko sprostitvijo in prehajata Bosna in Hercegovina in
               <gap n="..."/><stage>/Nerazumljivo./</stage><gap n="..."/> na pozitivni program, seznam. Tu piše, da Francija temu
               nasprotuje oziroma o tej umestitvi. Je to povezano s temi francoskimi ukrepi zoper
               Rome? Me pa zanima tudi ali bo imelo kaj vpliva na to zadevo, ali jaz ne vem, to je
               ta zadeva, ki jo je tudi poslanka evropskega parlamenta, gospa Fajonova peljala,
               poročevalka, če se ne motim, ali bo na to kaj vplivalo to, kar se je zgodilo v zvezi
               s srbskimi navijači na tekmi Italija, Srbija, ki so z nedovoljenimi rekviziti prešli
               schengensko mejo. Vaša ministrica je tu pojasnjevala, da niso šli preko Slovenije, še
               stalno se pojavljajo domneve, da tudi slovenska policija, Slovenija ni ta nadzor
               dobro opravila, tako da me zanima ali bo to prisotno tudi na tem zasedanju. Hvala
               lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Gospod državni sekretar, prosim.</p>
            </sp>
            <sp who="SDT5:unknown-M">

               <speaker>GOSPOD ____:</speaker>

               <p>Hvala lepa. Kar se tiče dodatne funkcionalnosti, naj bi se uvedlo preverjanje prstnih
               odtisov in pa število poizvedb je od leta 2002 do leta 2010 bistveno naraslo. Giblje
               se v nekaj 10 milijonih. Kar se tiče števila poizvedb.</p>
               <p>Kar se pa tiče vprašanja nasprotovanja Francije. Francija v resnici več ne nasprotuje
               vizumski liberalizaciji. Pravi, da deklaracija, ki je <gap n="..."/><stage>/Nerazumljivo./</stage><gap n="..."/> gre v
               pravo smer in, da seveda daje neke prave odgovore na vse tiste pomisleke, ki jih je
               Francija do sedaj imela. V tem trenutku je edina skeptična  država do te vizumske liberalizacije še Nizozemska.
               Oni pač še vedno menijo, da obstajajo dvomi glede izpolnjevanja nekaterih kriterijev,
               ki jih je Nizozemska izpostavljala že v preteklosti. Verjamemo pa seveda, da bo
               sprememba uredbe sprejeta. Seveda je pa za sprejem te uredbe potrebna kvalificirana
               večina držav.</p>
               <p>Kar se tiče pa navijačev. O tem prav gotovo svet na tem zasedanju ne bo razpravljal.
               Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi še kdo besedo? Če ne, potem tudi to razpravo zaključujem in
               predlagam, da sprejmemo naslednji sklep.</p>
               <p>Odbor za zadeve Evropske unije se je na 73. seji, 5. novembra 2010 seznanil z
               izhodišči za udeležbo delegacije Republike Slovenije na zasedanju sveta Evropske
               unije za pravosodje in notranje zadeve, ki bo v Bruslju, 8. in 9. novembra letos in
               jih podprl. Prosim, da glasujemo. Zaključujem glasovanje. 10 glasov za in nihče
               proti.</p>
               <p><stage>(Za je glasovalo 10.)</stage> <stage>(Proti nihče.)</stage></p>
               <p>Ugotavljam, da je to stališče sprejeto. S tem zaključujemo 2. točko dnevnega
               reda.</p>
               <p>Prehajamo na <title>3. TOČKO DNEVNEGA REDA - ZASEDANJE SVETA EVROPSKE UNIJE ZA
                  EKONOMSKE IN FINANČNE ZADEVE</title>, ki bo v Bruslju 11. novembra letos. Gradivo k
               tej točki smo prejeli od Vlade 4. novembra 2010 na podlagi 8. člena zakona o
               sodelovanju med Državnim zborom in Vlado v zadevah Evropske unije in bom kar prosila
               predstavnika Vlade, ministra dr. Franca Križaniča, da nam predstavite izhodišča.
               Prosim.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa. Lepo pozdravljeni. Torej 11. novembra 2010 bo v Bruslju potekalo
               zasedanje sveta Evropske unije za ekonomske in finančne zadeve Ecofin, ki bo v celoti
               namenjeno obravnavi proračunskih tem in se ga bo udeležil veleposlanik pri Evropski
               uniji z delegacijo. Predlog proračuna za leto 2011 je prvi predlog proračuna po
               uveljavitvi lizbonske pogodbe. Ta uvaja bistveno razliko v postopku in hkrati
               predstavlja predlog proračuna za 2011 že peto leto v okviru finančne perspektive
               2007, 2013.</p>
               <p>Ecofin je podal stališče k predlogu proračuna za leto 2011 v mesecu juliju. Parlament
               pa se je do predloga opredelil v mesecu oktobru in predlagal skoraj 400 amandmajev.
               Za leto 2011 je evropska komisija, ki je predložila predlog proračuna, predvidela
               skupaj 143 milijard evrov v pravicah za prevzem obveznosti in 130 milijard evrov v
               pravicah za plačila. Glede na leto 2010 se po tem predlogu pravice za prevzem
               obveznosti povečujejo za 2,2%, to je zmerno, medtem ko pravice za plačila za
               5,9%.</p>
               <p>Parlament je sprejel podobno rast. Medtem ko je Ecofin v mesecu juniju in juliju
               obravnaval in glasoval o predlogu proračuna in izglasoval 142 milijard evrov v
               pravicah za prevzem obveznosti in le 126,5 milijard v pravicah za plačila. Predvidel
               je povečanje 2,9%, za razliko od 5,9% predvidenega povečanja po predlogu komisije in
               parlamenta.</p>
               <p>V tej zvezi je potem 9 predsednikov Vlad, skupaj s slovenskim, 29. oktobra 2010, naj
               navedem te Vlade. Poleg nas so to še Velika Britanija, Nemčija, Francija, Italija,
               Švedska, Češka, Danska, Avstrija, Finska in Estonija podpisali pismo po katerem so
               zahtevali, da glede na razmere v nacionalnih ekonomijah ne moremo sprejeti višje
               rasti proračuna v plačilih, jasno, od 2,91%. S takim stališčem bo tudi nastopal
               predstavnik Slovenije na Ecofinu, vendar mu puščamo nekoliko fleksibilnosti pri
               morebitnem kompromisu.</p>
               <p>Ostaja še eno pomembno odprto vprašanje in to je vprašanje določbe o 0,03%
               fleksibilnosti iz obstoječega medinstitucionalnega sporazuma in sicer gre za predlog
               tako imenovane 
               <gap n="..."/><stage>/Angleško./</stage><gap n="..."/> ali oblikovanja varnostne rezerve v višini 0,03% bruto nacionalnega
               dohodka Evropske unije, kar pomeni na ravni Evropske unije milijardo. Za Slovenije
               pride pa to 3,4 milijona evrov letno. To je bila rezerva, ki naj bi bila namenjena
               financiranju nepredvidenih izdatkov, ki bi bile na nek način prioritete znotraj
               Evropske unije. Predvideva se, da bi iz te marže oziroma iz tega zneska financirali
               projekt, nadaljevanje projekta fuzije v Franciji. To je nova tehnologija pridobivanja
               energije, atomske energije. Potem dodatni stroški v zvezi s projektom Galilejo, to je
               satelitska navigacija, dodatne potrebe za financiranje satelitskega opazovanja okolja
               in zagotavljanja ustrezne informatske podlage za ekološko politiko, potem integrirana
               pomorska politika, razgradnja nuklearke <gap n="..."/><stage>/Nerazumljivo./</stage><gap n="..."/> v Bolgariji, boj proti
               klimatskim spremembam in pa protiteroristične dejavnosti.</p>
               <p>Mi menimo, da glede na omejitve v javno finančnih sredstvih, take rezerve ni mogoče
               oblikovati. Poleg tega pa seveda upošteva tudi, da bo ta rezerva pretežno plasirana
               za sredstva določenih držav. Od tega Slovenija posebne koristi ne bo imela.</p>
               <p>Obenem se bomo tudi zavzeli za čim bolj realen obseg proračuna, ki ne bo vodil do
               presežka v evropskem proračunu in s tem do prevelikega obsega plačil v proračun
               Evropske unije. Naj na koncu dodam, da v kolikor bo sprejet predlog bližje predlogu
               komisije in parlamenta, bo to za Slovenijo, to bo terjalo potem večja plačila držav
               in to bo za Slovenijo pomenilo približno 25 milijonov evrov več plačil v proračun,
               kot če bi bil sprejet omejevalni predlog, ki ga je zahtevala skupina devetih
               podpisnic držav članic, med njimi smo tudi mi.</p>
               <p>Obenem je Vlada izpostavila tudi navodilo naj se naš predstavnik tudi vključi v
               diskusijo o plačah funkcionarjev evropske komisije in sodeluje ali pa podpre
               morebiten predlog njihovega zmanjšanja. Puščamo pa določeno fleksibilnost, ki je pač
               potrebna za soobstajanje v naši uniji. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Odpiram razpravo. Želi kdo besedo? Gospod Barovič, prosim.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Hvala. Jaz sem vesel, minister je z nami, vsaj eden minister, ki ga lahko neposredno
               vprašam. Jaz se strinjam z omejevalnim predlogom devetih držav, ki ste ga omenili in
               je prav, da se enkrat tudi Slovenija začne postavljati v neke okvirje. Kljub temu pa
               ste omenili, da naj bi dopuščali neko fleksibilnost. Zdaj zanima me kdo naj bi to
               fleksibilnost dopustil. Dogovorno vseh 9 držav dopušča to fleksibilnost, ali je samo
               Slovenija in kolikšna naj bi ta fleksibilnost bila, torej ali je v takšnem obsegu, da
               je še vedno ta predlog omejevalni ali je tolikšna, da bomo potem prišli na predlagano
               raven s katero se teh 9 držav ne strinja? Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Gospod minister, prosim.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa. Jaz pričakujem, da bo tu zaostritev tako velika, da bo predlog teh
               devetih držav, ki so najpomembnejše, prevagal. Fleksibilnost bo verjetno potrebna pri
               tem <gap n="..."/><stage>/Angleško./</stage><gap n="..."/> teh 3,4 milijone. Pri čemer se zopet postavlja vprašanje ali
               zaostrovati ali ne. Če bomo edini, to se vedno pokaže, ko si edini proti, je zelo
               težko reči, saj tega pa ne. Tako, da če se bo oblikoval ne blok, potem bomo seveda
               vztrajali in tu pričakujemo, da se bo blok pri teh 2,91% rasti oblikoval.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Želi še kateri od poslancev, gospa poslanka besedo? Ne. Potem to razpravo tudi
               zaključujem in predlagam, da sprejmemo naslednji sklep.</p>
               <p>Odbor za zadeve Evropske unije se je na 73. seji 5. novembra 2010 seznanil z
               izhodišči za udeležbo delegacije Republike Slovenije na zasedanju sveta Evropske
               unije za ekonomske in finančne zadeve, ki bo v Bruslju 11. novembra 2010 in jih
               podprl. Prosim, da glasujemo. Končujem glasovanje in  ugotavljam, da je 10 glasov za podporo sklepu in noben
               proti. Torej ugotavljam, da je sklep sprejet in s tem zaključujem 3. točko dnevnega
               reda in tudi 73. sejo Odbora za zadeve Evropske unije. Hvala vam vsem za udeležbo in
               nasvidenje.</p>
               <stage type="time">(Seja se je zaključila 5. novembra 2010 ob 10.49.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZLSIRR-Nujna-029-2011-06-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">53735AE18A44E77EC12578A30032D371</idno>
               <idno type="custom" subtype="day">6930342D6114FDD7C12578A8003A9342</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=6930342D6114FDD7C12578A8003A9342</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Nujna-029-2011-06-07.OZLSIRR" n="029">
               <name>Nujna</name>
               <date when="2011-06-07"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Nujna-029-2011-06-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Nujna-029-2011-06-07.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">29. nujna seja</stage>
            <stage type="date">(7. junij 2011)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 11.00. </stage>
            <stage type="mag"/>


            <sp xml:id="SDT5-OZLSIRR-Nujna-029-2011-06-07.sp1">

               <speaker>PREDSEDNIK VILI TROFENIK:</speaker>

               <p>Pričenjam 29. nujno sejo Odbora za lokalno samoupravo in regionalni razvoj.</p>
               <p>Ugotavljam, da smo sklepčni in lahko pričnemo z delom.</p>
               <p>Obveščen sem, da se zaradi odsotnosti oziroma zadržanosti današnje seje ne morejo
               udeležiti naslednji poslanci oziroma poslanke: gospod Milan Gumzar in gospod Franc
               Bogovič. Ustno je opravičilo napovedano tudi za gospoda Zvonka Laha, vendar uradnega
               obvestila do tega trenutka nismo prejeli. Drugih obvestil oziroma sporočil, da kateri
               nadomešča koga izmed odsotnih do tega trenutka prav tako nismo sprejeli. <stage type="mag"/> <stage>(Nadaljevanje)</stage> Uvodoma želim pojasniti, da sem
               sejo sklical v tem terminu, ker danes poteče 7-dnevni rok za odgovor Državnega zbora
               Ustavnemu sodišču glede na potrebe in čas za pridobitev mnenj Zakonodajno-pravne
               službe in Vlade ter glede na prostorske možnosti za sklic seje.</p>
               <p>Prehajamo na določitev dnevnega reda. S sklicem seje ste prejeli dnevni red. Ker v
               poslovniško določenem roku nisem prejel predlogov za spremembo, je določen takšen
               dnevni red seje, kot ste ga prejeli s sklicem.</p>
               <p>Prehajamo na obravnavo <title>1. TOČKE DNEVNEGA REDA - POBUDA KRAJEVNE SKUPNOSTI
                  ANKARAN IN DRUGIH, KI JIH ZASTOPA PREDSEDNIK GREGOR STRMČNIK IZ ANKARANA IN PO
                  POOBLASTILU ODVETNIK MAG. MIHA ŠIPEC, SPECIALIST CIVILNEGA IN GOSPODARSKEGA PRAVA
                  TER PRAVA INTELEKTUALNE LASTNINE IZ LJUBLJANE, ZA OCENO USTAVNOSTI ZAKONA O
                  RAZPISU REDNIH LOKALNIH VOLITEV V MESTNI OBČINI KOPER, URADNI LIST REPUBLIKE
                  SLOVENIJE ŠTEVILKA 39/11 IN ZA OCENO USTAVNOSTI IN ZAKONITOSTI AKTA O RAZPISU
                  REDNIH VOLITEV V OBČINSKI SVET IN REDNIH VOLITEV ŽUPANA MESTNE OBČINE KOPER Z DNE
                  27. MAJA 2011 S PREDLOGOM ZA ZAČASNO ZADRŽANJE IZVRŠEVANJA IZPODBIJANIH DOLOČB
                  NAVEDENIH PREDPISOV.</title>
               </p>
               <p>Na današnjo sejo so bili vabljeni: dr. Boštjan Žekš, minister brez resorja, odgovoren
               za Slovence v zamejstvu in po svetu, ki začasno opravlja funkcijo ministra brez
               resorja, odgovornega za lokalno samoupravo in regionalni razvoj, Služba Vlade
               Republike Slovenije za lokalno samoupravo in regionalno politiko, mag. Vesna Juvan
               Gotovac, sekretarka v Službi Vlade Republike Slovenije za lokalno samoupravo in
               regionalno politiko, Zakonodajno-pravna služba, Milan Ozimič, Državni svet, vodja
               Interesne skupine lokalnih interesov, Darko Fras, predsednik Komisije Državnega sveta
               za lokalno samoupravo in regionalni razvoj, Skupnost občin Slovenije, Združenje občin
               Slovenije in Združenje mestnih občin Slovenije.</p>
               <p>Vse prisotne še enkrat lepo pozdravljam.</p>
               <p>K tej današnji, edini točki dnevnega reda ste prejeli oziroma je bilo objavljeno
               naslednje gradivo: pobuda s prilogami z datumom 31. 5. 2011 - je objavljena v
               računalniškem omrežju Državnega zbora, mnenje Zakonodajno-pravne službe z datumom 3.
               junij 2011 - je objavljeno v računalniškem omrežju Državnega zbora, mnenje Vlade je
               na poti in ga boste dobili med sejo.</p>
               <p>Dovolite še eno obvestilo, gospoda Bojana Kontiča nadomešča dr. Luka Juri.</p>
               <p>Besedo dajem predstavnici Zakonodajno-pravne službe, izvolite.</p>
            </sp>
            <sp xml:id="SDT5-OZLSIRR-Nujna-029-2011-06-07.sp2">

               <speaker>SAŠA BRICELJ PODGORNIK:</speaker>

               <p>Hvala za besedo.</p>
               <p>Ustavno sodišče je Državnemu zboru posredovalo pobudo za oceno ustavnosti zakona o
               razpisu rednih lokalnih volitev v Mestni občini Koper in za oceno ustavnosti in
               zakonitosti akta o razpisu rednih volitev v občinski svet in rednih volitev župana
               mestne občine Koper. Pobudniki navedena akta izpodbijajo zlasti iz razloga, ker naj
               bi pomenile izničenje odločbe Ustavnega sodišča in s tem kršitev 2. in 3. člena
               Ustave.</p>
               <p>V mnenju navajamo argumente v prid sprejeti zakonski ureditvi, pri tem se sklicujemo
               tudi na ustavno-sodno presojo, v okviru katere je Ustavno sodišče že presojalo
               podobno situacijo, in ugotovilo, da ni v neskladju z ustavo. Ocenjujemo, da je ta
               presoja oziroma stališča Ustavnega sodišča upoštevana tudi v tej situaciji, ko zakon
               s katerim je bila predlagana sprememba zakona o ustanovitvi občine in določitvi
               njihovih območij, v delu, ki se nanaša na območje mestne občine Koper, kljub več
               poskusom ni dobil ustrezne podpore. Rok določen za odpravo ugotovljenega neskladja
               zakona je potekel, ob tem pa v mestni občini Koper zaradi podaljšanja mandata organom
               te mestne občine še vedno niso bile izvedene lokalne volitve. Pri tem poudarjamo, da
               je volilna pravica ena temeljnih človekovih pravic, ki ustavno sicer ni tako
               opredeljena, da bi zapovedovala volitve prav v štiriletnem časovnem obdobju, vendar
               pa je že zaradi splošnega načela enakosti takšnega stanja ni mogoče vzdrževati
               neomejeno dolgo.<stage type="mag"/><stage>(Nadaljevanje)</stage> Čas, ki ga je
               Ustavno sodišče v odločbi predvidelo za zamik volitev in ocenilo kot ustavno dopusten
               poseg volilno pravico, je potekal, zato je mogoče vsako nadaljnje vlaganje izvedbe
               volitev šteti za nedopusten poseg v volilno pravico. torej vsako nadaljnje odlaganje
               volitev bi ne le ohranjalo, temveč še poglabljalo neustavno stanje. Tako se z
               izpodbijanima predpisoma omogoča razpis in izvedba volitev občinskega sveta in župana
               mestne občine Koper in s tem zagotovitev uresničevanja volilne pravice. In zato
               menimo, da je pobuda neutemeljena, in da izpodbijana predpisa nista v neskladju z
               Ustavo. Hvala.</p>
            </sp>
            <sp xml:id="SDT5-OZLSIRR-Nujna-029-2011-06-07.sp3">

               <speaker>PREDSEDNIK VILI TROFENIK:</speaker>

               <p>...<stage>/Izklopljen mikrofon./</stage>...</p>
            </sp>
            <sp xml:id="SDT5-OZLSIRR-Nujna-029-2011-06-07.sp4">

               <speaker>MAG. VESNA JUVAN GOTOVAC:</speaker>

               <p>Hvala lepa. Zelo na kratko bom predstavila danes sprejeto mnenje Vlade. Tudi Vlada je
               izhajala iz stališča, da pobuda ni utemeljena. In sicer Vlada meni, da je podaljšanje
               mandata članom mestnega sveta mestne občine Koper in pa županom mestne občine Koper,
               v bistvu izgubilo svoj temelj in namen s prekoračitvijo roka oziroma z neuspehom
               glede izvršitve 1. točke izreka odločbe v 137/10. Glede na to, Vlada meni, da je
               izvedba rednih lokalnih volitev v skladu z načeli ustave in v ničemer ne zmanjšuje
               obveznosti in pogojev za izvršitev te odločbe, zagotavlja pa prebivalcem
               uresničevanja volilne pravice in pravice do sodelovanja pri opravljanju javnih zadev
               v organih mestne občine Koper. Hkrati s tem seveda je zagotovljena udi periodičnost
               volitev, ki je ena od temeljnih sestavin volilne pravice in je določena z Zakonom o
               lokalni samoupravi in tudi Zakonom o lokalnih volitvah. Namreč zato je bila Vlada
               tudi povprašana s stališča izvršilen veje oblasti, da to pove. In periodičnost
               volitev zagotavlja v bistvu občanom ne le sodelovanje v lokalni samoupravi in pri
               opravljanju lokalnih javnih zadev, temveč tudi nadzor nad izvoljenimi organi. Zato
               Vlada meni, da zaradi procesa, ki se odvija v zvezi z ustanovitvijo občine Ankaran,
               ki je bil vzrok za ne izvedbo lokalnih volitev v Mestni občini Koper, ne sme biti
               ogrožena pravica prebivalcev do uresničevanja lokalne samouprave v občini preko
               voljenih organov in meni, da pobuda ni utemeljena. Hvala lepa.</p>
            </sp>
            <sp xml:id="SDT5-OZLSIRR-Nujna-029-2011-06-07.sp5">

               <speaker>PREDSEDNIK VILI TROFENIK:</speaker>

               <p>...<stage>/Izključen mikrofon./</stage>... ...odpiram razpravo. Kdo želi besedo? Gospod Juri,
               izvolite.</p>
            </sp>
            <sp xml:id="SDT5-OZLSIRR-Nujna-029-2011-06-07.sp6">

               <speaker>DR. LUKA JURI:</speaker>

               <p>Prebral sem mnenje Zakonodajno-pravne službe in bi ga pohvalil, zato ker se mi zdi,
               da dobro povezama ne samo pravno stanje v tem trenutku, ampak predvsem zato, ker
               dobro povzema dosedanjo ustavno-pravno prakso pri praktično enakem primeru, ki smo ga
               imeli leta 1999. Bi pa vprašal ali je mogoče določen stavek v temu mnenju izločiti iz
               tistega kar bo uradni odgovor Ustavnemu sodišču, zato ker mislim, da vendarle
               dvomesečni rok, ki ga je Ustavno sodišče postavilo za izvršitev oziroma za
               ustanovitev nove občine na območju naselja Ankaran, ne more biti argument pri
               odgovoru na pobudo za oceno ustavnosti. Namreč argument mora biti dejstvo, da je
               potrebno volitve izpeljati, da je <stage type="mag"/><stage>(nadaljevanje)</stage> ta zamik že pretiran na osnovi tistega, kar smo imeli leta
               1999. Mislim pa, da tisti dvomesečni rok ni takšen, ki bi dejansko zahteval ali
               prenehanje veljavnosti odločbe ustavnega sodišča ali pa kakršnokoli drugo aktivnost.
               Sami govorimo o tem in to po mojem je potrebno poudariti, da razpis volitev v
               nikakršni meri ne izničuje odločbe ustavnega sodišča. Državni zbor je o odločbi že
               razpravljal, jo je že izvrševal, tako da je ustanovil eno od dveh občin, za drugo je
               pa, pa vemo zakaj, po magnetogramu ugotovimo argumentacijo, ki je bila tudi
               ustavno-pravne narave, za drugo je odločil, da je ne more ustanoviti. In to je po
               mojem mnenju to, kar je vezano na odločbo. Pri tem je vprašanju je le vprašanje
               dejstva, da kot posledica odločbe nismo imeli volitev in da smo dolžni te volitve
               sedaj izpeljati. Vendar pa te volitve in to je dobro, da je poudarjeno in je jasno
               črno na belo napisano v mnenju, te volitve ne izničujejo vprašanja odločbe. To seveda
               ne pomeni, da se z odločbo strinjamo oziroma da se z zahtevano ustanovitvijo občin
               strinjamo, ampak govorim o tem, da se sedaj pri vprašanju volitev ne ukvarjamo s tem
               ali občina bo ali ne bo. Ukvarjamo samo s tem ali ljudem omogočiti volilno aktivno in
               pasivno pravico. Tako, da predlagam, da na drugi strani v kolikor je to mogoče,
               predsedujoči boste to povedali, da na drugi strani mnenja na začetku drugega odstavka
               najdemo stavek, ki se začne s čas, ki ga je ustavno sodišče v odločbi predvidelo za
               zamik volitev in se konča z nedopusten poseg v volilno pravico, predlagam, da torej
               ta stavek izločimo iz mnenja. Hvala lepa.</p>
            </sp>
            <sp xml:id="SDT5-OZLSIRR-Nujna-029-2011-06-07.sp7">

               <speaker>PREDSEDNIK VILI TROFENIK:</speaker>

               <p>...<stage>/Ni vključen./</stage>... Hvala. Na vrsti je gospod Pukšič, potem pa bom prosil
               Zakonodajno-pravno službo za stališče do tega predloga. Izvolite.</p>
            </sp>
            <sp xml:id="SDT5-OZLSIRR-Nujna-029-2011-06-07.sp8">

               <speaker>FRANC PUKŠIČ:</speaker>

               <p>Hvala lepa. Lep pozdrav. Zadnjič, ko smo tukaj sedeli na tej komisijo smo obravnavali
               neko kvazi resolucijo o nekem opravičevanju in je bilo pač tudi jasno stališče tako
               kot je tudi danes jasno stališče Zakonodajno-pravne službe in takrat seveda z
               nekaterih strani ni bilo nobene pohvale Zakonodajno-pravni službi, nasprotno, celo
               graja. Očitno je takrat morala pihati precejšnja burja, danes pa je izgleda bolj
               mirno.</p>
               <p>Sprašujem se pa, kolegice in kolegi, kaj s tistim spoštovanjem odločbe ustavnega
               sodišča, ki je bilo torej pred tem, ko je ugotavljalo, da je državni zbor deloval
               arbitrarno in občino Mirna pod enakimi pogoji, po istem zakonu ustanovil, občine
               Ankarana pa ni ustanovil. Razen, razlika je bila v tem, da tudi vsi koalicijski
               poslanci nimajo enake teže, kar se je videlo tudi pri tem odločanju, saj je bilo prav
               s strani koalicije arbitrarno odločanje vseskozi.</p>
               <p>Jaz sicer sem prepričan, da je zahteva s strani pobudnikov upravičena in seveda imajo
               vso pravico, da se odločbo ustavnega sodišča tudi realizira. Vendar očitno to v tem
               mandatu ne bo možno, ker so pač nekateri poslanci in nekatere poslanke očitno
               odposlanci določenih lobijev, ki niso poslanci slovenskega ljudstva, <stage type="mag"/> <stage>(nadaljevanje)</stage> ampak kot poslanci nekega lobija
               in kapitala. Hvala lepa.</p>
            </sp>
            <sp xml:id="SDT5-OZLSIRR-Nujna-029-2011-06-07.sp9">

               <speaker>PREDSEDNIK VILI TROFENIK:</speaker>

               <p>Hvala. Želi Zakonodajno-pravna služba? Izvolite.</p>
            </sp>
            <sp xml:id="SDT5-OZLSIRR-Nujna-029-2011-06-07.sp10">

               <speaker>SAŠA BRICELJ PODGORNIK:</speaker>

               <p>Hvala za besedo. V zvezi s stavkom, ki naj bi se izločil, pač, smo menili, da je pač
               pomembno poudariti, da čas, ki ga je Ustavno sodišče v odločbi predvidelo za zamik
               volitev in ocenilo kot ustavno dopusten poseg v volilno pravico, da je pomembno, da
               ostane. Zato, ker smo izhajali iz tega, da glede na to, da je ta čas potekel, iz tega
               je mogoče potem izpeljati, da je vsako nadaljnje odlaganje izvedbe volitev šteti za
               nedopusten poseg v volilno pravico.</p>
            </sp>
            <sp xml:id="SDT5-OZLSIRR-Nujna-029-2011-06-07.sp11">

               <speaker>PREDSEDNIK VILI TROFENIK:</speaker>

               <p>Hvala lepa. Gospod Juri, potem gospod Zanoškar.</p>
            </sp>
            <sp xml:id="SDT5-OZLSIRR-Nujna-029-2011-06-07.sp12">

               <speaker>DR. LUKA JURI:</speaker>

               <p>Hvala lepa. Sprejemam obrazložitev Zakonodajno-pravne službe. Še vedno mislim, da
               sicer je lahko to dvorezen meč. Ampak sprejemam tudi ta argument, da je Ustavno
               sodišče v sami odločbi nekako ocenilo ta dvomesečni rok kot še dopusten rok za zamik
               volitev in da nadaljnje, ne v povezavi z izvršitvijo, ampak vprašanje zamika pa
               postaja nesprejemljivo. V kolikor je argumentacija takšna, sprejemam in se
               zahvaljujem za odgovor. Nadaljnjo razpravo pa bi morda pustil za kasneje, v kolikor
               bo še potrebno. Hvala.</p>
            </sp>
            <sp xml:id="SDT5-OZLSIRR-Nujna-029-2011-06-07.sp13">

               <speaker>PREDSEDNIK VILI TROFENIK:</speaker>

               <p>Hvala. Gospod Zanoškar.</p>
            </sp>
            <sp xml:id="SDT5-OZLSIRR-Nujna-029-2011-06-07.sp14">

               <speaker>MATJAŽ ZANOŠKAR:</speaker>

               <p>Hvala za besedo. Lep pozdrav. V imenu Poslanske skupine DeSUS o tej zadevi se ne bi
               dotikal historjata<stage>(?)</stage> iz preteklosti in razprava o ustanovitvi občine Ankaran, Mirna
               in tako naprej. Izhajal bi iz zelo pragmatične situacije, ki je sedaj nastala. Moje
               mnenje je absolutno na strani mnenja Vlade in tudi mnenja naše Zakonodajno-pravne
               službe. Menim, da je predlog popolnoma neupravičen. Mislim, da postopek mora iti
               naprej, s tem, da se zagotovijo te pravice in dolžnosti ljudi, ki živijo na tem
               območju, da imajo pravico do volitev, da izvolijo svoje vodstvo občin, župana in s
               tem prekinemo neko agonijo, ki se celo pot vleče. S tem mislim, da še ni končana
               razprava in so odprta vrata še za razpravo za naprej. Vendar trenutno situacijo bi
               enostavno lahko sanirali in bomo sanirali na tak način, da se stvar tu na tej točki
               konča na tak način, da se izvedejo volitve tako, kot je bilo to zastavljeno.
               Hvala.</p>
            </sp>
            <sp xml:id="SDT5-OZLSIRR-Nujna-029-2011-06-07.sp15">

               <speaker>PREDSEDNIK VILI TROFENIK:</speaker>

               <p>Hvala lepa. Gospod Barovič je naslednji. Izvolite.</p>
            </sp>
            <sp xml:id="SDT5-OZLSIRR-Nujna-029-2011-06-07.sp16">

               <speaker>BOGDAN BAROVIČ:</speaker>

               <p>Hvala lepa. Kot že nič kolikokrat povedano stališče Slovenske nacionalne stranke je
               izvirni greh sploh, da danes tu sedimo in se o tem pogovarjamo. To pomeni, da
               zakonodajna veja oblasti že pred dvema mesecema, ali petimi, ali šestimi, ali osmimi,
               kakorkoli želite, ne spoštuje lastnih zakonov. V državi Republiki Sloveniji vemo, da
               zakon ureja splošno vsebino. Zakon o volitvah je popolnoma jasen. Ko so volitve
               razpisane v lokalne skupnosti se te izvajajo ne glede na vse ostale dogodke. In
               takšnih sej in takšnih zapletov in takšnih nejasnosti in takšnih obremenitev
               Ustavnega sodišča ne bi bilo, če bi mi spoštovali zakon, ki je jasen. Če so razpisane
               volitve v mestne občine, v občine in tako naprej, se morajo te izvesti v vseh
               občinah, ne vem ali v 211, ali koliko že, ker jih je tako ali tako preveč. Ni prav,
               da danes zapletamo zadeve in vsebine zato, ker sami ne spoštujemo osnovne zakonodaje.
               In prosim, da gre to v zapisnik, vsi skupaj. Volitve bi bile izvedene in bi morale
               biti in danes bi imeli neko oblast v Mestni občini Koper. Kaj bi se pa dogajalo
               kasneje z željo posameznih, ne samo v tem delu, ampak tudi drugod, o ustanovitvi
               novih občin in tako naprej, to je pa stvar drugega postopka. Ker pa mi nismo
               spoštovali osnovne zakonodaje imamo danes to in se vsi vlačimo vem, vsi se delamo
               nedolžne. Ni res, mi smo krivi, ker ne spoštujemo lastnih zakonov <stage type="mag"/><stage>(nadaljevanje)</stage> in sedaj je seveda drugačno. Če bi sedaj jaz
               bil žleht, bi šel gledati stališča vlade do, razpravo o občini Ankaran pa še druga
               stališča, stališča zakonodajno-pravnih služb, vlade in državnega zbora. Toliko
               nasprotovanj in toliko nasprotij bi našel, da bi se zapletali in bi lahko sedeli cel
               teden na tem odboru, ni pošteno. Enkrat mislim nekdo tako, enkrat misli pa drugače.
               Enkrat je ustavno sodišče absolutno merodajno, drugič ustavno sodišče pač ne meni
               prav, tretjič, ne vem. To je za to, ker ne spoštujemo zakonodaje. Občina Koper je
               nezakonita po mnenju Slovenske nacionalne stranke, še vedno pod nekim vodstvom,
               kakršnikoli že, jaz to ocenjujem, da je dobro, ampak naj to odločijo volivci, samo,
               zaradi našega nespoštovanja zakonodaje. Jaz mislim, da ni fer, da tako delamo.
               ..<stage>/Nerazumljivo./</stage>.. Zakonodajno-pravno službo Državnega zbora Republike Slovenije, da
               se mora ponovno in ponovno izvlačiti iz vseh teh zagat, ker jih to ni treba, ker bi
               lahko enostavno napisala, sploh nas ne vpletajte, vi niste spoštovali lastnega
               zakona. To je bistvo, enako vlada. Kočno sedaj imamo stališče, s katerim se najbrž že
               vsi strinjamo, ampak to stališče bo povzročilo nove probleme, in verjemite mi, da se
               bomo čez teden ali štirinajst dni sestali tukaj, zaradi novih problemov, ki smo si
               jih naredili čisto sami. Ni pošten tak odnos do dela, to sem hotel povedati. Občina
               Koper bi morala imeti vodstvo, ki bi bilo izvoljeno uradno tako kot je bilo izvoljeno
               vodstvo 210-ih občin v novembru, oktobru leta 2010 in pika. Karkoli bi se, potem
               dogajalo bi se dogajalo magari tukaj ne pa, da se takole palčkamo in izigramo. Ni
               pošteno. Hvala bogu, da nekdo reče, da je sedaj pa skrajni čas, da se zadeve uredi,
               čeprav se morajo zadeve urejati takrat, kot so določene v Zakonu o volitvah. To je
               bil razpis volitev v lokalno samoupravo v mesecu septembru, oktobru lanskega leta
               brez izjem za 211 občin. Mislim, gospod predsednik, da je žrtev ta odbor, ki je vedno
               pod nekimi udari, vedno se gremo, opozicijo, pozicijo, se gremo, nekdo hoče novo
               občino, nekdo noče. Gospod Pukšič, je lepo opozoril na neke stvari. Saj je res, to
               kar je povedal, ampak to ni stvar tega trenutka. To je bila stvar takrat, ko smo se o
               tem pogovarjali. Danes je sploh neumno, da tukaj stojimo. Občina Koper, tako kot vse
               ostale, morajo imeti svoje mestno vodstvu, ljudje naj ga izvolijo, kasneje pa naj se
               zadeve uredijo kakorkoli vedo in znajo, z željami po novih občinah. Prosim, da se
               enkrat vsi skupaj ali pa za druge generacije zapolnimo, da imamo eden zakon, ki je
               jasen, zakon o volitvah. Razpis volitev je september 2010, volitve so v 211-ih
               občinah. Kaj se dogaja kasneje? To vse skupaj pa je, meni je žal, da sem sestavi del
               tistega, ki ni, čeprav sem bil ves čas proti, ki ne spoštujem lastnih zakonov,
               tistih, ki sem jih sam sprejel. To pa mislim, da ni v ponos nam in nikomur drugemu.
               Moral sem to povedati, oprostite, ampak ker mi leži na duši. Hvala lepa.</p>
            </sp>
            <sp xml:id="SDT5-OZLSIRR-Nujna-029-2011-06-07.sp17">

               <speaker>PREDSEDNIK VILI TROFENIK:</speaker>

               <p>Hvala. Gospod Juri, izvolite.</p>
            </sp>
            <sp xml:id="SDT5-OZLSIRR-Nujna-029-2011-06-07.sp18">

               <speaker>DR. LUKA JURI:</speaker>

               <p>Hvala lepa. Tukaj glede dveh trditev, pri vprašanju, ali imamo poslanci enake teže
               pri pobudah za snovitve občine ali ne. Saj tukaj ne gre za vprašanje teže poslancev,
               ampak gre za vprašanje vsebine pobude ali ne. Pri vprašanju Ankarana je prišlo do
               ugotovitve, da ne moremo ustanoviti občine na območju, ki je del urbane zasnove
               nekega kraja, to je isto kot če bi ustanovili občino na Markovcu pri Kopru, tistih,
               ki pozna Markovec ali Žusterno, ve kaj to pomeni, ali pa, da bi ustanovili Občino
               Ljubljana - Fužine. Ne smisel, za to gre.</p>
               <p>Kar pa se tiče izvrševanja odločbe ustavnega sodišča ne želim iti v odprto polemiko z
               eno od predhodnikov, ampak mislim, da tudi tisti, ki danes, in to je tudi kolega
               Barovič povedal, toliko vztrajajo na tem, da je treba tako slepo izvrševati odločbi
               tudi o tistem delu, ki gredo izven ekskluzivne pristojnosti Ustavnega sodišča in
               imajo torej težo odločbe, ki pa mora biti ustavnopravno argumentirana in ta ni bila.
               Ta isti so, kolikor jaz vem, glasovali proti drugemu zakonu, <stage type="mag"/><stage>(nadaljevanje)</stage> ki je prav tako sledil izvrševanju določene
               odločbe ustavnega sodišča, govorim o izbrisanih. Tukaj imamo očitno dvojna merila, ki
               jemljejo legitimnost argumentov tistih, ki pravijo, da je treba vse izvrševati ne
               glede na to in ne glede na kaj. Če bi to držalo, potem državnega zbora enostavno ne
               potrebujemo več, ker pa ne drži in ker imamo delitev oblasti je državni zbor primoran
               sprejeti odgovornost, da ugotavlja ustavno skladnost svojih odločitev, torej, takrat
               ko sprejema zakone, seveda ustavno sodišče pa ima odgovornost in dolžnost, da
               ugotavlja ustavno skladnost že sprejetih zakonov in odločitev.</p>
               <p>Ne konca, kar se tiče razpisa volitev. Jaz, ne razumem te pobude drugače kot želja po
               nadaljnjem povzročanju težav in nagajanju predvsem vsem volivkam in volivcem mestne
               Občine Koper. Tisti, ki si želijo svojo občino v Ankaranu so že večkrat povedali, da
               so v to primorani iti, zaradi nezadovoljstva z oblastjo mestne Občine Koper. Prav
               volitve so tista priložnost, ki jo imajo ti ljudje, da, ali to oblast popolnoma
               menjajo, v kolikor jih je dovolj. Ali pa tudi, če ne uspejo v popolnosti menjati te
               oblasti, da z aktivno volilno kampanjo dobijo občinske svetnike, ki bodo lahko
               vplivali na delovanje občine, konec koncev, 945 podpisov lahko prinese, vsaj enega
               svetnika, če ne več, in bi pričakoval, da bi se v to smer organizirali. Da bi seveda
               dobili večino v krajevni skupnosti Ankaran in nadalje peljali svoje aktivnosti in
               poskušali v večji, bolj učinkoviti, močnejši občini uveljavljati svoje interese ne pa
               razbijati in šibiti občino in tudi same sebe kot del te občine. To, po mojem mnenju,
               bi bilo odgovorno dejanje. Iti sedaj na volitve, se potegovati za glasove, podporo in
               po volitvah, v kolikor bi smatrali, da je to še potrebno pa nadaljevati svoje zahteve
               po lastni občini, kot že rečeno, še enkrat, bi še vedno menili, da je to potrebno.
               Hvala, za to, da ste poslušali.</p>
            </sp>
            <sp xml:id="SDT5-OZLSIRR-Nujna-029-2011-06-07.sp19">

               <speaker>PREDSEDNIK VILI TROFENIK:</speaker>

               <p>Hvala. Ker ni več prijavljenih zaključujem razpravo. Samo, zaradi zapisnika,
               ugotavljam, da smo med tem prejeli pisno mnenje vlade. Na podlagi 265. člen
               Poslovnika Državnega zbora prehajamo na glasovanje o naslednjem mnenju: "Odbor za
               lokalno samoupravo in regionalni razvoj podpira mnenje Zakonodajno-pravne službe o
               pobudi za oceno ustavnosti zakona o razpisu lokalnih volitev v mestni Občini Koper.
               Uradni list Republike Slovenije številka 39/11. In za oceno ustavnosti in zakonitosti
               aktov v razpisu rednih lokalnih volitev v občinski svet in rednih volitev župana
               mestne Občine Koper z dne 27. maja 2011." Želi kdo besedo v zvezi s predlaganim
               mnenjem oziroma sklepom? Gospod Pukšič, izvolite.</p>
            </sp>
            <sp xml:id="SDT5-OZLSIRR-Nujna-029-2011-06-07.sp20">

               <speaker>FRANC PUKŠIČ:</speaker>

               <p>Hvala lepa. Torej, obrazložitev glasu. Še preden bom povedal, zakaj tako, najavljam,
               da v Slovenski ljudski stranki bomo obstruirali to glasovanje, tako kot smo tudi na
               zadnji seji te naše komisije, ko je bila neka resolucija o nekem opravičevanju.
               Skratka, pri tem cirkusu in teh farsi nasedli s strani državnega zbora ne želimo in
               ne bomo več sodelovali.</p>
               <p>Jaz se strinjam z nekaterimi mnenje, ki so bila tudi prej povedana, kolega Barovič,
               recimo, da je volitve potrebno narediti in volilna pravica je ena temeljnih
               človekovih pravic, pika. To je vse res. Res pa je tudi, da nismo mi vsi skupaj krivi
               za stanje, ki ga danes imamo. <stage type="mag"/><stage>(nadaljevanje)</stage>
               Za to ste krivi tisti in tiste poslanke in poslanci, tako koalicije, kot opozicije,
               ki seveda niso ali niste spoštovali odločbe ustavnega sodišča. Poslanke in poslanci
               nismo vezani na nobena navodila, nimamo pa pravice delovati v nasprotju z zakonom in
               ustavo. Očitno smo dolžni, torej smo po zakonu in ustavi dolžni spoštovati odločbo
               ustavnega sodišča. Kdo pa smo mi, ki bomo ugotavljali in torej, kaj je ekskluzivna
               pravica ustavnega sodišča? Nismo tisti. Ustavno sodišče je tisto, ki ugotavlja ali je
               sprejeti zakon, torej oni so ekskluziva ali je v skladu z ustavo sprejeta zakonodaja.
               Mi to nismo. Smo zakonodajno, torej najvišje zakonodajno telo, ki lahko spremenimo
               tudi zakon o ustavnem sodišču. Lahko, to pravico imamo. Nimamo pa nobene pravice, da
               bi mi ugotavljali ali je neko dejanje, neki sklep, neka odločba ustavnega sodišča,
               torej njihova ekskluzivna pravica ali ne. In to, kar sem že prej rekel in da bom
               zaključil, torej bilo je arbitrarno odločanje, odločitev ustavnega sodišča je bila,
               državnemu zboru je naložila, da v skladu z enako zakonodajo, enakimi pogoji ustanovi
               obe dve občini, vendar pri občini Mirna je pač bil predlagatelj gospod Tone Anderlič,
               kjer se je enostavno uporabil argument moči, pri seveda Ankaranu pa moč argumenta ni
               držala. In to je cirkus, v katerem Slovenska ljudska ne želi sodelovati in temu ne
               bomo dajali torej pečata verodostojnosti, zato tako kot sem na začetku povedal,
               zapuščam to sejo in obstruiram glasovanje. Hvala lepa.</p>
            </sp>
            <sp xml:id="SDT5-OZLSIRR-Nujna-029-2011-06-07.sp21">

               <speaker>PREDSEDNIK VILI TROFENIK:</speaker>

               <p>Hvala. Prehajamo na glasovanje. Želi kdo obrazložiti glas? Ugotavljam, da ne.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujem to točko dnevnega reda in današnjo sejo in se vsem zahvaljujem za
               sodelovanje. Hvala lepa.</p>
               <stage type="time">(Seja je bila zaključena 7. junija 2011 ob 11.40.)</stage>
            </sp>
         </div>
      </body>
   </text>
</TEI>
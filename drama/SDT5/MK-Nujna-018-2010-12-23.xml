<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="MK-Nujna-018-2010-12-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">AEFC9D64C0E113BCC1257801003D8F79</idno>
               <idno type="custom" subtype="day">E74B244C038B20FEC125780700488726</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=E74B244C038B20FEC125780700488726</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#MK-Nujna-018-2010-12-23.MK" n="018">
               <name>Nujna</name>
               <date when="2010-12-23"/>
            </setting>
         </settingDesc>
         <particDesc>
            <listOrg>
               <org xml:id="MK-Nujna-018-2010-12-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="MK-Nujna-018-2010-12-23.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE MANDATNO-VOLILNA KOMISIJA</stage>
            <stage type="session">18. nujna seja</stage>
            <stage type="date">(23. december 2010)</stage>
            <stage type="chairman">Sejo je vodil Bojan Kontič, predsednik komisije.</stage>
            <stage type="time">Seja se je pričela ob 8.00.</stage>


            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Dobro jutro.</p>
               <p>Ugotavljam, da smo sklepčni in da lahko pričnemo z 18. sejo, in to nujno,
               Mandatno-volilne komisije. Nujno sejo sem sklical na podlagi zahteve za sklic izredne
               seje Državnega zbora skupine poslank in poslancev Poslanske skupine Slovenske
               demokratske stranke oziroma glede na predlog Poslanske skupine Slovenske demokratske
               stranke o imenovanju novega člana in predsednika ter namestnika člana preiskovalne
               komisije. </p>
               <p>Glede obvestil. Opravičenih nimamo, kolikor vem. Po pooblastilu je z nami gospod
               Rudolf Petan, ki nadomešča gospoda Andreja Vizjaka in gospod Janez Ribič, ki
               nadomešča gospoda Jakoba Presečnika.</p>
               <p>Prehajamo na določitev dnevnega reda seje komisije. S sklicem seje ste prejeli
               naslednji dnevni red seje komisije. Dnevni red tako obsega samo eno točko, to je:</p>
               <p>- Predlog Sklepa o spremembah Sklepa o sestavi in imenovanju predsednika,
               podpredsednika ter članov in namestnikov članov Preiskovalne komisije Državnega zbora
               za ugotovitev politične odgovornosti nosilcev javnih funkcij zaradi suma zlorabe
               uradnega položaja nosilcev javnih funkcij z namenom vplivati na rezultat volitev v
               Državni zbor leta 2008, zaradi suma zlorabe uradnega položaja nosilcev javnih funkcij
               za namen zavajanja domače in tuje javnosti ter domačih in tujih preiskovalnih organov
               na osnovi delnih ali za politične potrebe prirejenih, pa tudi nekaterih skrivanih
               podatkov, česar posledica je podaljševanje in oteževanje kriminalistične preiskave v
               primeru Patria oziroma njeno usmerjanje proti nevpletenim političnim tekmecem, zaradi
               suma zlorabe uradnega položaja nosilcev javnih funkcij za namen zavajanja domače
               javnosti in prikrivanja konflikta interesov tujim preiskovalcem in zaradi suma
               zlorabe uradnega položaja nosilcev javnih funkcij za odpravo državnozborske komisije
               za izvajanje parlamentarnega nadzora nad Komisijo za preprečevanje korupcije z
               namenom prikrivanja vloge nekaterih članov in predsednika Komisije za preprečevanje
               korupcije v aferi Patria.</p>
               <p>Danes ste prejeli dodatno še predlog za sodelovanje v preiskovalni komisiji, s strani
               Poslanske skupine nepovezanih poslancev in Predlog sklepa o spremembah in dopolnitvah Sklepa o imenovanju
               predsednika, podpredsednika, članov, namestnikov članov v tej preiskovalni
               komisiji.</p>
               <p>To je torej edina točka dnevnega reda.</p>
               <p>Prehajam na to edino <title>TOČKO DNEVNEGA REDA.</title>
               </p>
               <p>Na podlagi drugega odstavka 12. člena Poslovnika o parlamentarni preiskavi je
               tretjina članov preiskovalne komisije Državnega zbora za ugotovitev politične
               odgovornosti nosilcev javnih funkcij zaradi suma zlorabe uradnega položaja nosilcev
               javnih funkcij, z namenom vplivati na rezultat volitev v Državnem zboru, zdaj ne vem
               če je treba celoten naslov te komisije še enkrat brati. Jaz bi samo dodal tisto za
               kar smo se danes sestali. Torej, Komisije, torej na našo komisijo, Komisija za
               preprečevanje korupcije v aferi Patria je zahtevala dopolnitev dokaznega sklepa,
               nekaj članov te komisije, z zaslišanjem posameznih prič in sicer, da se kot priči
               zaslišita tudi Zvonko Černač, član in predsednik te preiskovalne komisije in Robert
               Hrovat, namestnik člana, oba Poslanska skupina Slovenske demokratske stranke.</p>
               <p>Poslanska skupina nepovezanih poslancev pa je Mandatno-volilni komisiji predlagala;
               gospod Tanko, če se umirite prosim. Lahko pa prekinemo komisijo, da se vidva
               pogovorita. Poslanska skupina nepovezanih poslancev, pa je Mandatno-volilni komisiji
               predlagala, da posreduje Državnemu zboru v odločitev da za člana te preiskovalne
               komisije imenuje mag. Franca Žnidaršiča in za namestnika člana Andreja Magajno, oba
               člana Poslanske skupine nepovezanih poslancev. Na podlagi 3. člena Zakona o
               parlamentarni preiskavi ne sme sodelovati v preiskovalni komisiji poslanec, če je
               priča v zadevi, ki se preiskuje. Poslovnik o parlamentarni preiskavi pa v prvem
               odstavku 6. člena določa, da ima preiskovalna komisija najmanj pet članovi in da ima
               vsak član preiskovalne komisije svojega namestnika, ki je član iste poslanske skupine
               ter da se lahko poslanska skupina odpove članstvu oziroma namestništvu v preiskovalni
               komisiji. Peti odstavek prej navedenega člena Poslovnika pa še določa, da imajo v
               preiskovalni komisiji vse poslanske skupine enako število članov oziroma njihovih
               namestnikov. Če je parlamentarna preiskava uvedena na zahtevo tretjine poslancev,
               predsednik pa se izvoli izmed poslancev, ki so vložili zahtevo za uvedbo
               parlamentarne preiskave.</p>
               <p>Predlog Poslanske skupine Slovenske demokratske stranke za člana in predsednika ter
               namestnika člana ste prejeli. Prav tako predlog Poslanske skupine nepovezanih
               poslancev za člana in namestnika člana. Prejeli ste tudi delovno besedilo predloga
               sklepa o spremembah in dopolnitvah sklepa o sestavi in imenovanju predsednika,
               podpredsednika, članov in namestnikov članov preiskovalne komisije.</p>
               <p>Odpiram razpravo o predlogu sklepa. Želi kdo razpravljati? Gospod Tanko.</p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p>Hvala lepa za besedo.</p>
               <p>Najprej moram povedati, da smo na nek način presenečeni nad ravnanjem največje
               koalicijske stranke in njenih satelitov v Državnem zboru, da so še preden je ta
               komisija sploh začela delati, predlagali zamenjavo tako predsednika, ki je bil iz
               naše poslanske skupine, kot tudi njegovega namestnika. V času od imenovanja te
               komisije in do tega da se oblikuje dokazni sklep se statusno ni spremenilo popolnoma
               nič. Prej je bil gospod Černač član nekaterih delovnih teles Državnega zbora v
               prejšnjem in tudi v tem mandatu, nekaterih podobnih ali celo istih, kot tisti, ki so
               podpisali zahtevo za to, da se ga določi za pričo. Bil je član preiskovalnih komisij,
               kot nekateri drugi. Bil je član oziroma funkcionar stranke, kot smo vsi, ki smo v
               Državnem zboru, poslanci smo funkcionarji, tudi strankarski funkcionarji. In nas
               pravzaprav čudi, da tisti, ki so zahtevali, da se tako predsednik Černač, kot njegov
               namestnik Hrovat določita za priči, brez enega otipljivega  dokaza in to je po našem zelo velik problem. Prav z
               ničemer v dosedanjem delu se ni potrdilo karkoli ali ugotovilo karkoli, kar bi
               izključevalo ali potrjevalo zahtevo, da sta priči v tej isti preiskovalni komisiji.
               Ničesar. Problem, ki ga vidim je predvsem v tem, da afera Patria predstavlja za
               koalicijo zelo hud zalogaj, zelo veliko breme in koalicija si poskuša že v tem
               uvodnem delu, še preden je začela komisija delati, eliminirati vse tiste, ki bi lahko
               to preiskavo vodili in to na nek neprimeren, nedosleden in tudi nedostojen način. Na
               tiskovni konferenci, ki je bila in ki so jo imeli predlagatelji določitve naših dveh
               poslancev za priče, smo slišali da se jih predlaga za izločitev zato, ker je menda
               Černač že sodeloval v eni preiskovalni komisiji, ki je preiskovala nabavo
               šestkolesnikov, ampak v tej preiskovalni komisiji je deloval tudi Anderlič, ki je
               podpisnik zahteve. Potem smo slišali, da je treba Černača izločiti zato, ker je
               podpredsednik stranke in kot tak desna roka predsednika Janeza Janše. Tukaj je kar
               nekaj desnih rok nekaterih predsednikov strank, pa ni noben kužen, nobenemu se to ne
               oporeka. Potem se mu je očitalo, da je član neke komisije za nadzor varnostnih in
               obveščevalnih služb, tu vidim so tudi nekateri drugi, ki so podpisniki te zahteve.
               Skratka, nobena funkcija, ki jo kdorkoli izmed funkcionarjev koalicije opravlja v tem
               Državnem zboru po imenovanju Državnega zbora ni problematična. Nobena funkcija, ki jo
               kdorkoli izmed vas v koaliciji opravlja na strankarski ravni ni problematična. To je
               vse v najlepšem redu.</p>
               <p>Slišal sem, ko sem bil na kosilu, zelo elitna družba je sedela za tistim omizjem,
               celo predsednik Državnega zbora je bil med njimi, da si to pač zaslužimo, ker smo v
               prejšnjem mandatu predlagali izločitev iz podobne preiskovalne komisije, gospoda
               Cvikla. Zanimivo. Vendar, v prejšnji preiskovalni komisiji je bilo ugotovljeno, in
               tudi napisani razlogi, zakaj se predlaga gospoda Cvikla za pričo. Njegova življenjska
               partnerica je bila pogodbeni sodelavec Viator&amp;Vektorja oziroma firme, ki je
               izdelovala in ki je bila konkurent na razpisu, in tudi gospod Cvikl je predlagal
               strokovnega izvedenca za analizo javnega naročila nekoga, ki je bil član upravnega
               odbora, nadzornega odbora ne upravnega odbora, firme, ki je kandidirala na razpisu.
               Se pravi, da je pripeljal v preiskovalno komisijo v prejšnjem sklicu osebe, ki so
               bili v koliziji, ki so bile konkurenti na razpisu in ti naj bi potem presojali to
               naročilo oziroma kvaliteto izvedbe tega posla in dokazovali sume koruptivnosti.</p>
               <p>V tem primeru se ni zgodilo nič takšnega. Nismo storili niti tistega, kar ste nam
               očitali, da bomo storili, to se pravi, da bomo pogledali v odprt sodni spis, in da
               bomo usmerjali tudi tožilsko preiskavo. To se ni zgodilo. To z dokaznim sklepom
               predlagajo tisti, ki so predlagali izločitev tako predsednika, kot namestnika
               predsednika preiskovalne komisije. In menimo, da so s tem sami sebi naredili medvedjo
               uslugo in pokazali na kakšne način si predstavljajo delo te preiskovalne komisije.
               Mimogrede tudi vodite eno izmed preiskovalnih komisij, vodja gospa Župevc, pa je bila
               desna roka, če tako rečem, sedanjega  predsednika Vlade, enega izmed prejšnjih predsednikov vlad in
               predsednika republike, in ženska v, in vaša poslanka v ničemer v koliziji interesov,
               bila je celo piarovka pri nekaterih osebah ali pa pri vseh treh. In tu vam ko
               presojate te zadeve, ko usmerjate zadeve, se ne zdi nič čudnega, nič problematičnega.
               Pri drugih, pa ko samo, morda, pogleda nekako narobe pa je že podan predlog za njegov
               suspenz.</p>
               <p>Jaz mislim oziroma predlagam, da se največja koalicijska stranka nekoliko strezni, da
               predlagate vsebine, postopke in rešitve, ki bodo imele neko pravno argumentacijo. Če
               nekoga določimo za pričo, bi bilo dobro to argumentirati, ne samo napisati zakaj je
               to priča, bi bilo dobro argumentirati. V tej zahtevi, ki jo imamo pred seboj ni to
               popolnoma z ničemer argumentirano. In na tak način lahko kogarkoli določimo za pričo
               po Državnem zboru, kogarkoli, in ga s tem tudi izločamo iz preiskovalne komisije. In
               glede na to, da ste v svojih ravnanjih pri izvajanju oziroma pri realizaciji svojih
               predvolilnih obljub izredno nedosledni, bo to najbrž tudi metoda dela, način dela
               tudi pri tej preiskovalni komisiji. Če se boste dobro spomnili ste takrat dejali, da
               če slučajno dobite oblast, boste takoj prekinili vse posle s Patrio. To je bilo
               rečeno v predvolilni kampanji od predstavnikov, takrat vidnih predstavnikov Socialnih
               demokratov, tudi nekdanjega predsednika preiskovalne komisije, pa vendar se v tem
               času ni zgodilo popolnoma nič. Patrie se že dve leti veselo nabavljajo. In ker se te
               Patrie veselo nabavljajo, in niste storili v tem času nič, kljub temu, da imate
               oblast, kljub temu, da ste največji, da predstavljate to koalicijo, da imate Vlado,
               da postavljate na mesta v institucijah svoje osebe, se ne dogaja nič. Niste bili
               sposobni raziskati ničesar v tem delu. In ker se to ne dogaja, smo pač predlagali da
               se ta preiskovalna komisija tudi ustanovi. Samo zato, ker v teh koalicijskih vrstah
               je takšna diskrepanca med besedami, med obljubami in dejanji. In nedostojno je, da se
               potem tiste, ki so bili pred kakšnim mesecem imenovani v preiskovalno komisijo s
               strani največje poslanske skupine, potem na tak način eliminira. To je nedostojno
               parlamentarne demokracije. To kaže na to, da ste v veliki stiski in jaz upam, da
               ljudi, ki jih zdaj predlagamo, ne boste izločili na podoben način.</p>
               <p>Kar pa zadeva še zahtevo za izredno sejo oziroma zaradi česa je ta zahteva zdaj v
               postopku. Predvsem zato, ker je namestnik preiskovalne komisije, ki je zdaj
               poveljujoči v tej preiskovalni komisiji, gospod Kumer, naslovil dopis, da naj se ta
               kadrovski problem, ki je nastal s to zahtevo, reši čim prej oziroma da ne rečem
               nemudoma. In ker je tako zapisano, smo se tudi nemudoma odzvali in predlagali nove
               osebe in jaz upam, da koalicija dejansko ne bo povzročala kakršnihkoli težav pri
               imenovanju novih članov preiskovalne komisije, ki jih predlaga Poslanska skupina
               Slovenske demokratske stranke.</p>
               <p>Predlagam, da predlog podprete.</p>
               <p>Hvala lepa.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala lepa, gospod Tanko.</p>
               <p>Glede na to, da pripadam poslanski skupini oziroma stranki, ki ste jo pozvali k
               streznitvi, da če bi to terapijo uvedli, vas vabim, da se nam pridružite.</p>
               <p>Gospod Kumer.</p>
            </sp>
            <sp who="SDT5:KumerDušan">

               <speaker>DUŠAN KUMER:</speaker>

               <p>Hvala za besedo, gospod predsednik.</p>
               <p>Jaz ne bom na dolgo razlagal stvari, ker veliko stvari, ki jih je moj predhodnik
               povedal, ne spadajo v obravnavo
               k tej točki dnevnega reda, ki jo imamo. Tako, da gre, ker je bila večkrat uporabljena
               beseda <q>"nedostojno"</q>, tudi za nekatera dejstva, ki so zdaj bila povedana za nedostojno
               obravnavo te točke dnevnega reda. Zato bom to pustil ob strani.</p>
               <p>Poslanska skupina SDS je legalno, legitimno vložila predlog in mi danes diskutiramo o
               predlogu novega predsednika in namestnice predsednika oziroma člana te preiskovalne
               komisije in o ničemer drugem. Ker pa ste očitno ne dovolj informirani, pa moram
               povedati, ker sem član te preiskovalne komisije, da smo mi imeli to prvo sejo,
               konstitutivno, v dveh delih. Mi smo imeli prvi del preiskovalne komisije, na kateri
               je imel predsednik preiskovalne komisije dolg govor in je mnogo razširil sklep, ki
               smo ga na Državnem zboru sprejeli v zvezi s to preiskovalno komisijo o tematskem in
               vsebinskem delu. V tem svojem uvodnem govoru je samo vsebino preiskovalne komisije
               zelo razširili, tudi do kolesnikov 6X6 in tako dalje. Poleg tega nato prvi del seje
               sploh nismo imeli pred seboj pisnega dokaznega sklepa. Zato smo mi že na tej seji
               predlagali, da glede na ta diskurz, ki ga je dal predsedujoči, in mi temu nismo
               oporekali, smo rekli, da je treba poleg tistih imen, ki so v sklepu, ki je bil
               sprejet na Državnem zboru ob sprejetju te preiskovalne komisije, dodano zdaj še
               nekatere, ki nam lahko veliko pomagajo pri preiskovali tako, kot si je on zamislil.
               In na žalost smo prekinili sejo in na drugo sejo prišli s pisnim predlogom - mi, ki
               smo diskutirali in seveda predsednik. In smo rekli, da naredimo kompilacijo teh dveh
               dokaznih sklepov. Predsednik na to seveda ni pristal in potem ni bilo druge možnosti,
               kot da smo uporabili poslovniško možnost, ki jo imamo in smo to vložili ob tem. Jaz,
               kot podpredsednik pa sem opravljal samo poslovniško nalogo, ki jo imam, in zato sem
               rekel, da hitro, da ne bi kdo rekel, da kdo zavlačuje ali politično zlorablja, to, da
               čim prej pridete z novim predlogom in danes imamo pred seboj predlog, čeprav ste še v
               ponedeljek trdili in bivši predsednik je trdil, da vaša poslanska skupina sploh ne bo
               več sodelovala v tej komisiji. Jaz pozdravljam vašo gesto, da sodelujete, ker ste
               predlagali ustanovitev, in jaz mislim, da imamo pred seboj predlog. Jaz sem tudi
               včeraj javno povedal, da mi, vsaj jaz osebno ta predlog podpiram, in upam, da bodo
               tudi moji kolegi ta predlog podprli. In mislim, da ni nobene težave in bo lahko ta
               komisija normalno delala naprej.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Gospod Kek.</p>
            </sp>
            <sp who="SDT5:KekFranci">

               <speaker>FRANCI KEK:</speaker>

               <p>Hvala za besedo.</p>
               <p>Tako, kot je dejal moj predhodni kolega. Danes imamo dva vaša predloga. O tem danes
               odločamo in jaz tudi verjamem, da jih bomo podprli. In se mi ne zdi ravno smiselno
               govoriti, da Patria bremeni koalicijo, da je zaradi Patrie koalicija v stiski. Patrio
               preiskujejo resni organi, tako na Finskem, kot v Sloveniji. In ovaden je Janez Janša,
               nihče od koalicije. Tako, da ne vem kdo je tukaj v stiski. To komisijo ste pa si
               izmislili samo zato, da si odprete dodatne mikrofone, da ga boste branili po
               politični liniji, nič drugega.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Hvala.</p>
               <p>Gospod Tanko.</p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p>Hvala lepa.</p>
               <p>No, to kaže razloge. Razlog za to, da niste uspeli skompilirati, kot je rekel gospod
               Kumer, dokaznega sklepa, to še ne pomeni, da je predsednik priča v tej komisiji. To
               ni razlog, razlog, da je nekdo priča v postopku je najbrž treba poiskati v kakšni
               drugi utemeljitvi, v kakšni drugi podlagi. Je treba najbrž vedeti ali je vpleten ali
               ni vpleten v kakršnokoli zadevo. Gospod Anderlič recimo je bil dokazno na sestankih,
               kjer se je dogovarjalo o kartelnih dogovorih, pa je mirno sprejel funkcijo v
               preiskovalni komisiji, mirno. In niste nič odreagirali, pa ste to vedeli.</p>
               <p>Gospod Černač ni bil na nikakršnem takšnem sestanku kjer se je pogovarjalo o Patrii.
                   Na nikakršnem sestanku.
               Nikjer se ni omenjalo njegovega imena, razen to, da je predsednik preiskovalne
               komisije, ki je posebej zadolžen da usmerja njeno delo. Nič drugega. In očitno je
               narobe, če je usmerjal delo v skladu z odredbo, ki je bila napisana in ki jo je
               sprejel Državni zbor.</p>
               <p>Očitno imate nekateri v koaliciji drugačne predstavi, si pač delo in to odreditev
               zamišljate po svoje in tudi poskušate po svoje kadrovati v to preiskovalno komisijo,
               neposredno, in določati kdo bo lahko koga predstavljal in kdo ne sme predstavljati
               koga v preiskovalni komisiji, brez da je za to kakršenkoli argument. Prej sem
               povedal, da niste v tej zahtevi, da se gospod Černač in Hrovat določita za člana
               preiskovalne komisije zapisali niti enega samega argumenta. Niti enega. Na tiskovni
               konferenci pa ste povedali, da je razlog za to, da bosta določena za pričo to, da je
               gospod Černač sodeloval v preiskovalni komisiji v prejšnjem mandatu, mimogrede tam je
               bil tudi gospod Anderlič, ki je podpisnik te zahteve za izločitev oziroma za
               določitev za pričo, pa ga vi podpisniki, ki ste tako, bom rekel, natančni in precizni
               pri teh zadevah, se ga niste spomnili, da bi ga predlagali za pričo tudi v tej
               preiskovalni komisiji, ker je zanimivo, kar je dvolično, kar je zelo dvolično
               ravnanje in tako naprej. Skratka, pristop, ki se ga lotevate je skrajno nedostojen za
               parlamentarno demokracijo. To, da nekoga obdolžite, da je desna roka nekoga, je
               problem. vi imate veliko desnih rok, pa nekateri so bili še več kot desne roke v
               nekaterih primerih, vsaj tako lahko kje razberemo, pa ni bil problem, da bi ga sami
               izmed svojih vrst izločili, kot člane preiskovalnih komisij. Tam ni problem, tam si
               lahko vse. Na drugi strani, ko pa mi predlagamo, pa ne smeš niti sedeti<gap n="..."/>
               <gap n="..."/><stage>/Nerazumljivo./</stage><gap n="..."/> <gap n="..."/>gospoda Petana, da ne bi bil že primeren za to, da se v
               kakšnem postopku določi za pričo. To je problem. Tako vi to delate, tako vi to
               počnete, in tako ste se očitno odločili usmerjati v tej zadevi.</p>
               <p>Zanimivo je da med vašim predlogom prič ni podpredsednika protikorupcijskega
               komisije, recimo gospoda Praprotnika, ki ima najbrž izredno obsežen dosje o vseh teh
               sumih koruptivnih dejanj in podobnih zadev. O tem je bilo veliko napisanega, pa se
               člani preiskovalne komisije iz vrst koalicije, gospod Kumer, gospod Anderlič, gospod
               Slapnik niso spomnili da bi ga predlagali za pričo v preiskovalni komisiji. Niste se
               spomnili, zanimivo. Težko rečem, da ste ga spregledali. Po uradni dolžnosti bi najbrž
               to morali početi, ampak gospod Kumer je bil tudi iz vrst Državnega zbora tisti, ki
               smo ga imenovali v komisijo, ki je izbiral namestnika protikorupcijske komisije,
               gospoda Praprotnika, ki se je izredno veliko ukvarjal z afero Patria, in ga je
               spregledal. Tudi tu je kolizija zelo velika. Zanimivo je to pri vseh teh zadevah, ki
               jih zdaj nekako obravnavamo in vidimo kako se te zadeve dogajajo. Zanimivo je to.
               Ampak, pač nekdo, ki je funkcionar stranke je problematičen, drugi funkcionarji
               strank pa ste idealni, ne glede na to kaj ste dejansko počeli.</p>
               <p>Hvala lepa.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Preden dam besedo, repliko gospodu Kumru, jaz vas opozarjam, da imamo še, recimo, pol
               ure časa, da sprejmemo ta sklep, če želimo, da bo komisija res delovala, kar je naš
               cilj. Da zdaj ne bi šli v razpravo v presek zgodovine in tako dalje in da bi se res
               osredotočili na predlog, ki pa vidim da mu nihče ne nasprotuje, ki v tej dvorani
               sedi.</p>
               <p>Gospod Kumer.</p>
            </sp>
            <sp who="SDT5:KumerDušan">

               <speaker>DUŠAN KUMER:</speaker>

               <p>Hvala lepa za besedo.</p>
               <p>Jaz bi repliciral samo zaradi verodostojnosti. Jaz sem pred dvema mesecema bil
               predmet političnega diskurza z vaše strani, ko sem bil v tej izborni komisiji za
               izbor predsednika in dveh namestnikov protikorupcijske komisije,  da sem svojo politično vlogo izvedel, in da sta
               na predsedniškem in namestniškem mestu prava človeka. Danes, po dveh mesecih
               poslušam, tudi včeraj v Državnem zboru, diskusijo o pravosodju, da sem spet tisti, ki
               gospodu Klemenčiču in ne vem komu še, spadam v skupino, ki režemo glave, ker je
               nepravi na tem mestu, po našem mnenju. Odločite se, jaz bom predlagal, da tu v
               Državnem zboru uvedemo eno spominsko knjigo, kjer se bodo te modre misli zapisovale
               in da se bo lahko kdo spomnil kaj je govoril pred dvema mesecema.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Gospod Miran Potrč.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Hvala lepa, gospod predsednik.</p>
               <p>Kolikor jaz razumem predlog dnevnega reda in tudi gradivo, ki smo ga dobili, odločamo
               o sestavi oziroma spremembi sestave preiskovalne komisije. Tukaj imamo predloge, ki
               jih je dala Slovenska demokratska stranka in predloge, ki jih je dala stranka oziroma
               Poslanska skupina nepovezanih poslancev.</p>
               <p>Jaz oba predloga podpiram, in predlagam da o njih glasujemo.</p>
               <p>Sestava preiskovalnih komisij je drugačna, kot so nekatera druga delovna telesa.
               Poslanske skupine se odločajo ali sodelujejo ali ne. Če se odločijo da sodelujejo,
               predlagajo svoje člane in nikoli, kar jaz vem, ni nobena Mandatno-volilna komisija
               presojala ali je predlagani član s strani poslanske skupine ustrezen ali ne. To je
               pravica poslanske skupine in mi jo spoštujemo.</p>
               <p>Druga stvar pa je odločanje o izvedbi posamičnih dokazov. To ni vsebina dela te
               Mandatno-volilne komisije. In jaz bi vas prosil, gospod Tanko, ne ob vsaki
               priložnosti poučevati kaj smemo in kaj ne smemo, ne govoriti o tem kaj je dostojno in
               kaj ni, zaradi tega, ker je nedostojno tudi to, da mi na vsaki seji poslušamo iste
               stvari, ki na sejo ne pašejo. Od kolegija naprej do vsake točke dnevnega reda.</p>
               <p>Jaz bi vas torej, gospod predsednik, pa vem, da vi ne morete tega zagotoviti, gospod
               Tanko, vas pa prosil dajmo odločati o predlogih. Vaši vsebinski pomisleki, jaz jim
               nimam pravice oporekati, ampak so za druge priložnosti, so za razpravo, morda, na
               preiskovalni komisiji, ko se bo o tem govorilo ali pa kje drugje. Vam pa povem, da to
               prakso sem jaz že takoj po konstituiranju prve preiskovalne komisije občutil. Mene je
               gospod Pukšič iz svoje preiskovalne komisije na ta način izločil, brez vsakih
               argumentov in po pričanju, ker sem naslednjo uro izjavil, da če sem priča in formalno
               so me lahko za pričo določili, ne morem biti član, ko so me zaslišali so ugotovili,
               da je bilo vse skupaj samo zato, ker je gospod Pukšič ocenil, da mu najbrž nagajam
               pri delu preiskovalne komisije. Ampak, se je uštel, ker je dobil novega člana, ki ga
               je enako, kot sem ga jaz, opozarjal na nekatere stvari, ki gredo ali ne. Skratka, to
               ni nekaj kar je nemogoče, ampak o tem ne govorimo tukaj, odločajmo o sestavi
               komisije, da bo lahko delala. Preiskovalna komisija sama pa naj ugotavlja kaj je
               vsebina in ali lahko kaj ugotovi ali ne.</p>
               <p>Hvala lepa.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Gospod Tanko.</p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p>Hvala.</p>
               <p>Dobro bi bilo, če bi tisti, ki pač naslavljate na nas, ki smo v opoziciji neke takšne
               moralne nauke in vsebine, to opravili najprej v svojih poslanskih skupinah in tam
               uredili razmere in potem prišli z neko izčiščeno varianto, z nekim izoblikovanim
               odnosom do Državnega zbora, na seje delovnih teles in ostalih stvari. Dokler pa je to
               tako, da si lahko koalicija pod krinko moči lahko privošči vse, in tiste, ki smo
               potem na drugi strani v manjšini opozarjate kaj bi smeli in kako bi morali, to pa ni
               primerno, to pa si ponovno upam trditi, gospod Potrč, ni primerno ravnanje. Vi se
               vedno postavite v vlogo, ko nas poučujete. Vem da ste tu senior parlamentarizma,
               ampak ni nas treba poučevati, nikomur tega ni treba storiti. Naša dolžnost pa je da
               opozorimo na vse tisto, kar menimo, da v teh postopkih ni dostojno, ni primerno.
                   Ni primerno in nima podlage
               v tistem, kar ste zapisali. Tu nisem slišal in ne bom slišal na nobeni komisiji, na
               nobenem kolegiju, na nobenem delovnem telesu, ker ne bo za to priložnosti, razprave o
               tem kakšni so razlogi za izločitev gospoda Černača in gospoda Hrovata iz preiskovalne
               komisije. Bi bilo pojasnjenih nobenih razlogov. V zahtevi, ki ste jo posredovali
               Državnemu zboru oziroma preiskovalni komisiji, da se določata za priči, ni argumentov
               za to, da sta tam. Ni argumentov. Ni argumentov, ni napisanih, enega stavka, gospod
               Kumer, niste zapisali, pa lahko preberete na glas celo zahtevo, cel predlog, ki se
               nanaša na to zakaj je primerno ali potrebno, da je gospod Černač priča v tej
               komisiji, ali pa gospod Hrovat. Z eno besedico ni to napisano. <gap n="..."/><stage>/Oglašanje v
               ozadju./</stage><gap n="..."/> O.K., vi ste napisali, tudi komentirali ste<gap n="..."/></p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Gospod Tanko ima besedo.</p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p><gap n="..."/>jaz bi razumel, da bi zapisali, da je priča recimo gospod Praprotnik, ki je zdaj
               kot član protikorupcijske komisije zavezan najvišjim etičnim standardom na področju
               korupcije in se je pred tem profesionalno ukvarjal z afero in zgodbo Patria,
               sodeloval pri aranžmaju. Ne, zakaj niste vi, recimo njega predlagali kot tega, ampak
               očitno ga ne boste, ker ste sodelovali pri njegovem imenovanju, ker ste bili izbrani
               s strani koalicije, da ga predlagate predsedniku republike v imenovanje za namestnika
               predsednika te komisije. To je problem. In ko se pojavite v takšno interesno linijo,
               ko poveste takšno interesno linijo, potem na drugi strani izločate vse tiste, ki v
               tej liniji ne sodelujejo na tak način, kot ste si vi to zamislili. In to je problem
               delati v tem mandatu Državnega zbora. Ne dopuščate da bi nekdo normalno delal v tej
               preiskovalni komisiji ali pa v katerikoli drugi. To je problem. In zastonj nas
               poučujete o teh standardih, ker jih ne izvajate, ste nedosledni in to je problem dela
               tega mandata Državnega zbora, tega mandata Vlade in zaradi tega tudi rezultatov, ki
               jih imamo na tem področju uspešnosti.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Gospod Potrč, replika.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Jaz bi samo rad povedal, da je tudi tokratna razprava gospoda Tanka, približno po
               tistem vzoru ko tat vpije: Primite tatu. Naj si gospod Tanko prebere kolikokrat je v
               svoji razpravi govoril o nedostojnosti in kolikokrat je poučeval, potem pa je
               kritičen do moje razprave, v kateri sem samo prosil, da tega ne dela več.</p>
               <p>Hvala.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Replike na repliko ni, lahko pa razprava.</p>
               <p>Razprava, gospod Tanko.</p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p>Samo prosim za argumentacijo, ko tat vpije: Primite tatu.</p>
               <p>No, no, prosim, da to argumentirate<gap n="..."/></p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Gospod Tanko<gap n="..."/></p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p><gap n="..."/>jaz najbrž nisem tat.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p><gap n="..."/>je še kakšna razprava<gap n="..."/></p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p><gap n="..."/>Potem bi prosil, da tudi v razprava potem primerno<gap n="..."/></p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Lepo prosim<gap n="..."/></p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p><gap n="..."/>argumentirate zadeve.</p>
            </sp>
            <sp who="SDT5:KontičBojan">

               <speaker>PREDSEDNIK BOJAN KONTIČ:</speaker>

               <p>Želi še kdo razpravljati o sklepu, ki ga imamo danes na dnevnem redu. Zdaj, pol ure
               smo porabili za vse drugo, samo o sklepu najmanj. Želi še kdo razpravljati? Ne želi,
               zaključujem razpravo.</p>
               <p>Prehajamo na glasovanje o predlogu sklepa. Prosim za mir! <gap n="..."/><stage>/Oglašanje v
               ozadju./</stage><gap n="..."/></p>
               <p>Na glasovanje dajem naslednji predlog sklepa: Mandatno-volilna komisija predlaga
               Državnemu zboru, da sprejme sklep o sprememba in dopolnitvah Sklepa o sestavi in
               imenovanju predsednika, podpredsednika ter članov in namestnikov članov Preiskovalne
               komisije Državnega zbora za ugotovitev politične odgovornosti nosilcev javnih funkcij
               zaradi suma zlorabe uradnega položaja nosilcev javnih funkcij z namenom vplivati na
               rezultat volitev v Državni zbor leta 2008, zaradi suma zlorabe uradnega položaja
               nosilcev javnih funkcij za namen zavajanja domače in tuje javnosti ter domačih in
               tujih preiskovalnih organov na osnovi delnih ali za politične potrebe prirejenih, pa
               tudi nekaterih skrivanih podatkov, česar posledica je podaljševanje in oteževanje
               kriminalistične preiskave v primeru Patria oziroma njeno usmerjanje proti nevpletenim
               političnim tekmecem, zaradi suma zlorabe uradnega položaja nosilcev javnih funkcij za
               namen zavajanja domače javnosti in prikrivanja konflikta interesov tujim
               preiskovalcem  in zaradi suma
               zlorabe uradnega položaja nosilcev javnih funkcij za odpravo državnozborske komisije
               za izvajanje parlamentarnega nadzora nad Komisijo za preprečevanje korupcije z
               namenom prikrivanja vloge nekaterih članov in predsednika Komisije za preprečevanje
               korupcije v aferi Patria.</p>
               <p>Delovno gradivo ste imeli v prilogi. Pričenjam z glasovanjem.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem 1., edino točko dnevnega reda in s tem tudi 18. nujno sejo
               Mandatno-volilne komisije.</p>
               <stage type="time">(Seja je bila zaključena 23. decembra 2010 ob 8.40.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-MK-Nujna-022-2011-03-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">307691A753C34152C125785C00300C7E</idno>
               <idno type="custom" subtype="day">7897B70B52E99EDEC12578710038E161</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=7897B70B52E99EDEC12578710038E161</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-MK-Nujna-022-2011-03-23.MK" n="022">
               <name>Nujna</name>
               <date when="2011-03-23"/>
            </setting>
         </settingDesc>
         <particDesc>
            <listOrg>
               <org xml:id="SDT5-MK-Nujna-022-2011-03-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-MK-Nujna-022-2011-03-23.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE MANDATNO-VOLILNA KOMISIJA</stage>
            <stage type="session">22. nujna seja</stage>
            <stage type="date">(23. marec 2011)</stage>
            <stage type="chairman">Sejo je vodil Bojan Kontič, predsednik komisije.</stage>
            <stage type="time">Seja se je pričela ob 12.00. </stage>


            <sp xml:id="SDT5-MK-Nujna-022-2011-03-23.sp1">

               <speaker>PREDSEDNIK BOJAN KONTIČ:</speaker>

               <p>Ugotavljam, da smo sklepčni. Pričenjam 22. nujno sejo Mandatno-volilne komisije.</p>
               <p>Nujno sejo sem sklical zaradi odstopa Zorana Thalerja s funkcije poslanca iz
               Republike Slovenije v Evropskem parlamentu.</p>
               <p>Najprej obvestilo o nadomeščanju, opravičenih za sejo nimamo. Po pooblastilu je z
               nami gospod Samo Bevk, ki nadomešča mag. Julijano Bizjak Mlakar, in gospod Mirko
               Brulc, ki nadomešča gospoda Dušana Kumra.</p>
               <p>Obveščam vas, da sem na sejo povabil tudi gospoda Zorana Thalerja.</p>
               <p>S sklicem seje ste prejeli dnevni red seje komisije, in sicer z edino točko dnevnega
               reda: seznanitev z odstopno izjavo poslanca iz Republike Slovenije v Evropskem
               parlamentu.</p>
               <p>Še eno pooblastilo imamo, in sicer, gospod Branko Grims nadomešča gospoda Vinka
               Gorenaka.</p>
               <p>Prejeli smo obvestilo Zorana Thalerja, da odstopa s funkcije poslanca iz Republike
               Slovenije v Evropskem parlamentu. Zakon o volitvah poslancev iz Republike Slovenije v
               Evropski parlament v 9. členu določa, da se glede pridobitve in prenehanja mandata
               poslanca uporabljajo določbe predpisov Evropske unije oziroma se za vprašanja, ki s
               predpisi Evropske unije niso urejena, smiselno uporabljajo določbe Zakona o poslancih
               in določbe drugih zakonov, ki veljajo za poslance Državnega zbora. V skladu s šesto
               alinejo prvega odstavka 9. člena Zakona o poslancih poslancu preneha mandat, če
               odstopi, drugi odstavek istega člena pa nadalje določa, da poslancu preneha mandat z
               dnem, ko Državni zbor ugotovi, da je nastal razlog za prenehanje funkcije
               poslanca.</p>
               <p>Glede na izraženo voljo poslanca iz Republike Slovenije v Evropskem parlamentu Zorana
               Thalerja mora Mandatno-volilna komisija obvestiti Državni zbor, da je na podlagi 9.
               člena Zakona o volitvah poslancev iz Republike Slovenije v Evropski parlament, v
               zvezi s šesto alinejo prvega odstavka 9. člena Zakona o poslancih, nastopil razlog,
               ki ima za posledico prenehanje mandata imenovanega in predlagati Državnemu zboru, da
               se s tem seznani.</p>
               <p>Želi kdo o tem razpravljati? Gospod Tanko.</p>
            </sp>
            <sp xml:id="SDT5-MK-Nujna-022-2011-03-23.sp2">

               <speaker>JOŽE TANKO:</speaker>

               <p>Hvala lepa za besedo.</p>
               <p>Mislim, da je ob tem treba reči kakšno besedo. Mislim, da do tega odstopa ne bi
               prišlo, če ne bi šlo za poslance Evropskega parlamenta in če ne bi šlo tudi za ostre
               obsodbe vseh, ki delujejo v Evropskem parlamentu, predvsem članov Evropskega
               parlamenta in tistih, ki te poslanske skupine v Evropskem parlamentu vodijo. V
               primerih, ko se neke podobne stvari pojavijo v domačih logih, so ravnanja tudi pri
               funkcionarjih, slovenskih izvršnih ali pa tudi <stage type="mag"/><stage xml:id="SDT5-MK-Nujna-022-2011-03-23.stage7">(Nadaljevanje)</stage> tistih, ki so v zakonodajni veji ali sodni veji
               oblasti, drugačna. Tudi ravnanja, kadar obravnavamo določene stvari, so drugačna.
               Recimo, če damo za primer obravnavo Resolucije Evropskega parlamenta o obsodbi
               totalitarizmov, za evropsko podobo so tam slovenski poslanci soglasno podprli
               resolucijo, doma, povsem nasprotno, je koalicijska večina v Državnem zboru ta predlog
               zavrnila. In tako dvolična ravnanja so tudi v primerih, kar zadeva etične standarde.
               Imamo celo vrsto primerov v tem mandatu, ko so funkcionarji izvršne veje oblasti,
               celo ministri, vpleteni v določene zgodbe, v primere koruptivno-klientelističnih
               ravnanj, pa nikomur na kraj pameti ne pade, da bi odstopil in dopustil neodvisno
               preiskavo, recimo, v primeru bulmastifov, Nacionalnega preiskovalnega urada, v
               povezavi s temi zgodbami z "missing traderji" in tako naprej.</p>
               <p>Mislim, da je treba na to dvolično ravnanje opozoriti. Dokler ne bomo merili ravnanja
               za potrebe domače politične scene in politične javnosti in tudi siceršnje javnosti z
               enakimi vatli kot za potrebe evropskih norm, do takrat bo ta boj proti korupciji,
               proti klientelizmu črka na papirju in pravna država deformirana, kajti tisti, ki bi
               morali v prvi vrsti ščititi pravno državo, kot izvršni funkcionarji ali pa tudi
               kakšni drugi, so tisti, ki določbe pravne države izigravajo in neustrezno oziroma
               sploh ne ukrepajo in ne potegnejo nobenih konsekvenc.</p>
               <p>Mislim, da se je primer tega odstopa zgodil predvsem zato, ker je prišlo do enormnega
               pritiska, predvsem v Evropskem parlamentu, tudi znotraj politične skupine, ki ji
               poslanec pripada, in predvsem zato, da se obraz domače politike proti Evropi ohrani
               na nek način neomadeževan. V primerih, kot rečeno, ko se te zgodbe dogajajo znotraj
               države, do takih primerov ne prihaja. Bi pa kazalo tu opozoriti tudi na to, da je to
               v kratkem času že drugi primer, ko je bila v koruptivni škandal vpletena oseba, ki je
               bila osebna izbira predsednika Vlade. To je v kratkem času drugi primer in bi se
               kazalo nad tem tudi resno zamisliti. Hvala lepa.</p>
            </sp>
            <sp xml:id="SDT5-MK-Nujna-022-2011-03-23.sp3">

               <speaker>PREDSEDNIK BOJAN KONTIČ:</speaker>

               <p>Želi še kdo razpravljati? Gospod mag. Grims.</p>
            </sp>
            <sp xml:id="SDT5-MK-Nujna-022-2011-03-23.sp4">

               <speaker>MAG. BRANKO GRIMS:</speaker>

               <p>Hvala.</p>
               <p>Nadaljeval bi kar s podobnim poudarkom. Namreč, če enkrat gledamo, kakšno je evropsko
               ravnanje, bi veljalo za zgled vzeti ministrico Koppovo iz Švice. Za tiste, ki zgodbe
               ne poznate ali pa se je ne spominjate več, ker je stara nekaj let, tam je prišlo do
               odstopa ministrice, torej celo višje funkcionarke, kot je poslanec oziroma poslanka,
               samo zato, ker se je za njenega moža sklepalo, da je prišel do nekih notranjih
               informacij v enem od podjetij in da se je s tem lahko osebno okoristil, čeprav je
               bilo že takoj na začetku kristalno jasno, da v nobenem primeru to ravnanja same gospe
               Koppove v nobeni točki ne more zadevati. In zdaj poglejmo! Ko gre za Evropski
               parlament, iz Evropskega parlamenta, to je popolnoma jasno bilo sporočeno, je prišla
               urgenca v Slovenijo po strankarski liniji s strani vodje Socialistov, da pričakujejo
               odstop tega poslanca, in zato si je gospod Thaler tudi čez noč premislil. <stage type="mag"/><stage xml:id="SDT5-MK-Nujna-022-2011-03-23.stage9">(Nadaljevanje)</stage> Po drugi strani, ko pa govorimo o
               slovenski Vladi, pa je znano, da ima v svojih vrstah ministrico, za katero je znano,
               da se je dokazalo, da je poznala nekoga, ki mu je dala izjemno ugodno v najem neko
               nepremičnino, da je šla na lizing za tisto nepremičnino. Potem, da se govori javno o
               sumih problematičnega poslovanja v njeni ožji družini. Ampak v nobenem primeru pa ona
               ne razmišlja o odstopu, pa gre ravno za ministrstvo, ki se pravzaprav s temi stvarmi
               tudi ukvarja. Kje je zdaj tu evropsko ravnanje, in to ni edini tak primer v tej
               Vladi. Spomnil bi, da se z nekaterimi tudi po javno izraženih domnevah ukvarjajo
               nekatere druge institucije, ne samo z ravnijo ministrov, tudi za kakšnega državnega
               sekretarja oziroma direktorja direktorata gre. In v nobenem primeru ne pride do
               odstopa, ki bi omogočil, da se nevtralno korektno opravi potem preiskavo. Tudi v
               danem primeru do tega odstopa očitno pride zgolj in edino na intervencijo Evropskega
               parlamenta oziroma, če želite v širšem pomenu besede, Evropske unije. Ali ni na nek
               način žalostno, da nas 20 let po uveljavitvi samostojne države, po uvedbi
               demokracije, mora vedno znova Evropa učiti tudi načel politične etike in politične
               kulture.</p>
            </sp>
            <sp xml:id="SDT5-MK-Nujna-022-2011-03-23.sp5">

               <speaker>PREDSEDNIK BOJAN KONTIČ:</speaker>

               <p>Ja, če ima zdaj še kdo konkretno kaj dodati v zvezi z odstopom, gre za seznanitev z
               odstopom gospoda Thalerja, prosim, da se prijavi k besedi. Vse te razprave, ki se
               širijo v nedogled, pa predlagam, da ohranimo za priložnost, ko bomo govorili o
               osebah, ki jih navajate; tokrat to ni stvar razprave. Izvolite, gospod Tanko.</p>
            </sp>
            <sp xml:id="SDT5-MK-Nujna-022-2011-03-23.sp6">

               <speaker>JOŽE TANKO:</speaker>

               <p>Hvala lepa.</p>
               <p>No, poglejte, ko smo obravnavali to novelo zakona o integriteti, smo predlagali, da
               se v ta zakon zapiše, da veljajo določbe zakona o integriteti tudi za funkcionarje in
               uslužbence Republike Slovenije v Evropskih institucijah in drugih organih Evropske
               unije ter mednarodnih institucijah, ki so v te institucije napotene na podlagi sklepa
               ali s soglasjem Vlade Republike Slovenije oziroma Državnega zbora. Moram reči, da smo
               bili zgroženi, ko je koalicijska večina iz tega zakona črtala ta člen, to določbo. Ko
               se je ravno v tem primeru, pa morda se bo še v kakšnem drugem, pokazalo, kako so te
               določbe potrebne, če hočemo izvajati resno ta zakon o integriteti. Mi smo sicer ta
               amandma ponovno vložili k dopolnjenemu predlogu zakona, ki bo sedaj v obravnavi na
               Državnem zboru, in pričakujem, da boste na osnovi tega konkretnega primera, pa morda
               še kakšnih, ki se bodo pojavili, to določbo podprli. Kajti mislim, da je treba do
               ravnanj funkcionarjev ali uslužbencev, ki jih v določene organe in institucije
               Evropske unije predlaga Vlada Republike Slovenije ali tja napotuje Državni zbor, da
               je tudi pri njih treba voditi računa o možnosti podobnih dejanj in podobnih sankcij,
               kot smo jih deležni tisti, ki smo in delujemo v Republiki Sloveniji. Mislim, da je ta
               primer pravzaprav poučen za urejanje tega področja, kar zadeva preprečevanje
               korupcije. In pričakujem, da boste koalicijski poslanci tokrat ta predlog amandmaja
               podprli in boste omogočili uzakonitev rešitve, ki bo v enakopraven položaj postavila
               funkcionarje v Republiki Sloveniji in tiste, ki jih Republika Slovenija napotuje na
               evropsko politično in strokovno prizorišče. Mislim, da je to treba sprejeti, tako da
               imamo celovito ureditev. Čeprav vidimo, da odstopi, ki so povezani z delom <stage type="mag"/><stage xml:id="SDT5-MK-Nujna-022-2011-03-23.stage11">(Nadaljevanje)</stage> v institucijah Evropske unije, ne
               potekajo tudi na kakšnih drugi podlagi, recimo etični ali pa tudi kakšni drugi. Ne
               dogaja se to samo s postopkom razrešitve. Žal, v primerih, ki jih imamo v Sloveniji,
               ki jih imamo doma, tudi celo v primerih, ko je evidentno, da gre za sporne posle, ko
               je evidentno, da gre za klientelistične povezave, ko je evidentno, da gre za
               koruptivna ravnanja, tudi z interpelacijo ne moremo doseči razrešitve funkcionarja,
               niti z interpelacijo. In to kaže tudi dodatno na to dvolično ravnanje, ki se pojavlja
               v domačem političnem okolju. Mislim, da bi morali predvsem tisti, ki imate v svojih
               političnih programih zapisano, da je prava pot pravna pot, ali pa je to obratno
               napisano, da je pravna pot prava pot, da bi morali te standarde izvajati zelo
               dosledno. Mislim, da imate celo to normo zapisano v koalicijskem sporazumu, in bi
               morali, če ta koalicijski sporazum kaj velja, to normo izvajati zelo dosledno. Pa se
               tega ne poslužujete. Pričakujem pa, da boste sprejeli vsaj dopolnilo in v relativno
               kratkem času sprejeli tudi določene rešitve, ki bodo omogočile vsaj neodvisno
               preiskavo v primerih, ki so odprti in pri katerih preiskave nikakor ne stečejo na
               način, kot bi slovenska javnost pričakovala. Cel kup stvari stoji v povezavi z
               Nacionalnim preiskovalnim uradom, ne zgodi se nič. Cel kup stvari stoji v povezavi z
               bulmastifi in se ne zgodi nič. In vse te stvari naj bi potekale neodvisno, brez
               pritiskov in tako naprej. Pa tudi v teh primerih, ko preiskave ne stečejo, vemo, da
               je šlo na izvedbeni ravni v nekaterih primerih za osebno izbiro nekoga, ko se je
               spremenil celo zakon, da je bil imenovan na neko odgovorno funkcijo v tej hierarhiji,
               ki ima za nalogo v enem delu ne samo kurativno, ampak tudi ali predvsem preventivno
               delovanje.</p>
               <p>In predlagam, no, da omogočite sprejetje ureditve, s kateri bi naredili vsaj korak
               bliže k stvarem, ki se pojavljajo vsakodnevno v koalicijskih vrstah.</p>
            </sp>
            <sp xml:id="SDT5-MK-Nujna-022-2011-03-23.sp7">

               <speaker>PREDSEDNIK BOJAN KONTIČ:</speaker>

               <p>Predlog zakona bomo obravnavali takrat, ko bo za to določen tudi termin, skladno s
               sejo Državnega zbora, terminskim načrtom oziroma planom, mislim, da je to naslednji
               teden v torek. Danes imamo pa seznanitev z odstopom.</p>
               <p>Ker ni več razprav, zaključujem razpravo... <stage xml:id="SDT5-MK-Nujna-022-2011-03-23.stage12">/Oglašanje v ozadju./</stage></p>
            </sp>
            <sp xml:id="SDT5-MK-Nujna-022-2011-03-23.sp8">

               <speaker>MELITA ŽUPEVC:</speaker>

               <p>Bom zelo na kratko, predsednik.</p>
               <p>Rekla bi samo eno stvar. Mislim, da Slovenski demokratski stranki dolgujemo iskreno
               zahvalo, in se ji osebno zahvaljujem. Glede na to, da je Slovenska demokratska
               stranka v slovenskem političnem prostoru zgled moralnosti, poštenosti in etičnosti,
               je prav, da drugim deli moralne naloge, in mislim, da je res prva za to poklicana.
               Iskreno hvala lepa.</p>
            </sp>
            <sp xml:id="SDT5-MK-Nujna-022-2011-03-23.sp9">

               <speaker>PREDSEDNIK BOJAN KONTIČ:</speaker>

               <p>Zdaj pa res zaključujem razpravo in prehajamo na odločanje.</p>
               <p>Mandatno-volilna komisija predlaga Državnemu zboru, da se na podlagi 9. člena Zakona
               o volitvah poslancev iz Republike Slovenije v Evropski parlament, v zvezi z 9. členom
               Zakona o poslancih, seznani z naslednjim sklepom: Poslanec iz Republike Slovenije v
               Evropskem parlamentu Zoran Thaler je 22.3.2011 podal pisno izjavo, da odstopa s
               funkcije poslanca iz Republike Slovenije v Evropskem parlamentu, zato mu v skladu z
               9. členom Zakona o volitvah poslancev iz Republike Slovenije v Evropski parlament, v
               zvezi s šesto alinejo prvega odstavka in drugim odstavkom 9. člena Zakona o poslancih
               preneha mandat z današnjim dnem.</p>
               <p>Kdo je za predlagani sklep? <stage xml:id="SDT5-MK-Nujna-022-2011-03-23.stage13">(13 članov.)</stage> Je kdo proti? <stage xml:id="SDT5-MK-Nujna-022-2011-03-23.stage14">(Nihče.)</stage></p>
               <p>Ugotavljam, da smo sklep sprejeli soglasno.</p>
               <p>S tem zaključujem to točko dnevnega reda in 22. nujno sejo Mandatno-volilne
               komisije.</p>
               <stage xml:id="SDT5-MK-Nujna-022-2011-03-23.stage15">(Seja je bila končana 23. marca 2011 ob 12.20.)</stage>
            </sp>
         </div>
      </body>
   </text>
</TEI>
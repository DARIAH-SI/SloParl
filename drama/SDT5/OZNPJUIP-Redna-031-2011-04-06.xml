<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNPJUIP-Redna-031-2011-04-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">75C41BF8A1A22FB0C125785C003E210B</idno>
               <idno type="custom" subtype="day">B3B16ED9E9D9242DC125786F002B93AE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=B3B16ED9E9D9242DC125786F002B93AE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNPJUIP-Redna-031-2011-04-06.OZNPJUIP" n="031">
               <name>Redna</name>
               <date when="2011-04-06"/>
            </setting>
         </settingDesc>
         <particDesc>
            <listOrg>
               <org xml:id="OZNPJUIP-Redna-031-2011-04-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNPJUIP-Redna-031-2011-04-06.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">31. seja</stage>
            <stage type="date">(6. april 2011)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 9.00.</stage>


            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Dobro jutro. Začenjamo z 31. sejo Odbora za notranjo politiko, javno upravo in
               pravosodje. Vse prisotne lepo pozdravljam. Kar se tiče nadomeščanj imam naslednja
               obvestila, gospoda Žnidaršiča nadomešča gospod Rezman, gospoda Rožeja, pa gospod Kek.
               To so vsa nadomeščanja.</p>
               <p>5. aprila sem predlagal širitev dnevnega reda s 4.a in 4.b točko, in sicer gre za
               obravnavo zahteve skupine poslank in poslancev Državnega zbora za oceno ustavnosti 3.
               člena zakona o parlamentarni preiskavi ter za obravnavo pobude za začetek postopka za
               oceno ustavnosti 11.a člena zakona o pravniškem državnem izpitu. Razprava o tem ni
               mogoča, lahko pa dajo stališča predstavniki poslanskih skupin. Sprašujem po stališču
               do obeh predlogov za širitev. Jih ni, zato predlagam, da najprej glasujemo o širitvi
               4.a točka dnevnega reda. Glasujemo. Moment. Glasovanje teče. Končujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Razširili smo torej dnevni red s 4.a točko.</p>
               <p>Glasujemo še o širitvi dnevnega reda z 4.b točko. Glasujemo. Glasovanje teče.
               Končujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Dnevni red je sprejet.</p>
               <p>Proceduralno, prosim.</p>
            </sp>
            <sp who="SDT5:ColaričAnton">

               <speaker>ANTON COLARIČ:</speaker>

               <p>Hvala lepa. Predlagam v imenu koalicije, da se zamenja vrstni red, in sicer, da 3.
               točka - predlog zakona o spremembah in dopolnitvah zakona o sodiščih postane 2. in 2.
               točka - predlog zakona o sodniški službi 3. točka. Gre za to, da je osnova zakon o
               sodiščih in izvedbeno šele zakon o sodniški službi, tako da bi šli po vrsti, kot je
               prav. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Bomo formalno tudi glasovali. Glasujemo. Glasovanje teče. Končujemo.</p>
               <p>Kdo je za? <stage>(11. članov.)</stage> Je kdo proti? <stage>(1 član.)</stage></p>
               <p>Torej, smo zamenjali tudi točke dnevnega reda, prosim vas, če me spomnite, ko bomo
               prišli do tam. Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O
                  FINANČNIH ZAVAROVANJIH, skrajšani postopek.</title> Kolegij je tako odločil na 97.
               seji, 16. marca. Gradiva, ki jih imate so sam zakon, mnenje Zakonodajno-pravne službe
               in pa mnenje Komisije Državnega sveta. V poslovniškem roku so bili vloženi amandmaji
               Poslanskih skupin koalicije k 2., 3., 4., 5., 6. 7. in 8. členu. Drugih amandmajev
               nimamo.</p>
               <p>K tej točki smo vabili Ministrstvo za pravosodje, Zakonodajno-pravno službo in pa
               Komisijo Državnega sveta za državno uredite. Pričenjamo drugo obravnavo predloga
               zakona, v kateri bomo na podlagi 126. člena Poslovnika opravili razpravo in
               glasovanje o posameznih členih zakona. Beseda pripada državnemu sekretarju gospodu
               Škrlecu, a ja, sem navajen, da je vedno on. Izvolite, gospod minister.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Hvala lepa gospod predsednik, spoštovane gospe poslanke, poslanci, lep pozdrav vsem
               skupaj.</p>
               <p>Državni zbor je zakon o finančnih zavarovanjih sprejel že v letu 2004. Začel je
               veljati 1. maja 2004. Razlog za sprejem zakona je bil prenos direktive o dogovorih o
               finančnih zavarovanjih. Ta direktiva je zasledovala cilj vzpostavitve povezanega in
               učinkovitega finančnega trga in opredelila sklepanje finančnih zavarovanj v obliki
               finančnih instrumentov ali pa gotovine. Evropska skupnost je na ta način želela
               poenotiti in poenostaviti pravila držav članic o zavarovanju obveznosti z
               vrednostnimi papirji in z denarnimi terjatvami. Zaradi splošnega kreditnega krča in
               potrebe po kreditiranju s strani bank, od česa je močno odvisna gospodarska rast, med
               drugi pa tudi nova delovna mesta, je nujno in to je spoznala tudi Evropska unija, da
               se omogoči lažji dostop do kreditov. Ta lažji dostop do kreditov, pa je povezan z
               zavarovanji pred tveganji, da kredit ne bi bil poplačan. Ta finančna zavarovanja se v
               praksi uporabljajo v različnih vrstah transakcij na kapitalskih trgih, v sektorju
               zakladništva, pri klirinških sistemih in podobno. In zato je bila ta direktiva
               dopolnjena, zato da bi se olajšal dostop do finančnih sredstev in da bi se tudi
               znižali stroški obratnega kapitala.</p>
               <p>Z direktivo, ki se sedaj prenaša v naš notranji pravni red, se torej razširja ta
               nabor zavarovanj, zato ker odslej zajema tudi bančna posojila kot sredstvo
               zavarovanja, hkrati pa se enotijo pogoji za vse subjekte v celotnem pravnem prostoru
               Evropske unije. To je glavni cilj direktive in to je tudi glavni cilj te novele
               zakona.</p>
               <p>Bistvo je torej v tem, da tisti, ki daje neko zavarovanje, svoj dolg zavaruje s
               terjatvijo, ki jo ima na podlagi predhodno sklenjene pogodbe do svojega dolžnika in s
               katero mu je dal bančno posojilo. Torej, gre za tako imenovano denarno terjatev iz
               kreditne pogodbe. To zavarovanje se lahko izvede, bodisi s prenosom bančnega posojila
               ali pa z ustanovitvijo zastavne pravice na posojilu. Zakon, torej izpostavlja to
               poenostavitev na način, da se odpravljajo ovire za to, kaj se šteje kot veljavno
               finančno zavarovanje. Gre za dve oviri, ki se odpravljata. Nekatere države imajo
               predpisano obvezno registracijo, to je prva ovira, ki se odpravlja in  druga, ni več vzpostavljene
               dolžnosti obveščanja dolžnika o takem prenosu finančnega zavarovanja.</p>
               <p>To so torej glavni cilji tega zakona, ki ima lahko posredne učinke na gospodarstvo,
               predvsem zaradi lažjega dostopa do kreditov in tu smo šli še korak dlje, da direktiva
               to seveda omogoča. Po posvetovanju s finančnim sektorjem na čelu z Banko Slovenije,
               Vlada podpira tudi vloženi amandma, ki bo omogočal, da se na podlagi te novele
               zakona, ta instrument lahko uporablja, ne samo za velike gospodarske družbe, ampak
               tudi za srednje in majhne gospodarske družbe, kadar so te sklepale instrumente
               finančnega zavarovanja s tako imenovanimi nadzorovanimi finančnimi institucijami, te
               so pa seveda posebej opredeljene v noveli zakona.</p>
               <p>Zato predlagam, da ta odbor to novelo podre. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Zakonodajno-prava služba, gospa Marolt.</p>
            </sp>
            <sp who="SDT5:MaroltValentinaAnamarija">

               <speaker>VALENTINA ANAMARIJA MAROLT:</speaker>

               <p>Hvala za besedo. Zakonodajno-pravna služba je dala k predlogu zakona pisno mnenje.
               Pripombe iz našega mnenja pa so z vloženimi amandmaji v pretežni meri upoštevane.
               Dodati moram, kot je omenil tudi že minister, da amandma k 2. členu dodaja novo
               vsebino tretjega odstavka 2. člena veljavnega zakona, glede katerega
               Zakonodajno-pravna služba ni imela nobenega mnenja, kljub temu, da bi bilo tako
               mogoče sklepati iz prvega stavka obrazložitve. Glede na vsebino obrazložitve
               amandmaja, pa k predlaganemu amandmaju k 2. členu nimamo pripomb. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Državni svet. Predstavnika Državnega sveta ni. Menjali smo dnevni res, pa<gap n="..."/>
               Nadaljujemo, Državnega sveta ni.</p>
               <p>Prehajamo na obravnavo in glasovanje o posameznih členih predloga zakona in
               amandmajih. Zadevo bom vodil na podlagi pregleda amandmajev, ki ste ga prejeli. Če se
               strinjate, mogoče opravimo eno neke vrste splošno razpravo, pa potem glasujemo,
               običajno se pokaže, da je tako hitreje in lažje. Izvolite. Če ni, potem predlagam, da
               preidemo k amandmaju k 2. členu. Ni. Glasujemo. Glasovanje teče. Končujemo.</p>
               <p>Kdo je za? <stage>(11 članov.)</stage> Je kdo proti? <stage>(1 član.)</stage></p>
               <p>Amandma je sprejet.</p>
               <p>Sledi amandma k 3. členu. Želi kdo razpravljati? <stage>(Ne.)</stage> Glasovanje teče.
               Končujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma k 4. členu. Ni razprave. Glasujemo. Glasovanje teče. Končujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Amandma k 5. členu. Ni razprave. Glasujemo. Glasovanje teče. Končujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Amandma k 6. členu. Glasujemo. Glasovanje teče. Končujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Amandma k 7. členu. Glasujemo. Glasovanje teče. Končujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Amandma k 8. členu. Glasujemo. Glasovanje teče. Končujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Tudi ta amandma je sprejet.</p>
               <p>Sprašujem, če želi kdo razpravljati  še o preostalih členih zakona, ki jih nismo odpirali? <stage>(Ne.)</stage></p>
               <p>Zaključujemo razpravo in predlagam, da glasujemo o vseh členih predloga zakona
               vključujoč sprejete amandmaje skupaj. Glasujemo. Glasovanje teče. Končujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>S tem zaključujemo drugo obravnavo predloga zakona na matičnem delovnem telesu.
               Predlog bo dopolnjen z vključenimi amandmaji in posredovan Državnemu zboru.
               Poročevalec, poročevalka? Nalogo opravim, torej sam.</p>
               <p>Prehajamo, po spremenjenem vrstnem redu na <title>PREDLOG ZAKONA O SPREMEMBAH IN DOPOLNITVAH ZAKONA O SODIŠČIH.</title>
               </p>
               <p>Proceduralno, gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Pozneje bom.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Torej, pred nami je predlog zakona o spremembah in dopolnitvah zakona o sodiščih, ki
               ga je Državnemu zboru v obravnavo posredovala Vlada. Objavljen je v Poročevalcu,
               Kolegij predsednika Državnega zbora je odločil na 97. seji, 16. marca 2011, da se
               predlog zakona obravnava po skrajšanem postopku. Kot gradivo za to točko dnevnega
               reda, ste prejeli mnenje Zakonodajno-pravne službe, mnenje Komisije Državnega sveta,
               mnenje Sodnega sveta in dopis Kazenskega oddelka Vrhovnega sodišča. K točki dnevnega
               reda so vabljeni: Ministrstvo za pravosodje, Zakonodajno-pravna služba in Komisija
               Državnega sveta za državno ureditev ter Sodni svet. V poslovniškem roku so bili
               vloženi amandmaji Poslanskih skupin SD, Zares, DeSUS in LDS, 31. marec. Prejeli pa se
               še popravke amandmajev k 11. in 31. členu, z dne 5. aprila. Na klop pravkar dobivate
               tudi amandmaje Poslanske skupine SDS, kot amandmaje odbora.</p>
               <p>Pričenjamo z drugo obravnavo predloga zakona, in sicer ima najprej besedo minister
               gospod Aleš Zalar, izvolite.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Hvala lepa. Vlada je, kot eno od pomembnih političnih prioritet določila učinkovit
               pregon in tudi sojenje v zadevah gospodarskega kriminala, zlasti kot gre za
               zahtevnejše oblike tega kriminala. Z namenom, da se omogoči institucionalne
               kapacitete sodiščem za sojenje v teh zadevah, ki naj zagotavljajo optimalno hitrost
               odločanja, predvsem pa tudi optimalno usposobljenost sodnikov na način, da bodo
               specializirani za obravnavo teh kaznivih dejanj, se je vlada odločila pripraviti
               novelo zakona o sodiščih. To sicer ni edini razlog zaradi katerega je pred vami ta
               novela, o ostalih razlogih bom govoril v nadaljevanju, je pa pomembno, da se na
               začetku najprej dotaknemo tega osnovnega vprašanja, zakaj je potrebna nadgraditev
               obstoječega modela specializiranega oddelka za sojenje v teh zadevah. Kot veste, je
               Državni zbor sprejel z zadnjo novelo tega istega zakona ureditev, ki je predvidevala
               oblikovanje enega takega oddelka na Okrožnem sodišču v Ljubljani. Ta model je
               temeljil na izhodišču, da se opravi dodelitev sodnikov v ta oddelek izključno na
               osnovi njihovega interesa za tako dodelitev. pogoje je torej prijava sodnika na
               razpis in s tem seveda implicitno njegovo soglasje, da je razporejen v tak oddelek,
               potem pa seveda sledi ustrezen postopke, ki ga izpelje Sodni svet.</p>
               <p>Praksa je pokazala, da je interes sodnikov do določene mere, sicer obstajal, da pa je
                  potem do realizacije te dodelitve v ta oddelek iz različnih razlogov  zelo težko prišlo. Bilo je nekaj sistemskih ovir za
               to, med drugim tudi zelo ostra zahteva po pravnomočni oceni sodniške službe, ki ne
               sme biti starejša od šesti mesecev in ki mora vsebovati oceno, da sodnik izpolnjuje
               pogoje za hitrejše ali celo izjemno napredovanje. Bilo je pa tudi nekaj drugih ovir
               čisto praktične narave, kajti sodniki, ki bi se želeli dodeliti v ta oddelek in bi
               delovali na različnih sodiščih, kamor so izvoljeni, bi morali biti mobilni, to
               pomeni, da bi morali za reševanje posameznih zadev izvajati obravnave in naroke na
               tistem sodišču h kateremu zadeva pripade, kar pomeni, pri katerem je tožilstvo
               vložilo ustrezen obtožni akt ali zahtevo za preiskavo.</p>
               <p>Ta je bilo povezano z vprašanjem stroškov, vprašanjem bivanja takega sodnika,
               nekaterimi čisto operativni vprašanji zagotavljanja varnosti, prostorskih pogojev,
               administrativne pomoči in podobno. Vse to je sodnike odvračalo od tega, da bi se
               odločali za dodelitev v tak mobilni oddelek. Ministrstvo je večkrat ponavljalo te
               razpise, objavljenih je bilo pet razpisov in ker se na podlagi teh razpisov ni dalo
               zaključiti z zadostnim številom dodeljenih sodnikov tega oddelka, smo se odločili, da
               gremo v nadgraditev tega oddelka. Nadgraditev v smislu, da sodniki ostanejo lahko
               dodeljeni v ta oddelek, kar pomeni, da se za dodelitev v oddelke lahko poteguje
               katerikoli sodnik, da pa je po drugi strani smiselno, da zmanjšamo tveganja, ki so
               povezana z oddaljenostjo kraja, kjer se bo izvajala obravnava od oddaljenosti, kjer
               sodnik sicer dela ali živi, smo se odločili za vzpostavitev štirih oddelkov, na mesto
               enega, in sicer na območjih okrožnih sodišč, kjer je sedež višjih sodišč. V veste, da
               imamo v Sloveniji štiri višja sodišča in na teh sedežih, na teh območjih sedežna
               okrožna sodišča so tista, kjer bi po novem delovali te specializirani oddelki.
               Govorim o okrožnih sodiščih v Ljubljani, Kopru, Celju in v Mariboru.</p>
               <p>Ta nadgraditev pa gre še v eni smeri, ne sami v smeri širitve te oddelkov, gre tudi v
               smeri približanja teh oddelkov, tistim sodnikom, ki na teh območjih že delajo, zato
               smo se odločili za kombinacijo dodelitve in razporeditve sodnikov. Razporeditev
               pomeni, da odločitev o uvrstitev v ta oddelek sprejme predsednik sodišča. Predsednik
               sodišča po zakonu in po sodnem redu, vsako leto sprejme letni razpored dela, s
               katerim sodnike razporedi na posamezna pravna področja. In po tej ureditvi, ki jo
               predlagamo, bi torej predsednik sodišča opravil to razporeditev z letnim razporedom,
               seveda v ustreznem sorazmerju s številom mest, ki so predvidena za razporejene
               sodnike in s številom mest, ki so predvidena za tako imenovane dodeljene sodnike. O
               razporeditvah odloča predsednik sodišča, o dodelitvah odloča Sodni svet.</p>
               <p>Nadgraditev dosedanjega modela, gre še v eni smeri, in sicer pri določanju
               kriterijev, ki bodo podlaga za določitev stvarne in krajevne pristojnosti teh
               oddelkov, specializiranih oddelkov. Tu predlagamo in podpiramo amandma, ki zagotavlja
               tako imenovani kataloški kriterij, torej natančno navedbo kaznivih dejanj, za katera
               bo pristojen ta oddelke oziroma te štirje oddelki. S tem odpravljamo možne spore o
               pristojnosti, pa tudi sicer dvome o tem, da bi lahko bila tu diskrecija tistih, ki bi
               odločali o tem ali bo nekdo zadevo prejel v reševanje tak oddelek, preširoka. Tu smo
               tudi upoštevali nekatere pomisleke že izražene v okviru obravnave prejšnje novele
               zakona,  pa tudi v zvezi s
               pripombami, ki smo jih prejeli v strokovnem usklajevanju v okviru priprave te novele
               zakona.</p>
               <p>Vzpostavljeno je tudi načelo ustalitve pristojnosti. To v bistvu pomeni, da sprememba
               dejanske ali pravne podlagi obtožnega akta, sama po sebi ne more vplivati na
               obravnavane zadeve, ki je že dodeljena v tak oddelek. Zakon predvideva tudi možnost
               oprave glavnih obravnav in narokov izven sedeža okrožnega sodišča. Dodana vrednost
               tega zakona je tudi, da bodo ti oddelki lahko obravnavali tudi zadeve iz pristojnosti
               okrajih sodišč, ter da bodo v ta oddelek lahko razporejeni oziroma dodeljeni tudi
               okrajni sodniki, ki bi v takem primeru obravnavali te zadeve iz pristojnosti okrajih
               sodišč. Kot vidite, torej smo v več pogledih nadgradili model, ki je bil
               vzpostavljen, predvsem pa ta model zanesljivo zagotavlja začetek dela teh oddelkov,
               to kar bil pravzaprav do sedaj glavni problem.</p>
               <p>Naj vam kot informacijo prenesem podatek, ki sem ga prejel včeraj, da recimo v
               Ljubljani, kjer se na okrožnem sodišču pripravljajo na sprejem te morebitne novele,
               že razpolagajo z večjim interesom sodnikov za razporeditev v ta oddelek, kot pa naj
               bi bilo predvideno število mest na tem oddelku. Tako da sem prepričan, da bi na
               osnovi te novele ti oddelki lahko bili vzpostavljeni po možnosti še pred polletjem,
               če bo Državni zbor to novelo zakona sprejel. To pa bi pomenilo, da bi ti oddelki,
               lahko pričeli z delom že jeseni. Glede na to, da je glavni cilj vzpostavitve teh
               oddelkov učinkovito sojenje v zadevah zahtevnega gospodarskega kriminala, menim, da
               je tudi v širšem javnem interesu, da se to zgodi čim prej in zato upam, da bo tudi ta
               odbor in kasneje Državni zbor to ureditev podprl. Zakon pa ne prinaša samo teh
               novostih, prinaša še nekatere druge, ki so pomembne za hitrejši tek sodnih postopkov
               in jaz bi tu izpostavil samo nekatere izmed njih.</p>
               <p>Najprej uvajamo poseben ukrep, ki naj bi prispeval k večji procesni disciplini sodnih
               izvedencev. Vi veste, da sodišča običajno angažirajo sodne izvedence v različnih
               vrstah postopkov, povsod tam, kjer sodišča ne razpolaga z ustreznim strokovnim
               znanjem. Ta občasna nedisciplina izvedencev, ki se kaže predvsem v prekoračitvah
               rokov, ki ga določi sodišče, za to, da se izvedensko delo opravi in predloži sodišču,
               izvid in mnenje, nas je na osnovi izkušenj, ki jih imamo na ministrstvu, tudi z
               opozorili, ki prihajajo s sodišč, navedla na to, da uvedemo eno strožjo sankcijo za
               zamude, ki bi bile neutemeljene. Gre za to, da kot veste, izvedenci prejemajo za
               svoje delo ustrezno nagrado. Ta nagrada je tarifirana. Tarifo je predpisal minister
               za pravosodje in po novem, naj bi se ta nagrada znižala po tej obstoječi tarifi za en
               odstotek za vsak dan izvedenčeve zamude, vendar ne več kot petdeset odstotkov.
               Računamo, da bi ta ukrep, ki bo pravzaprav veljal kot avtomatizem v vseh primerih,
               prekoračitve, ki bodo neutemeljen, izvedenec bo seveda imel možnost, da sodišče
               zaprosi za podaljšanje roka, ali da sodišče prepriča, da so bili razlogi, zaradi
               katerih je zamudil s predložitvijo mnenja utemeljeni in v tem primeru seveda ne bo
               prišlo do uporabe tega modela.</p>
               <p>Drugo, kar želim izpostaviti je širitev pristojnosti predsednikov sodišč, da lahko v
               okviru zadev sodne uprave preverjajo kako sodniki rešujejo posamezne zadeve. In to ne
               nujno samo na osnovi nadzorstvene pritožbe stranke, ampak tudi na podlagi katerihkoli
               podatkov, za katere predsednik sodišča šteje, da bi lahko bili ustrezna podlaga za
               to, da se preveri reševanje konkretne zadeve. Gre za pregled  poslovanja v posamezni zadevi, ki še ni
               pravnomočno zaključena in v tem primeru tak pregled odredi predsednik neposredno
               višjega sodišča.</p>
               <p>Zato, da bi ti mehanizmi notranje kontrole učinkovito delovali, pa predlagamo, da se
               vzpostavi tudi možnost tega, da zunanji akterji, kot so disciplinski organi, vrhovno
               sodišče, predsednik vrhovnega sodišča ali minister za pravosodje, lahko sprožijo tak
               postopek za izvedbo pregleda poslovanja v posamezni zadevi, ki še ni pravnomočno
               končana. V zvezi s tem tudi podpiramo predlog amandmaja, ki vzpostavlja varovalko,
               namreč, če se predsednik višjega sodišča s takim predlogom poslovanja v konkretni
               nepravnomočno končani zadevi ne bo strinjal, potem bo moral o tem dokončno odločiti
               sodni svet. Ta isti model imamo že uveljavljen v zakonu v zvezi s službenim nadzorom
               nad delom sodnikov. Ta službeni nadzor ima drugačno funkcijo, namenjen je predvsem
               pregledu sodnikovega dela v daljšem časovnem obdobju in v večjem številu zadev in je
               prvenstveno naravnan na to, da se ustvarijo podlagi za oceno o nadaljnji sodnikovi
               karieri. Ta ukrep, ki ga predlagamo s to novelo zakona, pa je naravnan na konkretne
               primer, kjer bi lahko prišlo do kakršnihkoli nepravilnosti in jih je seveda potrebno
               preveriti in na osnovi tega sprejeti ustrezne zaključke, med drugim lahko tudi
               sprožiti disciplinske postopke.</p>
               <p>Naj vam dam samo primer. Jutri bo menda ta odbor nadaljeval z obravnavo zadeve Satex.
               če bi bila ta sprememba zakona sprejeta, potem bi lahko vrhovno sodišče na osnovi
               tega pooblastila v tem zakonu takoj opravilo pregled poslovanja zadeve Satex in mu ne
               bi bilo potrebno čakati na odločitve sodišča, niti Ustavnega, niti sodečega sodišča v
               tej zadevi.</p>
               <p>Tu so še druge novosti, ki so pomembne za racionalizacijo postopkov oziroma z
               izenačevanjem obremenitev sodišč, kar pomeni, da spravimo sodišča na približno enake
               čase, ki jih potrebujejo za reševanje zadev. Zato se predsedniku višjega sodišča daje
               možnost, da dovoli prenos pristojnosti na manj obremenjena sodišča v primeru
               izvršilnih zadev, zaradi izterjave denarnih terjatev. Ta ukrep je nujne. Vi veste, da
               je izvršba izjemno pomembna, zlati sedaj, ko se soočamo s problemom plačilne
               nediscipline. S tem ukrepom želimo, glede na to, da so nekatera sodišča popolnoma
               brez zaostankov in to okrajna sodišča, ki rešujejo izvršilne zadeve, s tem ukrepom
               želimo omogočiti, da se z bolj obremenjenih sodišč, prenesejo te izvršilne zadeve na
               ta manj obremenjena in se s tem bistveno hitreje zaključijo. Dajemo tudi predsednikom
               okrožnih sodišč možnost, da prenašajo pristojnost za sojenje v določenem številu
               zadev ali v določeni vrsti zadev na okrajna sodišča, ki so organizacijske enote tega
               okrožnega sodišča po prejšnji noveli zakona o sodiščih. To pa med drugim pomeni, da
               se bo lahko vzpostavila specializacija sodnikov na okrajnih sodiščih znotraj sodnega
               okrožja za določene vrste zadev. In naj vam dam primer. Na nekem sodnem okrožju bi se
               tako lahko dogovorili, da bo eno okrajno sodišče, recimo pristojno za reševanje vseh
               zadev v zvezi s prekrški, drugo okrajno sodišče pa na primer, za reševanje zadev v
               zvezi z zapuščinskimi in nepravdnimi postopki. In s tem spet pridemo do tega, da se
               postopki pospešijo, hkrati pa da jih obravnavajo sodniki, ki so za reševanje teh
               zadev posebej usposobljeni.</p>
               <p>In na koncu naj opozorim še na eno pomembno novost. Uvaja se izključna krajevna
               pristojnost Okrožnega sodišča v Ljubljani za odločanje v zadevah sodnega varstva v
               postopkih javnega naročanja, ker predlog zakona o pravnem varstvu v postopkih javnega
               naročanja v tretji alineji 2. člena pokazuje<stage>(?)</stage> na ureditev take izključne
               pristojnosti v zakonu, ki ureja sodišča in to je seveda zakon o sodiščih. Hvala
               lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zakonodajno-pravna služba, gospa Katarina Kralj.</p>
            </sp>
            <sp who="SDT5:KraljKatarina">

               <speaker>KATARINA KRALJ:</speaker>

               <p>Hvala za besedo gospod predsednik. Mi smo k predlogu podali dokaj obsežno pisno mnenje že 23. marca, tako da
               ga ne bom podrobneje predstavljala. Bistveno pa je, da je velika večina naših pripomb
               ustrezno upoštevanih, vloženih amandmajih štirih poslanskih skupin. Uvodoma bi
               povedala samo naslednje. Največ ustavnopravnih in sistemsko pravnih vprašanj se nam
               je odprlo pri 2. členu v skladu s katerim se stvarna pristojnost specializiranega
               oddelka sodišča določa preko stvarne pristojnosti državnega tožilstva pristojnega za
               pregon storilcev najzahtevnejših kaznivih dejanj. Zdaj, o čem je bil glavni pomislek
               naš? V skladu z veljavno zakonodajo, to je Zakonom o sodiščih, se stvarna pristojnost
               sodišča določa izključno na podlagi objektivnih meril. Glavno merilo je predpisana
               kazen. Ta predlagana določba pa upoštevaje drugi odstavek 10. člena Zakona o državnem
               tožilstvu, ki določa stvarno pristojnost specializirane skupine tožilcev za pregon
               organiziranega kriminala, pomeni, da je stvarna pristojnost sodišča v določeni meri
               odvisna tudi od presoje generalnega državnega tožilstva ali bo zadevo dodelil tej
               skupini ali ne. S tem posredno se določa tudi pristojnost sodišča. Zdaj na podlagi
               teh naših pripomb je tudi vložen amandma k 31. členu, v katerem je določen katalog
               kaznivih dejanj, glede katerih lahko ta specializirana skupina zdaj vloži obtožni akt
               pri tem specializiranem oddelkom. Moram povedati, da je s tem v bistvu večina naših
               pripomb tako ustavnopravnih kot tudi sistemske pravne narave odpade, ker zdaj ta
               kataloška kazniva dejanja so objektivizirana in s tem je tudi merilo za določitev
               stvarne pristojnosti v primerjavi z osnovnim predlogom bolj objektiven. Moram pa
               povedati, da je ta določba 31. člena, ki vsebuje ta katalog, prehodne narave in se bo
               kot takšna, tako je predlagano, uporabljala le do začetka uporabe novega zakona o
               državnem tožilstvu, ki ga je vlada že vložila v zakonodajni postopek 14 dni nazaj. Mi
               smo tudi ta predlog v tem delu preučili in tako kot smo že zapisali v mnenju, tudi ta
               predlog novega zakona o državnem tožilstvu, ki določa stvarno pristojnost zdaj po
               novem tega specializiranega državnega tožilstva, ne vsebuje nekega zaprtega kataloga
               kaznivih dejanj, ampak še vedno daje možnost, da tožilstvo samo presodi ali bo to
               specializirano državno tožilstvo eno zadevo kazensko obravnavalo ali ne. Zato
               opozarjamo že na tem mestu, da bo treba v zakonodajnem postopku nekatere določbe
               novega predloga zakona o državnem tožilstvu o stvarni pristojnosti tega
               specializiranega državnega tožilstva ustrezno amandmirati, to je v obrazložitvi enega
               od amandmajev tudi napovedala vlada, kajti v nasprotnem primeru, če bo obveljala
               takšna vsebina kot je zdaj v osnovi predlagana, bo spet prišlo do situacije, ko bo
               stvarna pristojnost sodišča odvisna od presoje samega tožilstva. Zato bo, če to ne bo
               v redu urejeno, bo lahko potem naknadno ta ureditev kot celota, ki se
               navezuje<gap n=".."/><stage>/nerazumljivo./</stage><gap n=".."/> postala spet ustavno vprašljiva. Tako, da zdaj zaradi
               takšne predlagane ureditve in zaradi prehodne določbe sta enostavno ta dva zakona
               postala v tem delu neločljivo povezana. Vse ostalo, kot sem že povedala, je bilo
               upoštevano razen ene pripombe, kot je že gospod minister povedal, glede predlaganega
               22. člena, ki znižuje nagrado sodnemu izvedencu za vsak dan neopravičene zamude. To
               sama določba kot takšna ni sporna, to je predvsem možno tudi sorazmerno, ampak mi
               moramo gledati na zakonodajo kot celoto, treba je povedati, da Zakon o pravdnem
               postopku že sedaj, to je bilo z novelo iz leta 2008 določeno, tudi za neupravičeno
               zamudo določa denarno sankcijo, se pravi sodišče lahko izvedenca v civilnem postopku,
               če neopravičeno zamudi z izdelavo izvedenskega mnenja, denarno kaznuje z denarno
                   kaznijo 1.300 evrov in
               zdaj, če to povežemo, to pomeni, da po uveljavitvi tega zakona ta sodni izvedenec v
               civilnem postopku je lahko dvakrat kaznovan. Najprej obvezno po zakonu o sodiščih se
               mu bo znižala ta nagrada, potem ga bo pa lahko sodišče, to mu zakon o pravdnem
               postopku omogoča, kaznuje še do 1.300 evrov zaradi iste kršitve. Tako, da najmanj kar
               je, bo treba tudi v primerjavi z zakonom o kazenskem postopku pa tega, možnosti
               denarnega kaznovanja ne predvideva pri prehodnih novelah procesnih predpisov preučiti
               ali so te sankcije za neupravičene zamude pri izdelavi izvedenskih mnenj še potrebne,
               glede na to kaj zdaj uvaja zakon o sodiščih in kot drugo, najmanj kar je, bo pa treba
               poenotit sankcije za izvedence v civilnih in kazenskih postopkov, kajti ne vidimo
               nobenih stvarno utemeljenih razlogov za različno obravnavanje vprašanj zamud z
               izvedenskimi mnenji v civilnih in kazenskih postopkih. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Državni svet, gospod Vnučec.</p>
            </sp>
            <sp who="SDT5:VnučecBogomir">

               <speaker>BOGOMIR VNUČEC:</speaker>

               <p>Hvala lepa. Državni svet zakon podpira, ima pa pomisleke ali bodo stalne spremembe
               privedle do učinkovitejših postopkov, ali so tudi ti novi stroški bodo upravičeni, po
               drugi strani se nam pa zdi nedopustno, da se sodni postopki vlečejo par let, da se
               obravnave prestavljajo zato seveda podpiramo vsak nov pristop, ki bi izboljšal to
               dinamiko in kvaliteto dela. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sodni svet, gospa Vesna Pavlič <gap n="..."/><stage>/Nerazumljivo./</stage><gap n="..."/></p>
            </sp>
            <sp who="SDT5:PavličPivkVesna">

               <speaker>VESNA PAVLIČ PIVK:</speaker>

               <p>Najlepša hvala za besedo. Sodni svet je poslal svoje stališče in zapisal, da ne
               podpira tega predloga in ga ni obrazložil iz dveh razlogov, zaradi izjemno kratkega
               roka in zato, ker je svoje stališče do uvedbe specializiranega oddelka obrazložil že
               pri prejšnji noveli. Dovolite mi, da stališče na kratko obrazložim in v določeni meri
               tudi omilim.</p>
               <p>Sodni svet v bistvu podpira načela, ki jih zasleduje ta predlog. Sodni svet podpira,
               da bi se doseglo učinkovitejše sojenje v zahtevanih zadevah organiziranega
               gospodarskega kriminala. Ravno tako podpira zagotavljanje pravice do sojenja brez
               nepotrebnega odlašanja in učinkovitejše delovanje sodišč in vsa ostala načela.</p>
               <p>Zadržan je do uvedbe specializiranih oddelkov iz razloga, ker meni, da bi ta
               sprememba lahko povzročila veliko nove organizacije dela in ne nujno hitrejšega in
               učinkovitejšega sojenja. Zadržani do tega predloga predvsem zato, ker podpira, ker v
               bistvu pogreša eno temeljitejšo analizo tega področja in možnosti preučitve uvedbe
               specializacije ali pa učinkovitejšega načina dela, učinkovitejšega zagotavljanja
               sojenja na tem področju v okviru obstoječe zakonodaje. Za seboj imamo en neuspešen
               poskus, bi lahko rekli in nadgradnja lahko prinese rezultate, ampak zadržanost
               sodnega sveta do te spremembe je predvsem, izhaja iz dejstva, da je težko sodnike
               animirati za sojenje v kazenskih zadevah, še posebej v zahtevnejših kazenskih zadevah
               in zato je mnenje sodnega sveta, da bi terjalo takim spremembam in učinkovitosti na
               tem področju, da bi bilo mogoče bolje pristopiti na drugačen način in v okviru
               možnosti, ki jih že sedaj zakon o sodiščih in zakon o sodniški službi ponujata.</p>
               <p>Zakon o sodiščih že sedaj omogoča uvedbo oddelkov, specializacij,  specializiranih oddelkov, tudi na drugih
               pravnih področjih imamo oddelke in specializacije, ampak kot sem že uvodoma
               poudarila, načeloma pa ne podpira, načeloma pa sodni svet ne nasprotuje in absolutno
               podpira načela, ki jih predlagatelj tega predloga zasleduje.</p>
               <p>Drugim novostim sodni svet ne nasprotuje. Še posebej pozdravlja možnosti organizacije
               dela v okviru okrožja. Menimo, da to je racionalizacija in, da to je pot k pospešitvi
               reševanja zadev in tudi vsem ostalim spremembam, ki jih je predstavil minister, sodni
               svet ne nasprotuje. Skeptičen je torej zgolj do uvedbe specializiranih oddelkov in,
               če je ta poskus, če je tokrat pravi, če bo prinesel, če bo dosegel cilj, ki ga
               zasleduje ta predlog zakona. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Jerovšek, proceduralno.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Torej imamo pred seboj novelo zakona o sodiščih. To ni prva novela v tem
               mandatu in moram ugotoviti, da je s približno istimi obrazložitvami bila podana
               novela, ki sploh ni zaživela. Moramo ugotoviti, da je minister pri prejšnji noveli
               padel na izpitu. Sedaj lahko pri tej noveli ugotavljamo, da ga ne podpira ne sodni
               svet, ne vrhovno sodišče, da je cel kup nejasnosti, da gre, kot je pravkar ugotovila
               predstavnica sodnega sveta, za veliko organizacije dela in, da bo to blokiralo
               morebitne učinke, ki so zapisani. Poglejte, seveda se vsi strinjamo z načeli, ker
               načela so vedno dobra in so univerzalna. Moramo pa zasledovati cilje. Cilj pa na ta
               način po našem mnenju seveda ne bo dosežen. Vrh sodstva, sodniško društvo, vsi
               nasprotujejo, je že vnaprej jasno, da ta novela ne bo zaživela. Po našem mnenju gre
               tu za tipičen kardeljanski pristop. Kardelj je bil znan po tem, da je vedno neke nove
               rešitve delal, ljudje so mislili, zdaj pa bo boljše. Spominjamo se, kar naprej, kar
               naprej neke nove rešitve za fopanje ljudi, zdaj bo pa končno in tu je isto. Zdaj bodo
               se pa zaostanki končno odpravili, zdaj bo pa sojenje v doglednem roku in tako naprej.
               Gospod minister, jasno je, da gre samo za znotraj <gap n="..."/><stage>/Nerazumljivo./</stage><gap n="..."/> posode za
               pretakanje, da tu ni resnih namenom, da tu se pravzaprav to, kar je v ciljih
               zapisano, preprečuje. Sodišča se bodo ukvarjala z administracijo, z organizacijo, kot
               je minil čas od prejšnje vaše novele pa ni bilo storjenega čisto nič. Samo
               zamegljevalo, tako bo sedaj tudi. In seveda zaradi tega mi predlagamo, da se prekine
               z razpravo, da se umakne, da se sprejme sklep, da novela zakona ni primerna za
               nadaljnjo obravnavo. Dovolj je bilo pojasnil, dovolj je tega, da vemo, da s tem
               zakonom ne bomo prišli nikamor. Ni potrebno, da še enkrat minister pade na izpitu.
               Popravi izpiti, je to mišljeno, ampak že sedaj seveda bo negativni ta popravni izpit,
               kajti ob takem stanju, ko celotna sodna veja nasprotuje neki zadevi in ne reči, da
               sodniki so pa proti temu, da se bi v tej državi učinkovito sodilo. Vedo, da se tu
               nekaj meša za <gap n="..."/><stage>/Nerazumljivo./</stage><gap n="..."/> In še gospod minister je rekel, na okrožnem
               sodišču v Ljubljani se že sedaj ve, da je pa sedaj kandidatov dovolj. Ja kaj je to?
               To je kandidiranje po političnih normativih? Minister se z nekom dogovarja ko še
               zakona  sploh ni. Strah nas je
               tega. Strah nas je in nas mora biti strah, upravičen je strah. Sedaj, ko še sploh ni
               zakona, so bili neki dogovori sprejeti kdo bo šel na kakšno mesto. To je politično.
               Sodni sveti in nihče ne bi imel vpliva, ker se minister dogovarja z ljudmi. <gap n="...."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ali lahko predlog gospod Jerovšek?</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p><gap n="..."/> Zato prosim, da daste na glasovanje predlog, da zakon ni primeren za nadaljnjo
               obravnavo in, da prenehamo s tem mučenjem in nategovanjem ljudi. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Prav. Hvala lepa. Predlog bom dal seveda na glasovanje. Želi še kdo obrazložiti svoj
               glas? Če ne, ga bom sam. Gospod Potrč, izvolite. To bo obrazložitev glasu ali kako?
               Izvolite.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Ja. Hvala lepa. Jaz sem z velikim zanimanjem poslušal poznavalca kardeljanske
               teorije, gospoda Jerovška in tudi velikega poznavalca sodnega sistema. Velikega
               poznavalca sodnega sistema. Moram pa reči, da bolj verjamem prizadevanjem Vlade in še
               koga, da poskuša uveljavit večjo učinkovitost pravosodja in reči, da večja
               učinkovitost pravosodja ne bo zagotovljena, če bomo približali možnost odločanja na
               štiri mesta v Sloveniji, ne pa samo eno, da bomo olajšali tudi opravljanje te
               sodniške funkcije v specializiranih oddelkih, ker se sodniki ne bodo rabili vozit 130
               kilometrov ali pa 150, ampak morda samo 50 ali pa 100, da soglašamo, da je predlog,
               da se določijo kakšen rok po katerih se bodo kazniva dejanja uvrščala v eno ali drugo
               skupino utemeljen, da ne bi mogle biti pritožbe ali pa opozorila, da se sodni spisi
               dodeljujejo po političnih kriterijih, da je najbrž koristno, da se uvede hitrejše
               obravnavanje in razpisovanje glavnih obravnav, ne pa na daljše roke. Nam se vse to
               zdijo predlogi, ki lahko poboljšajo učinkovitost dela sodišč. Jaz moram reči, da sem
               bil, da sem zelo pozorno poslušal predstavnico sodnega sveta. Prebral tudi mnenje in
               stališča sodnega sveta in bil najprej, bi rekel zaskrbljen nad splošnim negativnim
               mnenjem, danes sem razumel stvari drugače. Da vnaprej ne more tudi sodni svet ne
               trditi, da predlogi in cilji, ki jih zastavlja novela zakona, niso utemeljeni, da
               izraža določene pomisleke ali je organizacijsko res že vse domišljeno, ampak določene
               pomisleke in to so, kolikor sem razumel, edini. Gospod Jerovšek, če ste vi dobili
               kakšna posebna obvestila od sodniškega društva, jaz moram reči, da jih nisem videl in
               nimam nobenih obvestil o tem, da bi sodniško društvo v celoti nasprotovalo predlogu
               zakona, tako da jaz sicer razumem, da imate željo, da se zakon ne obravnava. Ne bom
               kvalificiral zakaj, samo mislim, da ni mogoče hkrati trditi, da je naše sodstvo
               neučinkovito, hkrati trditi, da nimamo mehanizmov in poti po katerih bi večjo
               učinkovitost zagotavljali, poskuse, ki naj bi zagotovili večjo učinkovitost in
               predvsem večjo učinkovitost na področju kaznivih dejanj gospodarskega kriminala pa
               potem z levo roko in popolnoma na pamet zavrnit s tem, da ne bi vedeli kaj bomo, če
               odložimo odločanje o tem zakonu, naredili zaenkrat kasnejši čas.</p>
               <p>Jaz mislim, da je treba spoštovati cilje, ki želijo v jesenskem obdobju, če bo
               Državni zbor spomladi uspel ta zakon sprejet, zagotoviti, da se novela že uveljavi in
               jaz zato predloga, ki ga je gospod Jerovšek dal, ne bom podprl. Ker smo pa nekaj tega
               izmenjali mnenja tudi v okviru poslanske skupine, bi upal trditi, da bodo enaka tudi
               stališča, ki bodo izrazili ostali člani naše poslanske skupine. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zdaj sta oba prekoračila čas. Takoj. Počasi. Oba sta prekoračila čas.
               Gospod Jerovšek, proceduralno. 
               </p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Jaz moram proceduralno, ker ni druge možnost, opozoriti na neresnično navedbo, da
               nikjer ni bilo zaslediti mnenja sodniškega<stage>(?)</stage> društva. V stališču Vrhovnega sodišča
               iz 18. 3. je predzadnji stavek: <q>"Opozarjamo še na stališče Slovenskega sodniškega
               društva, ki je prav tako odklonilno glede ustanavljanja specializiranih oddelkov, ki
               ga predlagatelj očitno ni v ničemer upošteval."</q> Tako je zapisano. Gospod Potrč, ne
               poskušati diskreditirati s takimi. Vi veljate za tistega, ki vsako tako stvar
               prebere. Tokrat ste se skušali <gap n="..."/><stage>/Nerazumljivo./</stage>, ampak v tem ste se pokazali, da
               ste pa vi dejansko bistveno večji poznavalec Kardelja kot jaz, jaz ga nisem poznal
               osebno.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala. No, čeprav jaz mislim, da bi morali dati pravzaprav v razpravo predlog. Ne
               samo v obrazložitev glasu. Imam pa problem, pomislek in tudi mislim, da ta stvar ni
               tako enostavna, da bi z levo roko zavrnili ali zamahnili ob Jerovškovem predlogu.
               Namreč, sam menim, da ta novela zakona predstavlja kar krepek poseg v reorganizacijo
               dela. In že mene je motilo, da sprejemamo to po skrajšanem postopku. Vi veste po
               Poslovniku se po skrajšanem postopku, če je kakšen posamezen člen ali pa kakšna
               posamezna reč za spremeniti, ne pa tako obsežna zadeva. Od 39 členov je
               Zakonodajno-pravna služba zelo krepko pokritizirala kar 23 členov. Ugotavlja pa
               Zakonodajno-pravna služba, da amandmaji rešujejo te probleme in verjetno s te strani
               ne bo problema. </p>
               <p>Je pa naslednji problem. Lanski poskus je seveda propadel za specializiran oddelek,
               preden bi začel delovati se je zahtevalo 5 sodnikov. V pol leta se jih je javilo 7.
               Od teh 7 sta le dva šla skozi sito sodnega sveta in bila potrjena. To se pravi, stvar
               ni stekla. In sedaj zopet ima sodni svet pomisleke. Ima pomisleke tudi Vrhovno
               sodišče, sodniško društvo. V primeru, da gre resnično za reorganizacijske probleme,
               za spremembo delovanja, jaz ne razumem, da minister tega problema ni uskladil s
               tistimi, ki bodo izvajali. Mene to moti. Pristop me moti in se bojim, da zaradi
               takega pristopa se bo sfižil tudi ta poskus. Jaz seveda ne bom navdušen, če se bo
               sfižil, ampak vse kaže. Jaz res ne vem, ob prvem neuspehu bi vendarle pričakoval od
               ministra en pameten pristop in z izvajalci usklajeval reortanizacijo, organizacijska
               vprašanja. Je nekaj soli in nekaj utemeljitev ob tem predlogu, da morda ne bi bilo
               slabo vrniti v proceduro, ali pa da se še vedno lahko amandmirajo vsi členi v skladu
               s pripombami tisti, ki bodo to izvajali.</p>
               <p>Še enkrat pa poudarjam, da tak pristop na horuk s strani ministrstva meni ni
               všeč.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Se strinjam. Nadaljevali bomo torej z razpravo o proceduralnem predlogu, da to točko
               dnevnega reda prekinemo oziroma odmaknemo. Gospa Beblerjeva ima besedo.</p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Jaz tudi predlagam, da vendarle tudi dopustimo razpravo o tem
               predlogu gospoda Jerovška. Edino tako bi bilo tudi normalno in smiselno.</p>
               <p>Poglejte, mi smo dobili mnenje sodnega sveta, ki je odklonilno, vendar danes smo
               slišali obrazložitev, tisto mnenje pa je bilo neobrazloženo. Danes smo slišali
               obrazložitev, ki to odklonilno mnenje sodnega sveta vendarle močno relativizira. Mi
               nismo dobili mnenja sodniškega društva, ampak je v mnenju Vrhovnega sodišča samo
               povzeto spet, da je odklonilno to mnenje sodniškega društva.  Nimamo obrazloženega mnenja sodniškega društva na
               voljo.</p>
               <p>Potem gospod Jerovšek je očital ministru, da se je on očitno dogovarjal za hrbtom ne
               vem koga z Vrhovnim sodiščem, ali s kom o tem, kako bodo politično kadrovali sodnike
               na ta ustrezna delovna mesta. Kar seveda očitno ne drži. Gre za neko podtikanje, ki
               je skrajno nekorektno. Zato bi jaz prosila, da glede na to, kar smo danes tukaj
               slišali, da nam gospod minister poskuša še dodatno obrazložiti, kako je on, ker
               gospod Cukjati pravi, bi se moral vendarle usklajevati s tistimi, ki bodo morali to
               potem organizacijsko izpeljati. Jaz domnevam, da je tudi minister za pravosodje
               oziroma Ministrstvo za pravosodje, da se je posvetovalo na nek način s tistimi, ki
               bodo morali to organizacijsko izvesti. Zato bi prosila, če vendarle lahko še minister
               dodatno obrazloži te reči in nas seznani s temi informacijami, ki so zagotovo
               bistvenega pomena, zato da se bomo danes lahko odločali o tem, ali je ta predlog
               novele primerna osnova za nadaljevanje postopka ali ne. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Replika gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Gospa Beblarjeva očitno ni poslušala gospoda ministra. Gospod minister,
               tukaj sem si zapisal, je rekel: Sedaj je na Okrožnem sodišču v Ljubljani, kjer se
               pripravljajo, in tako naprej, večji interes in da je že, ne vem koliko število
               sodnikov, ki bo pripravljeno iti v ta, na podlagi novega zakona, ki ga še nikjer ni,
               ki je samo v proceduri, nobenega razpisa za to novo obliko organizacijsko, novi
               oddelek še ni bilo. Če kaj, se meni to zdi sporno. Namreč, imam eno slabo izkušnjo,
               da je neka sodnica gospodu sodniku, imam pismo, pošiljala <q>"Dragi Aleš"</q>, pred dvema
               letoma, čisto politično pismo, kako naj se deluje na nekem sodišču za neke stvari. Če
               gre po takih metodah, potem je to katastrofa. Mene je to frapiralo ob tem, da
               ministrstvo in sodstvo ni bilo sposobno usposobiti na Okrožnem sodišču
               specializiranega oddelka po prejšnjem zakonu, po prejšnji noveli, sedaj pa se vnaprej
               ve, da sedaj pa je kandidatov dovolj. Po kakšnih kriterijih? Po kakšnih metodah to
               deluje? Kdo so tisti privilegirani sodniki oziroma politično primerni, po moje, ki
               bodo na tem oddelku delovali, tako da bo vse potekalo tako in vaše relativizirano
               mnenje sodnega sveta. Jaz sem tudi poslušal. Popolnoma neprimerno. Jaz verjamem,
               slišal sem, da je sodni svet posredno lekcijo dobival, ker zadnjič pri zemljiški
               knjigi imel odklonilno stališče proti Vladi. Seveda so pritiski, verjamem, da so
               pritiski. Samo mnenje ja zapisno, in je veljavno. Nič ni treba vam gospa Beblerjeva
               relativizirati. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ja, lahko minister, ampak je še<gap n="..."/> Imam tudi sam še pripombe. Če želite pa lahko
               sedaj, ni problema. Boste potem ali sedaj, kakor želite? Izvolite.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Bom šel po vrsti. Glede strokovnega usklajevanja, ki je potekalo ob pripravi te
               novele zakona. Že ob prejšnji noveli tega istega zakona je Ministrstvo za pravosodje
               oblikovalo posebno tako imenovano implementacijsko skupino, zato da bi zagotovili čim
               hitrejše in čim lažje uveljavitve novosti. Ta impelemntacijska skupina je sestavljena
               iz strokovnjakov na Ministrstvu za pravosodje, pa tudi sodnikov. V okviru te skupine
               je nastajalo tudi besedilo te novele zakona, ki je danes obravnavano. Glavni
               predstavnik sodstva v tej skupini je vrhovni sodnik. Izhodišča za to novelo so bila
               predhodno prediskutirana z vodstvom Vrhovnega sodišča. Skratka, niti približno ni šlo
               za pripravo teh rešitev, ki bi bile enostranske in ki  ne bi bile prediskutirane s sodniki, tistimi, ki so
               tudi največji poznavalci tega področja; ta vrhovni sodnik je vrhovni kazenski
               sodnik.</p>
               <p>V trenutku, ko je ministrstvo pripravilo besedilo, je potem v skladu z resolucijo o
               normativni dejavnosti bilo izvedeno tudi strokovno usklajevanje. Sodišča so bila
               povabljena k temu, da dajo pripombe. Prejeli smo pripombe Sodniškega društva. In
               sicer, Sodniško društvo je reklo, da so že pred leti predlagali ustanovitev
               specializiranih oddelkov za sojenje v zadevah gospodarskega kriminala. To se torej
               ujema s stališčem Sodniškega društva. Sodniško društvo pa opozarja, da je treba
               rešiti vprašanja, ki niso vprašanja zakonskega normiranja, ampak so povezana z
               organizacijo dela. To pa je v pristojnosti predsednikov sodišč. Gre za vprašanje
               varnosti, prevoza, stanovanja in podobno. Ta vprašanja, kolikor gre za prevoz in
               bivanje, so razrešena s to novelo zakona. In če ste me pozorno poslušali, sem
               pojasnil, da se odslej ti sodniki nikamor ne premikajo, ostanejo tam, kjer so že
               danes, razen tistih, ki bi bili dodeljeni v ta oddelek, če bi se potegovali za to
               dodelitev, o kateri odloča Sodni svet. Pripombe Sodniškega društva so šle potem še v
               zvezi z obveznim pogojem za prenehanje statusa sodnega izvedenca in smo to pripombo
               tudi upoštevali in črtali to določilo. In njihova pripomba je šla v tej smeri, da ni
               mogoče šteti za ustrezno ureditev, kjer ne bi bilo nobene varovalke takrat, ko gre za
               pregled poslovanja dela posameznega sodnika. In tudi ta pripomba, kot sem uvodoma
               pojasnil, ker je bila to istočasno tudi pripomba Zakonodajno-pravne službe, je
               upoštevana v amandmajih. Tako da kolikor gre za stališča Sodniškega društva v
               razmerju do specializiranega oddelka, ta niso odklonilna.</p>
               <p>Ko gre za stališča Sodnega sveta, tu moram najprej reči, da ima ministrstvo problem
               predvsem zato, ker ne sodeluje na sejah Sodnega sveta takrat, kadar Sodni svet
               razpravlja o zakonih, ki urejajo položaj, pravice ali dolžnosti sodnikov. Tega zakon
               izrecno ne predvideva, da bi minister ali predstavniki ministrstva na seji Sodnega
               sveta ob taki obravnavi lahko sodelovali, čeprav je moje mnenje, skromno, da ni
               nobenih ovir, da Sodni svet tega ne bi storil. Zlasti takrat, ko bi šlo za tako
               pomembna vprašanja, kot je, recimo, vprašanje novele zakona o sodiščih. Vendar Sodni
               svet se za tako prakso doslej ni odločil. Problem torej tega odločanja Sodnega sveta
               pa se še zaostri, če Sodni svet posreduje neobrazloženo mnenje. Na ministrstvu smo do
               tega trenutka lahko samo ugibali, kaj je bil razlog za stališče, ki je bilo
               posredovano Državnemu zboru. Zdaj vemo, kakšno je to stališče, ker je predstavnica to
               pojasnila. Sem pa začuden nad tem stališčem Sodnega sveta v delu, ki se nanaša na
               specializirane oddelke. In zdaj vam bom povedal, zakaj sem začuden. Zato, ker je ob
               obravnavi prejšnje novele zakona o sodiščih, ko smo vzpostavili en sam oddelek, en
               sam specializirani oddelek, Sodni svet v svojem mnenju zapisal naslednje, in zdaj vam
               bom citiral: <q>"Člani Sodnega sveta smo zadržani glede ustanovitve posebne skupine
               sodnikov, ki bi sodili v zahtevnejših zadevah organiziranega in gospodarskega
               kriminala, terorizma, korupcijskih in drugih dejanj. Kazalo bi premisliti, ali ne bi
               bilo iz sistemskih razlogov ta problem mogoče rešiti z ustrezno organizacijsko obliko
               v okviru letnega razporeda dela sodnikov pri okrožnih sodiščih, na sedežih višjih
               sodišč."</q> Točno to pa je predlog te novele. In zdaj res ne razumem, kaj Sodni svet
               pravzaprav želi. Enkrat reče, 
               da se zavzema za razporeditev sodnikov v te specializirane oddelke na sedežih višjih
               sodišč, drugič reče, da tega ne podpira. Mi smo sledili mnenju Sodnega sveta, ki ga
               je podal ob obravnavi prejšnje novele. In vztrajamo, da je to ustrezen model, in
               vztrajamo tudi na oceni, da bodo na osnovi tega modela oddelki zanesljivo
               organizirani.</p>
               <p>Seveda moram zavrniti podtikanja o tem, da gre za kardeljanski pristop in podobno,
               ker, poglejte, v prejšnjem mandatu je vlada vzpostavila podobno zakonsko podlago za
               ustanovitev specializiranih družinskih oddelkov na sodiščih. Zato, ker se je izkazala
               potreba po posebni usposobljenosti in izkušenosti sodnikov, ki obravnavajo družinske
               zadeve. Razlika med tistim modelom in tem, ki ga mi predlagamo, je pa v tem, da
               družinski oddelki na vseh sodiščih še niso organizirani, med drugim tudi zato, ker
               imajo mala sodišča problem, ker imajo premalo sodnikov, da bi lahko organizirala
               oddelek, in zato določijo samo specializacijo sodnika kot takega. Tu pa tega problema
               ni, kajti gremo na štiri največja okrožna sodišča, kjer je že danes večje število
               sodnikov razporejenih na kazenski oddelek in kjer jutri ne bo težav s temi
               razporeditvami v specializirani oddelek. In ta štiri sodišča so pristojna za celotno
               državo. Torej, štiri oddelki na štirih sodiščih so pristojni za vseh enajst okrožnih
               sodišč v državi, torej tudi za ta manjša, kot so Ptuj, Slovenj Gradec, Krško in
               druga.</p>
               <p>Ko je bilo govora o tem, da gre za veliko novost, da je negotovo, kaj bo prinesla,
               naj vam povem, da sploh ne gre za nič novega v našem sodstvu. Mi smo namreč v
               preteklosti take vrste oddelkov že imeli. In sodniki, kazenski sodniki, ki so
               delovali v takih oddelkih, so se imenovali <q>"de lux"</q> kazenski sodniki. In so imeli
               tudi boljši status, tako kot ta zakon to prinaša. Zakaj je bil potem v preteklosti ta
               model opuščen, ne vem, to lahko terja posebno razpravo. Ampak dejstvo je, da se
               pravzaprav vračamo na nekaj, kar smo že imeli, res pa je, da ne na tak sistematičen
               način in ne s tako izrecno zakonsko podlago, kot je zdaj predvidena v zakonu o
               sodiščih.</p>
               <p>Ko gre za očitek, da se tu zdaj nekaj vnaprej dogovarja. Prvič, minister za
               pravosodje komunicira s sodišči preko predsednikov sodišč. Ob zadnjem obisku,
               delovnem obisku Okrožnega sodišča v Ljubljani, ko sem imel pogovor s predsednikom in
               podpredsednicami tega sodišča, sem med drugim govoril tudi o ustanovitvi tega
               specializiranega oddelka, o razlogih, zakaj doslej ni bilo interesa med sodniki, in o
               tem, kaj lahko nova ureditev prinese v tem pogledu. Predsednik sodišča je očitno na
               tej osnovi šel v priprave na to, da se ta oddelek formira. Če bo Državni zbor to
               novelo sprejel, potem bo šlo za ustanovitev tega oddelka na osnovi te novele. Če
               Državni zbor te novele ne bo sprejel, potem bo ministrstvo ponovilo razpise in se bo
               spet na tem istem sodišču formiral oddelek. V vsakem primeru torej predsednik sodišča
               potrebuje podatek o tem, kakšno mnenje imajo sodniki, kakšen interes imajo sodniki,
               kajti po sodnem redu se sodnike razporeja na pravna področja tudi ob upoštevanju
               nagnjenosti sodnika, kar pomeni, da sodnik izrazi svoj interes za delo na nekem
               pravnem področju. Prvenstveni kriterij pa so seveda potrebe, potrebe delovnega
               procesa.</p>
               <p>Tako da vse to je nekaj čisto normalnega in je vse v luči tega, da omogočimo, da bo
               sodni sistem lažje in hitreje obravnaval te zadeve in da bodo tudi odločitve primerne
               kakovosti. Toliko kot pojasnilo z moje strani zaenkrat.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospa Pivkova, izvolite.</p>
            </sp>
            <sp who="SDT5:PavličPivkVesna">

               <speaker>VESNA PAVLIČ PIVK:</speaker>

               <p>Najlepša hvala za besedo. Če dovolite, v parih stavkih.</p>
               <p>Minister za pravosodje je pojasnil in obrazložil svoje stališče ter ocenil, kakšen je
                   njegov pogled do stališča
               Sodnega sveta o tem predlogu zakona.</p>
               <p>Res je, da Sodni svet na sejah razpravlja o predlogu novele zakona in k svoji
               razpravi ministra za pravosodje ne povabi, vendar minister tudi takšnega predloga ni
               podal Sodnemu svetu. Sodni svet načelno ni odklonilen in ravno pred kratkim se je
               zgodilo, da je Služba Vlade za zakonodajo želela predstaviti osnutek oziroma
               spremembo nekega drugega in so predstavniki prišli na sejo in svoje stališče
               predstavili in na naslednji seji je Sodni svet na te spremembe oblikoval svoj
               predlog. Tako, da načeloma se mi to zdi dobra možnost za vnaprej in dober način
               usklajevanja stališč, da ne bi tudi v prihodnje prihajalo do takšnih situacij, v
               kateri smo na današnji seji.</p>
               <p>Stališče Sodnega sveta do ustanovitve specializiranega oddelka ob prejšnji noveli
               zakona je minister prej citiral. In do te spremembe in to novo stališče Sodnega sveta
               je popolnoma enako. Tako, kot je bilo citirano. Zakaj, da bi kazalo premestiti z
               ustrezno organizacijsko obliko v okviru obstoječe zakonodaje. Tako, kot sem prej
               poudarila. Sodni svet ni proti uvedbi specializiranega oddelka, ni proti
               učinkovitejšemu sojenju na tem področju, ni proti učinkovitejšemu delovanju sodišč. Z
               vsemi načeli, z vsemi cilji se strinja, soglaša, jih podpira, ampak izključna skepsa
               organizacijska oblika in skrb, da ne bi bilo več dela z novo organizacijo, z novimi
               spremembami, z novim administriranjem. Cilj pa nedvomno podpira. Tako, da kot se je
               spraševal minister, kaj zdaj Sodni svet sploh hoče. Ima mnenje, točno takšno, kot ga
               je imel ob prejšnji zakonski noveli. Učinkovitejše sojenje v teh zadevah, ampak z vso
               proučitvijo možnosti v okviru obstoječe zakonodaje.</p>
               <p>Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>No, v nadaljevanju bom še sam nekaj prispeval, potem pa je gospod Petek.</p>
               <p>Ja, zdaj gospa Pivkova, točno tako. Saj se strinjam, ampak minister, saj veste,
               minister pač tisto stališče, ki ga imate, zavije v celofan, na katerem nekaj piše in
               ga potem proda za višjo ceno, tako kot švercarji to dela, oni to tako delajo. Glejte,
               jaz imam tu strašne težave. Gospod minister, če bi se danes pisalo leto 2007, in bi v
               vaši pisarni sedel gospod Šturm in bi obravnavali tak zakon, bi bil v isti fazi, kot
               je zdaj. Veste kaj bi se dogajalo? Vi bi iz vaše pisarne pisali protestne maile vsem
               sodnikom, organizirali bi protest in ne vem kaj vse. To bi se zgodilo, točno to, kar
               ste že počeli v času gospoda Šturma, ko ste pisali tista pisma sodniškemu društvu
               kako naj se upre gospodu Šturmu. Vidite, tu je težava. Danes pa ko Sodni svet natanko
               pove, gospa Pivkova to razloži to pravno, nežno in lepo, jaz pa po domače. Zakona ni
               treba spreminjati. Ne rabite delati oddelkov, ampak specializacijo ali nekaj
               takšnega, je bilo rečeno, tako jaz to razumem. In vi danes greste proti Sodnemu
               svetu, pa kakorkoli kdo razume, da je gospa Pivkova to omilila, jaz nisem tako
               razumel, ampak je pač, bom rekel, po žensko nežno in lepo povedala, ni pa nič
               spreminjala, po mojem mnenju, temeljnega mnenja Sodnega sveta, ki je bilo že v
               prejšnji noveli, proti. Vi ste govorili kako ste komunicirali s Sodnim svetom in da
               danes niste zadovoljni več s Sodnim svetom. Ja, veste, tam je prišlo do spremembe,
               tam je zdaj gospod Cerar.
               Mislim, mogoče je tu razlog, a veste, ker on pač včasih užge tako, včasih tako. Ali
               po domače povedano, vsaj jaz mislim, da, kolikor ga poznam iz preteklosti, zna biti
               neodvisen. Mogoče je pa tu težava.</p>
               <p>Potem kazenski oddelek Vrhovnega sodišča, ste rekli. Ne vem, s kom ste se pogovarjali
               - kazenski oddelek Vrhovnega sodišča je proti. Absolutno je proti. In je tudi
               povedal, lahko preberem, če želite, na treh straneh je povedal, zakaj je proti. Ne
               vem, ali znamo to brati ali ne znamo brati. Jaz mislim, da bi bilo dobro
               prebrati.</p>
               <p>Gre pa še za eno zadevo. Posezimo nazaj, gospod minister. To, kar vi tu predlagate,
               zahteva ne samo pravna, ampak zahteva organizacijska znanja. Veste, to je znanost, ta
               organizacija; jaz sem pač iz tega doktoriral. Zadeva je preprosto naslednja. V
               organizaciji tudi v obdobju vašega vodenja sodišča v Ljubljani ne kažejo na to, da bi
               bili posebej, kako naj rečem, posebej usposobljeni, če smem tako reči, za
               organizacijske težave. Namreč, v tistem času je nastalo največ sodnih zaostankov v
               Ljubljani. Leto in pol nazaj ali približno nekaj takega smo imeli pred seboj enako
               novelo. Saj smo poslušali enako pesmico. Enako pesmico smo poslušali, kako bo to zdaj
               fino, kako bo to vse rešeno, kako zdaj ne bo več težav<gap n="..."/> In potem se zgodi - kaj?
               Nič. Nič. Nič se ne zgodi zato, ker pač ni tam sodnikov, ki bi tam delali. Danes jih
               pa ponovno posiljujete, in sicer vse sodne institucije, Sodni svet, Kazenski oddelek
               Vrhovnega sodišča <stage>(tu je dokument)</stage>, potem Sodniško društvo, kot smo že rekli. In kaj
               zdaj? Kot valjar čez vse te institucije, misleč, da bo pa zdaj uspeh na tem področju.
               Jaz mislim, da uspeha na tem področju ni mogoče doseči na tak način grobega
               posiljevanja sodstva. Čeprav, ne bom zdaj rekel, saj vsi veste, tudi javnost ve, da
               sem kritik sodstva in bom še ostal. Mislim, da bi bile v tem trenutku potrebne
               bistveno večje spremembe na tistem področju, ki se mu reče nadzor nad delovanjem
               sodstva, v okviru obstoječe ustave, pač znotraj sodne veje oblasti, bistveno večje, v
               okviru neke spremembe ustave pa tudi kako drugače, da se ne bi dogajale stvari, kot
               se nam v tem trenutku dogajajo na vseh področjih.</p>
               <p>Tako da osebno bom tudi podprl ta predlog gospoda Jerovška, da se zadevo umakne, iz
               temeljnega razloga, da se skuša priti do nekih rešitev, ki bodo usklajene tudi s
               Sodnim svetom in sodnimi institucijami, bom tako rekel.</p>
               <p>Gospod Petek, izvolite.</p>
            </sp>
            <sp who="SDT5:PetekMiro">

               <speaker>MIRO PETEK:</speaker>

               <p>Hvala lepa za besedo.</p>
               <p>Tudi sam bom podprl proceduralni predlog kolega Jožefa Jerovška. Sodni svet, Vrhovno
               sodišče, Sodniško društvo so jasno zavzeli stališča in so proti oziroma izkazujejo
               določene zadržke. Sodni svet je v Sloveniji del pravniške elite in mu kaže
               prisluhniti. Tudi podpisan je, konec koncev, dr. Miro Cerar in prepričan sem, da bi
               njegova prezentacija tega mnenja bila tu precej drugačna. Seveda je pa zanimivo, ko
               mnenje Sodnega sveta vladajoči koaliciji ali vladi ustrezna, takrat ga pozdravljajo z
               velikim pompom, ko pa ne ustreza, pa so začudeni nad mnenjem Sodnega sveta. Gre pač
               za dvojno moralo na tem področju.</p>
               <p>Zato predlagam, da si res vzamemo čas, ker lansko leto sprejeta novela zakona je
               doživela fiasko, kar je tudi minister sam precej eksplicitno priznal. In tudi po tej
               noveli nas glede na današnjo razpravo in glede na predlog lahko čaka fiasko. S tem,
               če se umaknemo iz te zgodbe, bi rešili tudi ugled ministra in ministrstva. In je
               dobro, da se ta zadeva še malo premisli in tudi prespi.</p>
               <p>Sicer mislim, da je intenca samega zakona dobra, da jo gre pozdraviti, seveda pa ne
               na predlagan način, ko je amandmiran skorajda vsak člen. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala.</p>
               <p>Gospa Bebler, izvolite.
               </p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa.</p>
               <p>Se opravičujem, da se spet oglašam, ampak tudi ker se mnogi sklicujete na odklonilno
               mnenje Vrhovnega sodišča, zdaj ko bolj natančno spet prebiram to mnenje, moram
               ugotoviti, da je tudi to mnenje nekonsistentno. In da je tudi v tem mnenju opaziti
               dosti relativizacije, za kar smo ugotovili tudi pri stališču Sodnega sveta.</p>
               <p>Poglejte. Vrhovno sodišče pravi: <q>"Ocenjujemo nadalje, da bi bilo s specializacijo
               sodnikov na kazenskih oddelkih okrožnih sodišč v Ljubljani, Mariboru, Celju in Kopru
               mogoče hitreje doseči boljše učinke. Kazenski oddelki teh sodišč so dovolj veliki."</q>
               Kaj predlaga zdaj ta novela? Ravno to predlaga.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne!</p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Ah, seveda. Povejte, vprašajte ministra, vendar ve kaj predlaga. In potem<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne, ne ve<gap n="..."/></p>
            </sp>
            <sp who="SDT5:LavtižarBeblerDarja">

               <speaker>DARJA LAVTIŽAR BEBLER:</speaker>

               <p><gap n="..."/>in še ena zanimiva stvar je v tem mnenju Vrhovnega sodišča. Pravijo: <q>"Sprašujemo
               zakaj v pripravo sprememb, glede na njihovo vsebino in težo, niso bile vključene
               katedre za kriminologijo in kazensko pravo pravnih fakultet v Sloveniji."</q> Kako
               dvolično, pravzaprav, jaz ne vem, res niso bile te katedre nič povabljene k
               sodelovanju pri pripravi te novele, ampak dvolično glede na to, da vemo, saj se še
               spomnimo kako je bilo v preteklem mandatu s pripravo novega Kazenskega zakonika.
               Katedre za kriminologijo in za kazensko pravo so dajale izrazito odklonilna stališča
               na tisti Kazenski zakonik, pa se nihče ni s tem posebej ukvarjal in nikogar ni nič
               skrbelo. Tako, da vztrajam pri tem, prvič - da tudi to mnenje Vrhovnega sodišča ni
               izrazito odklonilno, ker zagovarja to, kar ta novela prinaša. Drugič - se spreneveda
               v nekaterih drugih stvareh, ker je očitno, so tisti, ki so pisali to mnenje, med tem
               pozabili kako so ravnali v podobnih zadevah v preteklem mandatu.</p>
               <p>Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ja, tu vam pa moram takoj odgovoriti. </p>
               <p>Gospa Beblerjeva, seveda<gap n="..."/> <gap n="..."/><stage>/Oglašanje v ozadju./</stage><gap n="..."/> No, no, saj bom pač v obliki
               razprave, da bom imel tudi več časa, ampak boste tudi lažje razumeli, a veste.</p>
               <p>Glejte, seveda, če vam gospod Šorli ali kaj takšnega ni všeč, potem bog pomagaj. Ni
               res kar ste govorili. Seveda piše, oni pišejo: specializacija v okviru teh sodišč,
               kar je rekel tudi Sodni svet, saj gospa Pivkova je isto rekla. Minister pa predlaga
               nove organizacijske enote, to pa je nekaj povsem drugega, to ni specializacija. Da
               vam bom razložil tako, veste, specializacija, zdaj pa gremo, ker vidim, da težko
               dojemate nekatere zadeve, vam bom tako razložil. Specializacija znotraj vaše
               poslanske skupine, ali naše, je ta, da vi delate na področju pravosodja, nekdo na
               področju financ, nekdo na področju gospodarstva. Minister pa predlaga, v prenesenem
               pomenu besede, da bi znotraj vaše poslanske skupine, ali pa naše poslanske skupine,
               naredili neke oddelke, za to za tisto za to. To pa je temeljna razlika, to je ena
               zadeva.</p>
               <p>Vam seveda nekatere zadeve niso všeč, in bom dal spet primerjavo. Nekaj dni nazaj sem
               bil v nekem televizijskem studiu, z nekim <stage>(ne bom ga imenoval)</stage> vrhunskim pravnikom,
               pa je preden smo stopili v studio, rekel: Oprostite, ali mi poveste kakšna tema je
               danes na sporedu na tej televiziji. Glejte, veste kaj vam bom povedal, zadeva je
               preprosta, se pravi da gre komentirati Apollo 11 ali kranjske klobase, zanj je to
               vseeno, samo da je levo. Čim je levo, je potem strokovnjak, in se ne tako
               obnašati.</p>
               <p>Skratka, bistvena razlika torej med tem kar piše v tem kar ste citirali, kar je enako
               temu kar pravi Sodni svet je ta, da minister predlaga institucionalno spremembo v
               obliki oddelkov, Sodni svet, kot Vrhovno sodišče pa se očitno zavzemajo za
               specializacijo, kar je za moje pojme še ceneje. Še ceneje, ker ne rabite
               administracije, ne rabite nekih oddelkov, ampak rabite samo specializacijo, da se
               nekdo specializira za to, nekdo za tisto. In mislim, da tokrat pa vendarle, po moji
               oceni, imajo še kako prav na Vrhovnem sodišču, kot tudi na Sodnem svetu. Tako, da
               treba je ljudem povedati po domače in poenostavljeno.</p>
               <p>Gospod Zalar, gospod minister, izvolite.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Hvala lepa.</p>
               <p>Rad bi dal samo eno pojasnilo. Mislim, da smo prišli vsaj malo k vsebini. In zdaj bi
               rad pojasnil razliko med specializiranim oddelkom in specializiranim sodnikom na
               nekem oddelku.  Vsako
               slovensko sodišče lahko z letnim razporedom dela določi posameznega sodnika ali večjo
               skupino sodnikov, kot specializirane, kar pomeni, da v razporedu dela določi, da se
               samo tem sodnikom dodeljujejo zadeve s tega specializiranega področja. To je nekaj
               povsem normalnega in večina, vsaj večjih sodišč, takšno specializacijo tudi ima.
               Ampak, poudarek je na vsako slovensko sodišče. Če mi želimo koncentrirati obravnavo
               zahtevnejših zadev na manjšem številu sodišč, potem pa potrebujemo pravila o
               izključni stvarni in krajevni pristojnosti. Z drugimi besedami, danes v Sloveniji
               okrožna sodišča, vseh 11 okrožnih sodišč lahko določi v svojem letnem razporedu dela
               posamezno število sodnikov, ki bodo recimo reševali samo zadeve zahtevnega
               gospodarskega kriminala. To je mogoče. Vprašanje pa je ali vsa ta sodišča imajo
               kadrovski potencial za takšno specializacijo. In veste, ker je ta Državni zbor že
               večkrat sprejemal zakone, s katerimi je določil izključno stvarno in krajevno
               pristojnost, zato, ker je hotel to specializacijo povezati s koncentracijo, ker je
               nemogoče pričakovati, da bo eno ogromno število sodnikov specializiranih za neko
               zahtevno področje. In tisto, kar prinaša ta novela je, specializacija v povezavi s
               koncentracijo odločanja. Ni torej mogoče vzpostaviti oddelkov samo na štirih okrožnih
               sodiščih, brez da bi spremenili zakon, ker moramo določiti izključno stvarno in
               krajevno pristojnost, zato pa je primerna notranja organizacijska oblika, oddelek, ki
               jo sicer vsa sodišča poznajo, zato, da se znotraj nje razporedijo sodniki, kot
               specializirani za reševanje teh zadev. Ocenjujemo namreč, da je obseg volumen teh
               zadev tako velik, da to opravičuje. In v tem delu bi rad pojasnil tisto, kar bomo
               pojasnili tudi Vrhovnemu sodišču v zvezi z vprašanjih, ki si jih zastavlja v tem
               svojem mnenju. Namreč, od kod nam analiza, podatki, da obseg zadev gospodarskega
               kriminala narašča. Glejte, če ne berejo časopisov in ne gledajo televizije, potem pa
               jaz predlagam, da si tu pogledajo vsaj lastna poročila, poročilo Vrhovnega sodišča o
               gospodarskih kaznivih dejanjih iz leta 2009, ki so ga pripravili na prošnjo
               Ministrstva za pravosodje ali recimo skupno poročilo o delu državnih tožilstev za
               leto 2009. In obe poročili opozarjata na neučinkovitost procesnega vodstva postopkov
               na zahtevnost obravnavanja teh zadev, na probleme izvedenstva in tudi na probleme
               povezane z obsegom teh zadev. In iz teh poročil recimo izhaja, bom dal nekaj
               primerov, da je bilo pri kaznivih dejanjih pranja denarja od 35 osumljencev, ki so
               bili obravnavani pred državnimi organi izdana ena sodba. Ena sama sodba. Pri
               korupcijskih kaznivih dejanjih je bilo od skupno 130 oseb obsojenih za 6%. Pri
               davčnih utajah jih je bilo od 407 oseb obsojenih 15, kar predstavlja samo 3,7% delež.
               Za zlorabe v javnem in zasebnem sektorju, govorim vse za leto 12009, je bilo od
               skupno obravnavanih 2030 oseb obsojenih 97, kar predstavlja 4,7% delež. Že ta podatek
               sam po sebi kliče po organizacijski spremembi, ki bo koncentrirala znanje sodnikov,
               in seveda tudi tožilcev, in to bo storjeno z zakonom o državnem tožilstvu, zato, da
               bodo kos tem izzivom. In vsi, upam, da se strinjamo, da Slovenija nujno potrebuje
               učinkovito obravnavo teh dejanj. Ker ljudje svoj odnos do pravne države gradijo
               predvsem na tem  kakšna je
               njihova percepcija odločanja v teh zadevah.</p>
               <p>In še podatki Nacionalnega preiskovalnega urada o škodi, ki je bila povzročena z
               gospodarskimi kaznivimi dejanji. V letu 2008 je bila ocenjena na 112 milijonov evrov,
               v letu 2009 že 193 milijonov evrov, v prvi polovici leta 2010 418 milijonov evrov. in
               za primerjavo naj vam dam podatke za leto 2001, ko je bila ta škoda 70 tisoč evrov in
               2002 81 tisoč evrov. In kot vidite vse to terja, da država odreagira, da vlada
               odreagira in jaz upam in pričakujem, da bo tudi Državni zbor odreagiral. In zato so
               potrebne te organizacijske spremembe. In zanimivo, in Sodni svet in Vrhovno sodišče
               pledirata za to, da se to stori predvsem z razporeditvijo teh sodnikov v tak oddelek
               in to točno to Vlada predlaga.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ja, res je, eni pa res težko dojemajo.</p>
               <p>Gospod Jerovšek ima besedo, nato gospod Cukjati.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Podatke o silnih škodah gospodarskega kriminala, ki jih je navajal gospod minister,
               seveda držijo, ampak so bistveno manjši, v resnici je tale vrh ledene gore, do
               katerih so prišli v glavnem raziskovalni novinarji ne pa organi pregona v državi pod
               sedanjo oblastjo. In ti zaskrbljujoči podatki terjajo rešitve oziroma odziv, vendar
               glejte, ni tu organizacija glavni problem - glavni problem je pomanjkanje politične
               volje v državi pod to oblastjo.</p>
               <p>In organizacijske spremembe so tokrat, glede na dejavnost sedanje oblasti, bolj beg v
               meglo, izmikanje, kot pa reševanje. In predstavnik Sodnega sveta pravi, vse to je
               možno v okviru obstoječe zakonodaje. To se mi zdi, da v okviru pristojnosti,
               zakonitih pristojnosti, minister lahko doseže v sodelovanju s predsedniki sodišč, da
               se to izvede, vsaj tako jaz razumem, da je to možno. Vi sami ste navajali, da je to
               možno, drugo pa je koliko predsedniki sodišč to izvajajo pa je takšna volja. Vi imate
               bogate izkušnje vodenja Okrožnega sodišča v Ljubljani, katere organizacijske znotraj
               zakona ste povzeli, da bi se to reševalo, da se ne bi zaostanki nabirali. Šlo je
               takrat v drugo smer, procesi. In seveda, skrivanje za tem, za katastrofalnim stanjem
               v državi, zato, da imamo banke, ki dan za dnem se 200 milijonov vlaga noter,
               praktično, in se rešuje iz žepov davkoplačevalcev, pa še enega bankirja ni nihče pred
               sodišče privlekel, pa vsi vemo, da je to kriminal nad kriminalom, kar se dogaja v tej
               državi. Ali bo to to rešilo?! Ne, tu je potrebna politična volja. Ta vlada kadruje za
               predsednike nadzornih svetov bank v državni lasti takšne ljudi, ki so sprti z
               zakonom, ki imajo jasno dokazane kršitve zakonov, pa ne ukrepa čisto nič. In seveda,
               jaz moram resno jemati tudi pripombe Vrhovnega sodišča.</p>
               <p>Gospod minister, rekli ste, da boste pripombe pojasnili, odgovore na pripombe boste
               pojasnili Vrhovnemu sodišču.
               Zdaj, človek bi pričakoval, da preden pride v obravnavo, ta stvar že pojasnjena,
               medsebojno razjasnjeno. To očitno ni bilo, vendar glejte, moram nekaj stvari citirati
               iz teh pripomb, ko se sklicujejo na nekatere spremembe v zakonu, oziroma ko
               pojasnjujejo. Tu pravijo, recimo v eni stvari, to pomeni, da bo pristojnost
               specializiranih oddelkov okrožnih sodišč dejansko določal organ izvršne oblasti
               oziroma njen direktor, to je posebna enota policije in to po zelo ohlapnih kriterijih
               in ne zakonu o kazenskem postopku. To nadalje pomeni, da bodo lahko za istovrstna in
               vsebinsko enake ali primerljive zadeve v nekaterih primerih pristojni specializirani
               oddelki sodišč, drugi pa nespecializirani kazenski sodniki okrajnih in okrožnih
               sodišč, odvisno od posamične presoje Nacionalnega preiskovalnega urada. Takšna
               uredite se nam zdi vprašljiva, ne le s sistemskega, ampak tudi vidika delitve
               oblasti. In v pripombi na 2. člen zakona, ki govori o številu <gap n="..."/><stage>/nerazumljivo./</stage><gap n="..."/>
               nerazporejene, da jih določi Sodni svet na predlog ministra, pristojnega za
               pravosodje, po predhodnem mnenju posameznega višjega sodišča. Tu je njihov pomislek,
               ali to pomeni, da bodo okrožna sodišča, ki so na sedežih višjih sodišč, poleg
               predsednikov okrožnih sodišč vodili tudi Sodni svet, minister in predsedniki višjih
               sodišč. Kakšna bo potem odgovornost navedenih?! Zelo resni, utemeljeni pomisleki, ob
               tem ko smo še enkrat dobili zagotovilo, mnenje Sodnega sveta, da je vse to možno
               izvesti znotraj obstoječe zakonodaje, in vidite to je tisto<gap n="..."/> <gap n="..."/><stage>/Nerazumljivo/</stage><gap n="..."/>
               ljudem goloba na strehi kazati, zdaj pa bo boljše. Naredite nekaj, da bodo stvari
               tekle znotraj sistema, ker ta popotnica, ki jo imamo tu v teh mnenjih in vsem tem in
               odnosov sodnikov in vseh sodnih instanc do tega ne zagotavlja napredka, in jaz ne
               vidim vzroka, mislim realnega argumenta, zakaj znotraj, po noveli zakona pred letom
               in pol, okrožnega sodišča, ni bil ustanovljen, ker ni bil, ker nekaj ni bilo v redu,
               ker je bil to padec na izpitu. Saj ni bilo treba na ljubljansko okrožno sodišče
               voziti iz Murske Sobote sodnikov. Znotraj bi jih lahko, ker je to največje sodišče,
               ker je skoraj tako kot vsa druga sodišča skupaj. Ta argument ne navajati, zaradi
               tega, ker bi se morali nekateri vozniki voditi od ne vem kod. Ta argument je
               neracionalen. Ljubljansko okrožno sodišče ima znotraj dovolj kapacitet, da bi se 7
               sodnikov lahko izločilo, če bi bilo to, pa bi to sodili. In zato, ker ni imelo,
               očitno zakon, novela neprimerna, ni imela možnosti, da stopi v veljavo, da zaživi, je
               že vnaprej jasno, da ta zadeva tudi ne bo stekla, ampak pomeni samo odlaganje
               reševanja gospodarskega kriminala, korupcije in vseh teh hudih oblik kaznivih dejanj,
               da se to prelaga in predala v predal. In da bo čim več teh stvari na ta način
               zastaralo. To pa ni naš interes in tega Državnega zbora da bodo ta huda kazniva
               dejanja zastarala. Ni. preveč jih je zastaralo, preveč ljudi v tej državi in tej
               oblasti ima moč na podlagi kaznivih dejanj, ki so zastarala, finančno moč, finančna
               anarhija<stage>(?)</stage> v tej državi diktira celo oblast na podlagi ukradenega denarja in
               zastaranih kaznivih dejanj. In to je prispevek k temu, da bo še več stvari zastaralo,
               zato, ker se znotraj sistema noče reševati in kar naprej neke spremembe, zakonske
               spremembe, ki v tem slučaju očitno niso potrebne.</p>
               <p>Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Gospod Cukjati, pripravi se gospod Petek.
               </p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo. Jaz bom kratke, upam. in sicer, pri zadnji razlagi je gospod
               minister pravzaprav povedal, res bistvo, o čem je tudi problem in v čem je v bistvu
               razhajanje s sodnim svetom. Tudi trditev, da teh sprememb in teh izboljšav ni možno
               brez spremembe zakona, jaz sam ne morem ocenjevati, verjetno je nekaj na tem, kar je
               minister govoril. Nekoliko prej je minister tudi zelo jasno povedal, kako so ob
               sedanjem, v sedanji noveli upoštevani vsi predlogi, ne vem, društva in sodnega sveta,
               Vrhovnega sodišča, po vrsti je naštel, da je upoštevano. Po drugi strani smo pa
               videli, da je stališče sodnega sveta še vedno enako, odklonilno, tudi do te novele in
               minister sam je rekel, da ne razume tega stališča sodnega sveta. Ja minister, če ne
               razumete stališča sodnega sveta, pa pojdite na sodni svet pa se pogovorite. Težko je
               nam poslancem odločati, ko niste usklajeni s tistimi, ki bodo izvajali to. In kot smo
               slišali, tudi sodni svet in vsi drugi se zavedajo, da intenca je dobra, pozdravljajo,
               kar naprej je predstavnica sodnega sveta govorila, da cilj zagotovo je dober, ga
               sledimo, ampak samo izvedba. Izvedba je pa neusklajena. In tudi nisem opazil, da bi
               sodni svet bil kriv, da te komunikacije ni. Nisem opazil. Nasprotno, bilo je
               omenjeno, da je ta komunikacija zaželena. Še vedno menim, da tukaj nekaj manjka, v
               samem postopku, ki bi, če bi bilo to izpolnjeno, usklajevanje izpolnjeno, potem bi mi
               imeli lahko delo in ne bi bilo teh razprav in bi našli rešitev, ki bi pravzaprav jo
               sprejeli in izvajali tudi tisti, ki jim bo naloženo to delo. Torej, hvala za razlago
               o problemu, ampak niste nič olajšali, vsaj meni ne, odločanje o tem.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Gospod Petek, nato bom še sam en stavek in bomo prešli na glasovanje. Gospod
               Petek, izvolite.</p>
            </sp>
            <sp who="SDT5:PetekMiro">

               <speaker>MIRO PETEK:</speaker>

               <p>Hvala lepa. Z zanimanjem sem prisluhnil ministru okrog podatkov o naraščanju
               gospodarskega in organiziranega kriminala v Republiki Sloveniji in minister je tudi
               rekel, da očitno na Vrhovnem sodišču ne bere časopisov, ne gledajo televizije in niti
               ne berejo lastnih poročil oziroma poročil tožilstva. Saj se moramo vprašati, kdo pa
               je predsednik Vrhovnega sodišča Republike Slovenije in kdo ga je imenoval. Takrat vas
               pravi, spoštovani minister, se boste spomnili, jaz sem pogledal na Kobis, Kobis pri
               Nuku in sem ugotovil, da imate vi kakšnih 60, 70 strokovnih članov, zelo dobrih.
               Gospod Masleša jih je imel manj kot je prstov na eni roki. In jaz res verjamem, da
               nekateri vrhovni sodniki ne berejo časopisov, da ne gledajo televizije in da ne bere
               niti lastnih poročil oziroma poročil, ki jih pripravijo njihovi sodelavci. In seveda
               ob takem stanju duha v slovenskem sodstvu resnično težko pričakujemo kakšen večji
               napredek.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Še eno moje pojasnilo, potem če ne bo razprave, grem na glasovanje. Prej
               je bil izrečen en očitek, kako v prejšnjem mandatu, gospod Šturm, kaj sedaj ni
               usklajeval in tiste zadeve. Ja, jaz sem pa videl pod tistimi pripombami na Šturmov KZ
               enega od tistih sodnikov, ki mu je čisto vseeno ali komentira Apollo 11 ali pa pravne
               vidike izdelave kranjskih klobas. Bistvo je, da je komentar levi.</p>
               <p>Je še kaj, če ne bomo dali na glasovanje naslednji predlog. In sicer, Predlog zakona
               o spremembah in dopolnitvah Zakona o sodiščih, ni primeren za nadaljnjo obravnavo.
               Glasujemo. </p>
               <p>Kdo je za? <stage>(6 članov.)</stage> Kdo je proti? <stage>(8 članov.)</stage></p>
               <p>Ugotavljam, da predlog ni sprejet.</p>
               <p>Zato bomo nadaljevali razpravo in glasovanje o posameznih členih predloga zakona in
               vloženih amandmajih. Razpravo bom vodil na naslednji način. Za osnovo bom imel
               pregled vloženih amandmajev, ki ste ga prejeli. Sproti pa vas bom opozoril na
               amandmaje odbora za katere štejem predlog, ki ga je vložila poslanska skupina SDS in
               ste ga dobili med to razpravo.</p>
               <p>V razpravo in odločanje dajem amandma odbora k 2. členu. To je amandma predloga
               odbora, ki ga je vložila SDS. Ta je povezan z 38. členom istega predlagatelja, postal
               bo ta k 38 brezpredmeten, če ne bi bil sprejet. Če pa bo sprejet, pa ostane amandma
               poslanske skupine SD oziroma koalicije brezpredmeten. Želi kdo razpravljati? Gospod
               Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Gospod predsednik, tukaj v pregledu je tudi amandma k 1. členu. Ali je to že<gap n="..."/></p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne, nimate pravega pregleda. Prav. Odločamo torej o amandmaju k 2. členu, ki ga je
               vložila Poslanska skupina SDS in ga štejemo za amandma odbora. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(8 članov.)</stage></p>
               <p>Ugotavljam, da amandma ni sprejet. To pomeni, da je postal amandma iste poslanske
               skupine k 38. členu brezpredmeten.</p>
               <p>Prehajamo na odločanje o amandmaju k 2. členu, ki ga je vložila koalicija.
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Sledi amandma k 3. členu. Opozorite me, če bo kdo hotel, če ne bom to jaz malce
               pospešil. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Amandma k 4. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Amandma k 6. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Sledi amandma k 9. členu. Ta amandma je vsebinsko povezan z amandmajem istega
               predlagatelja k 32. členu, zato se o obeh razpravlja in glasuje skupaj. Če ta amandma
               ni sprejet, postane amandma k 32. brezpredmeten. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>To pomeni, da glasujemo torej o amandmaju k 32. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Sledi glasovanje o amandmaju k 10. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Amandma k 11. členu. Glasujemo.</p>
               <p>Ja, prosim, gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Poglejte, jaz sem že prej omenil, da ima Vrhovno sodišče resne pripombe k temu
               razporejanju sodnikov, kar je obravnavano tudi v 11. členu. In jaz bi pričakoval
               toliko odgovornosti, da bi pri vseh teh amandmajih vsaj nekdo od predlagateljev ali
               pa Vlada tudi dala kakšno mnenje, kajti so resne pripombe, buldožer pa deluje,
               glasovalni. In nihče se ne čuti dolžnega ali pa odgovornega, da bi karkoli pri
               katerikoli rešitvi obrazložil.  In<gap n="..."/> ja, saj so napisane, ampak to ni resno in odgovorno
               delo. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Še kdo? Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Amandma k 12. členu. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Amandma k 13. členu. Glasujemo.</p>
               <p>Kdo je za? <stage>(2 članov.)</stage> Kdo je proti? <stage>(2 člana.)</stage></p>
               <p>Ugotavljam, da je amandma sprejet.</p>
               <p>Amandma k 20. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Amandma k 21. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Amandma k 25. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Amandma k 28. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Amandma k 29. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Amandma k 30. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(3 člani.)</stage></p>
               <p>Ugotavljam, da je amandma sprejet.</p>
               <p>Amandma k 31. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Amandma k 34. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Amandma k 36. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Amandma k 37. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Zaključujemo torej razpravo o amandmajih in prehajamo na razpravo o ostalih členih
               predloga zakona. Želi kdo razpravljati? Gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Poglejte, zakon, novela zakona, ki ima 39. členov. Na teh je bilo, na dvajset členov
               amandmiranih s strani vladne koalicije. In če si kdo misli, da je bil to premišljen
               zakon, potem zanika samega sebe v vladni koaliciji. Če bi bil zakon premišljen, bi
               bili tukaj trije amandmaji. Na tako kratek zakon. Torej, gre za povsem druge cilje.
               Zavlačevanje pregona organiziranega kriminala in najhujših kaznivih dejanj. In
               seveda, da je temu tako, se je odrazilo tudi v tem, da besedice ni bilo obrazložitve
               teh amandmajev na tako izredno slab zakon, ki ga je vladna koalicija očitno smatrala,
               da je morala dati toliko amandmajev, ker če bi bil to dober zakon, domišljen zakon,
               potem je naša praksa, parlamentarna, da celo iz opozicije ni amandmajev. tukaj pa je
               sama koalicija predlagala praktično vse spremembe, čisto vsega. In seveda moram reči,
               da tudi pri drugih členih temu slabemu zakonu z nejasnimi nameni oziroma z nameni, ki
               bodo še poslabšala stanje v tej državi, ne bomo glasovali za. In pozivam k
               premisleku, vladno koaliciji, da do plenuma razmisli kam pelje to barko, in da začne
               delati v korist države. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Predlagam, da združimo glasovanje  po 128. členu o vseh predlogih členov zakona in sprejetih amandmajih.
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Dopolnjen predlog predloga zakona s sprejetimi amandmaji bomo vključili v zaključno
               poročilo. Ta bo sestavni del. poročevalec, poročevalka? Bom torej opravil sam.</p>
               <p>Zaključujem to točko dnevnega reda.</p>
               <p>Prehajamo na naslednjo <title>TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O
               SODNIŠKI SLUŽBI.</title>
               </p>
               <p>Na 97. seji, 16. marca, Kolegij Državnega zbora, predsednika Državnega zbora je
               odločil, da bomo obravnavali ta predlog zakona o skrajšanem postopku. Gradiva, ki jih
               imamo, je mnenje Zakonodajno-pravne službe, mnenje Državnega sveta in mnenje sodnega
               sveta. K tej točki smo vabili Ministrstvo za pravosodje, z nami je minister.
               Zakonodajno-pravna služba, Komisija Državnega sveta, Sodni svet. Po poslovniškem roku
               so bili vloženi amandmaji koalicijskih poslanskih skupin. Prejeli ste tudi še
               popravek amandmaja k 4. in 5. členu. Pregled amandmajev ste prav tako sprejeli.
               Amandmaje odbora, mislim, da je eden, boste še dobili, če jih še nimate. Pričenjamo
               drugo obravnavo. Besedo dajem ministru in prosim, podpredsednika gospoda Gumzarja, če
               me malo nadomesti. Hvala.</p>
            </sp>
            <sp who="SDT5:GumzarMilan">

               <speaker>PODPREDSEDNIK MILAN GUMZAR:</speaker>

               <p>Izvolite gospod minister.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Hvala lepa. Gre za povezano spremembo s prej obravnavano novelo Zakona o sodiščih. Ta
               povezana sprememba se nanaša na vprašanje kriterijev za odločanje o tem ali sodnik
               izkazuje posebno usposobljenost in izkušenost za dodelitev v specializirane oddelke.
               Zakon opredeljuje tudi način te dodelitve, položaj sodnika v zvezi s to dodelitvijo,
               ureja tudi vprašanje možnosti skrajšanja dobe dodelitve oziroma samega trajanja te
               dodelitve. Zakon omogoča tudi napredovanje dodeljenemu sodniku v okviru njegovega
               kariernega sistema, tudi takrat kadar je dodeljen na Ustavno sodišče ali na
               Ministrstvo za pravosodje. V ostalem pa seveda gredo v celoti za ureditev, ki podpira
               tisto iz novele Zakona o sodiščih. Hvala.</p>
            </sp>
            <sp who="SDT5:GumzarMilan">

               <speaker>PODPREDSEDNIK MILAN GUMZAR:</speaker>

               <p>Hvala lepa. Sprašujem, želi besedo predstavnica Zakonodajno-pravne službe?
               Izvolite.</p>
            </sp>
            <sp who="SDT5:KraljKatarina">

               <speaker>KATARINA KRALJ:</speaker>

               <p>Hvala za besedo. Samo na kratko. Ugotavljamo, da je velika večina naših pripomb
               ustrezno upoštevanih v amandmajih poslanskih skupin. Hvala.</p>
            </sp>
            <sp who="SDT5:GumzarMilan">

               <speaker>PODPREDSEDNIK MILAN GUMZAR:</speaker>

               <p>Hvala. Predstavnik Državnega sveta? Ga ni. Želi predstavnica Sodnega sveta besedo?
               Izvolite.</p>
            </sp>
            <sp who="SDT5:PavličPivkVesna">

               <speaker>VESNA PAVLIČ PIVK:</speaker>

               <p>Hvala. Samo na kratko. Sodni svet je tudi k temu zakonu dal odklonilno mnenje, iz
               enakega razloga, ker gre za povezano spremembo in pravzaprav tudi na tem mestu izraža
               enake pomisleke kot pri spremembi Zakona o sodiščih. V vsem ostalem ne nasprotuje tem
               zakonskim spremembam. Hvala.</p>
            </sp>
            <sp who="SDT5:GumzarMilan">

               <speaker>PODPREDSEDNIK MILAN GUMZAR:</speaker>

               <p>Hvala lepa. Prehajamo na razpravo in glasovanje o posameznih členih predloga zakona
               in o vloženih amandmajih ter pregledih za amandmaje odbora.</p>
               <p>V razpravo dajem 1. člen oziroma amandma k 1. členu poslanskih skupin SD, LDS, Zares
               in DeSUS. Opomba. Ta amandma je vsebinsko povezan z amandmajem istega predlagatelja k
               2. členu, zato se o obeh razpravlja in glasuje skupaj. Če ta amandma ni sprejet,
               postane amandma pod točko 2 brezpredmeten. Izvolite, Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Poglejte, ta amandma k 1. členu se mi zdi dober, če bi veljal za vse člene zakona.
               Namreč, da se vse črta, ker gre za podoben zakon, dvojček, s prejšnjim zakonom za
               katerega že v naprej vemo, da ne bo uveljavljen oziroma, da ne bo zaživel oziroma, da
               so tukaj drugi politični cilji zadaj; begati sodišča z organizacijo in zmanjševati
                   učinkovitost dela
               sodnikov in sodišč. Zaradi tega seveda tudi odklonilno mnenje pravosodja, sodnega
               sveta in dejansko člen se črta, naj bi bil moj amandma k vsakemu členu. Ta zakon na
               podlagi izkušenj iz prejšnje razprave in vsega tega vemo, da ne bo zaživel, da bo
               tukaj še minister enkrat padel na izpitu, in da je škoda, da s tem trošimo čas.</p>
            </sp>
            <sp who="SDT5:GumzarMilan">

               <speaker>PODPREDSEDNIK MILAN GUMZAR:</speaker>

               <p>Hvala lepa. Želi še kdo razpravljati? <stage>(Ne)</stage> Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Ugotavljam, da je amandma sprejet.</p>
               <p>Na glasovanje dajem tudi 2. člen. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Prehajamo k 4. členu, istih poslanskih skupin, SD, Zares, DeSUS in LDS. Se pravi, k
               4. členu imamo dva amandmaja, se pravi amandma poslanskih skupin in amandma odbora.
               Želi kdo razpravljati o prvem amandmaju? <stage>(Ne želi.)</stage> Glasujemo.</p>
               <p>Najprej glasujemo o amandmaju k 4. člen poslanskih skupin SD, Zares, DeSUS in LDS pod
               točko 1.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Gospod predsedujoči, prej je bilo rečeno, da se glasuje o amandmaju odbora in izid
               glasovanja je na glasni tabli. Ne, mislim moramo vedeti o čem smo tukaj glasovali in
               kakšen je status tega glasovanja.</p>
            </sp>
            <sp who="SDT5:GumzarMilan">

               <speaker>PODPREDSEDNIK MILAN GUMZAR:</speaker>

               <p>Uvodoma sem pravzaprav povedal, preidemo h glasovanju amandmaja k 4. členu, najprej
               koalicijskih poslancev, pod točko 2 glasujemo o amandmaju odbora. Ste prav
               razumeli.</p>
               <p>Se pravi, prehajamo na glasovanje amandmaja k 4. členu poslanskih skupin pod točko 1.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod točko 2, predlog za amandma odbora. Glasujemo.</p>
               <p>Kdo je za? <stage>(4 članov.)</stage> Kdo je proti? <stage>(6 članov.)</stage></p>
               <p>Ugotavljam, da amandma ni sprejet.</p>
               <p>Še glasujemo o amandmaju pod točko 2 v pregledu. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(2 člana.)</stage></p>
               <p>Ugotavljam, da je amandma sprejet.</p>
               <p>Prehajamo k 5. členu in sicer amandma poslanskih skupin SD, Zares, DeSUS in LDS. Ta
               amandma je delno vsebinsko povezan z amandmajem istega predlagatelja k 6. in 9.
               členu.  Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Prehajamo k 6. členu, poslanskih skupin SD, Zares, DeSUS in LDS. Želi kdo besedo?
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Prehajamo k 8. členu, amandma poslanskih skupin SD, Zares, DeSUS in LDS. Želi kdo
               besedo? Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>Prehajamo k 9. členu, amandma poslanskih skupin SD, Zares, DeSUS in LDS. Želi kdo
               besedo? Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 člani.)</stage></p>
               <p>S tem smo tudi 9. člen amandmaja sprejeli.</p>
               <p>Izvolite.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zaključili smo to razpravo in glasovanje o amandmajih. Prehajamo še na
               preostale člene predloga zakona. Želi kdo razpravljati? <stage>(Ne.)</stage> Predlagam, da združimo
               glasovanje o vseh preostalih členih zakona in sprejetih amandmajih. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(5 članov.)</stage></p>
               <p>Poročilo katerega priloga bo zakon s sprejetimi amandmaji, bo pripravljeno, poslano
               Državnemu zboru. Poročevalec, poročevalka? Rok ni, zato bom nalogo opravil sam.</p>
               <p>Prehajamo na <title>NASLEDNJO TOČKO DNEVNEGA REDA - PREDLOG ZA SPREJEM AVTENTIČNE RAZLAGE 49.A
               ČLENA ZAKONA O SISTEMU PLAČ V JAVNEM SEKTORJU,</title>
               ki ga je Državnemu zboru na podlagi 88. člena Ustave in 19. člena Zakona o poslancih
               in 149. člena Poslovnika, 16. 3. 2011, vložila skupina poslank in poslancev s prvo
               podpisano gospo Majdo Potrata in je bil objavljen v poročevalcu 16. marca. Gradiva,
               ki jih imate, je predlog avtentične razlage, mnenje Zakonodajno-pravne službe, mnenje
               Vlade in mnenje sodnega sveta - ne vem če je, mislim da ni. Vabljeni gospa Potrata,
               Zakonodajno-pravna služba, Ministrstvo za javno upravo, sodni svet, dr. Posedi, vodja
               pogajalske skupine 22 <gap n="..."/><stage>/nerazumljivo./</stage><gap n="..."/> javnega sektorja. Mislim, da je z nami
               njegov naslednik tudi. Potem pa gospod Branimir Štrukelj, predsednik konfederacij
               sindikatov javnega sektorja. Za uvodno obrazložitev naj povem naslednje. Odbor bo
               predlog za spremembo avtentične razlage zakona obravnaval v skladu z določili 150.
               člena Poslovnika Državnega zbora. Tako bo odbor najprej obravnaval vprašanje ali je
               potrebno sprejeti avtentično razlago ali ne. Če bo odbor menil, da je to potrebno, bo
               obravnaval tudi predlog besedila avtentične razlage. Pričetek obravnave avtentične
               razlage 150. člen. Torej poslovnika v imenu predlagateljev dajem besedo
               predlagateljem, gospa Potrata. Izvolite.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala za besedo gospod predsednik. Spoštovane poslanke in poslanci in drugi navzoči.
               Predstavljam pobudo za avtentično razlago 49.a člena, ki smo ga v zakonodajni
               postopek vložili šest poslancev in poslanka. Razlogi za avtentično razlago so
               obrazloženi, pa vseeno naj rečem, da je ob izvajanju revizije prehoda v nov plačni
               sistem računsko sodišče naletelo na težavo oziroma na vprašanje, ali je bilo ob
               prevedbi osnovnih plač po 49.a členu Zakona o sistemu plač v javnem sektorju treba
               upoštevati tudi količnike za določitev osnovne plače, ki so bili doseženi z
               napredovanji, izvedenimi morebiti v nasprotju s prej veljavnimi predpisi. Gre za
               čisto konkretno ugotovitev Računskega sodišča ob preverjanju plač  nekaterim zaposlenim v ljubljanski drami
               izkazalo pa se je, da gre pravzaprav za širši problem in zato smo predlagatelji
               vložili predlog za avtentično razlago prvega odstavka 49.a člena. Pri tem pa naj
               povem, da smo po posvetu z Zakonodajno-pravno službo Državnega zbora in s
               predstavniki vlade glede na to, da je bilo mnenje Vlade k predlogu avtentične razlage
               pozitivno mnenje, mnenje Zakonodajno-pravne službe pa negativno, v dogovoru
               predlagali amandma odbora na predlagani sklep avtentične razlage in sicer, da bi se v
               predlogu besedila avtentične razlage določbe 49.a člena zakona o sistemu plač v
               javnem sektorju črtali zadnji stavek avtentične razlage. Je tudi obrazloženo zakaj,
               ampak dovolite, da najprej rečem, čeprav imate zapisano, da je bil prehod na nov
               plačni sistem javnega sektorja z avgustom leta 2010 po zakonu o sistemu plač v javnem
               sektorju zamišljen tako, da so bili nominalni zneski osnovnih plač določeni po
               predpisih in kolektivnih pogodbah, ki so se uporabljali pred začetkom uporabe novega
               plačnega sistema, prevedni v najbližje plačne razrede določene v novem sistemu.
               Nominalni zneski za prevedbo so bili določeni tako, da so se upoštevali osnovna
               plača, osnova pomnožena s količnikom in vsi dodatki navedeni v 49.b členu navedenega
               zakona. Prevedba je bila opravljena za posamezno delovno mesto oziroma naziv in za
               posameznega javnega uslužbenca. Možno pa je, da so bili količniki za določitev
               osnovne plače, ki so se upoštevali pri prevedbi, v praksi doseženi s kršitvijo
               predpisov, ki so se uporabljali do začetka uporabe novega plačnega sistema. In pri
               tem se pravzaprav zastavlja vprašanje na katero sem na začetku opozarjala, treba pa
               je povedati, da zakonodajalec takrat ni posebej predvidel dolžnosti ali pravico
               revizije aktov s katerimi so bile plače pred prevedbo določene. Te podlage v zakonu
               torej ni, zato delodajalec ni imel niti dolžnosti niti pravice, da kaj takega stori.
               Pri prevedbi je bil dolžan upoštevati vse individualne pravne akte, odločbe, sklepe,
               pogodbe, s katerimi je javni uslužbenec pridobil določen količnik za določitev
               osnovne plače in dodatke, naštete v 49.b členu Zakona o sistemu plač v javnem
               sektorju. Vse te elemente je moral delodajalec upoštevati pri prevedbi, drugačno
               ravnanje bi bilo nezakonito in zato po mnenju predlagateljev ni pravne osnove za
               spremembo ali preverbo plače določene po prejšnjem zakonu. Naj pa samo dodam iz
               obrazložitve, da predlagani amandma sledi mnenju Zakonodajno-pravne službe Državnega
               zbora, ker bi, če bi ta zadnji stavek ostal zapisan, bi avtentična razlaga presegala
               besedilu zakona, zato menimo, da je prav, če se zadnji stavek avtentične razlage
               opusti in to je tudi naš predlog odboru. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Gospo Klasinčevo nadomešča mag. Majda Potrata, ki smo jo pravkar slišali.
               Gospoda Kresa ni, se je opravičil.</p>
               <p>Beseda pripada ministrici za javno upravo odnosno državni sekretarki gospe Teržanovi.
               Izvolite.</p>
            </sp>
            <sp who="SDT5:TeržanTina">

               <speaker>TINA TERŽAN:</speaker>

               <p>Hvala za besedo. 49.a člen, ki je danes predmet obravnave, je temeljni člen, ki
               določa enkratno privedbo plače, ki jo je javni uslužbenec prejemal v starem sistemu,
               nov sistem plačnih lestvic. Izkazal se je kot nejasen in je v praksi povzročal
               različne interpretacije, zato odpravo  nejasnosti ni bilo mogoče najti različne metode razlaganja in s tem
               razlogom Vlada Republike Slovenije podpira avtentično razlago skupaj s pripravljenim
               amandmajem. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Vrstni red sem malo zamešal, seveda Zakonodajno-pravna služba, gospa Sonja
               Bien Karlovšek. Izvolite.</p>
            </sp>
            <sp who="SDT5:BienKarlovšekSonja">

               <speaker>SONJA BIEN KARLOVŠEK:</speaker>

               <p>Hvala za besedo. Torej ZPS je v skladu s svojimi pristojnostmi izdala mnenje in sicer
               z vidika skladnosti z ustavo, ki ga bom tukaj ustno zgolj na kratko povzela, glede na
               to, da smo ga v našem pisnem mnenju obširno pojasnili. Torej pri avtentični razlagi
               je treba vedno izhajati iz pomena avtentične razlage, ki velja za nazaj <q>"ex tunc"</q>,
               tako da je treba izhajati iz enake vsebine norme in z avtentično razlago ni dopustno
               presegati veljavno besedilo oziroma voljo zakonodajalca, ki naj bi jo imel ob
               sprejemu določenega zakona. Ob analizi predlagane avtentične razlage vedno sledimo
               dvema korakoma in sicer, prvo je vprašanje potrebnosti. Tukaj je naša analiza
               pokazala, da avtentična razlaga po naši oceni ni potrebna, ker je določba 49.a člen
               tehnične izvedbene narave in bi naj bila dovolj jasna. Drug korak pa je predvsem
               zaradi zadnjega stavka te avtentične razlage, pokazal, da predlagana razlaga ni
               dopustna, ker bi lahko pomenila neskladje z drugim in 14. členom ustave, saj bi
               pomenila odstop od načela zakonitosti, ki se predpostavlja in je vsebovan v načelu
               pravne države in kot tak vsebovan tudi v vsaki zakonski določbi, ne da bi ga bilo
               treba izrecno zapisati oziroma se nanj izrecno sklicevati. S predlaganim amandmajem
               se črta ta zadnji stavek, zato menimo, da je vprašanje dopustnosti avtentične razlage
               ustrezno odpravljeno. Ker se s takšno vsebino, kot je sedaj ostala, vprašanje
               zakonitosti same prevedbe več ne načenja. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sodni svet, gospa Pivkova. Izvolite.</p>
            </sp>
            <sp who="SDT5:PavličPivkVesna">

               <speaker>VESNA PAVLIČ PIVK:</speaker>

               <p>Hvala za besedo. Sodni svet pisnega mnenja ni podal. Pa dovolite, da ga tukaj na
               kratko izrazim. Sodni svet podpira predlog v delu, ki se nanaša na javne uslužbence,
               ne pa v tistem delu, ki se nanaša na funkcionarje, na sodnike, ker bi s tem posegel
               v, z ustavo in zakoni varovano sodniško neodvisnost. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Tole nisem najbolj razumel. Prav.</p>
               <p>Gospod Posedi, vodja pogajalske skupine 22 sindikatov javnega sektorja, boste vi ali?
               Potem vas<gap n="..."/> Skratka, do menjave je prišlo. Prosim za ime, priimek.</p>
            </sp>
            <sp who="SDT5:ŠuštarMitja">

               <speaker>MITJA ŠUŠTAR:</speaker>

               <p>Dober dan! Jaz sem Mitja Šuštar, sekretar Sindikata Glosa in namestnik oziroma
               <gap n="..."/><stage>/nerazumljivo/</stage><gap n="..."/> naslednik gospoda dr. Posedija. Naša pogajalska skupina in tudi
               sindikat Glosa absolutno podpira avtentično razlago 49.a člena, ker menimo, da ni bil
               dovolj jasen oziroma v praksi povzroča nepotrebne probleme. Tolmačenje Računskega
               sodišča, kakršnokoli že pač je, v praksi ni imelo nobene podpore. Kajti tudi stališča
               in razlage, ki so jih prejemali pravni subjekti javnega sektorja, so bila popolnoma
               drugačna in trdimo, da v spornih razmerjih, ki se dogajajo oziroma se bodo še
               dogajala, je treba to nejasnost odpraviti in zato v celoti podpiramo stališča in
               predloge gospe Majde Potrata in ostalih podpisnikov iz predloga za avtentično
               razlago. Enako podpiramo mnenje, ki ga je vlada tudi korektno obrazložila. To je
               mnenje zdaj 31. 3. 2011 in predlagam Državnemu zboru, da v smeri, kot je predlagano,
               tudi stori. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Še konfederacija sindikatov javnega sektorja, gospod Štrukelj. Izvolite.</p>
            </sp>
            <sp who="SDT5:ŠtrukeljBranimir">

               <speaker>BRANIMIR ŠTRUKELJ:</speaker>

               <p>Hvala lepa za besedo gospod predsednik. Spoštovane poslanke, poslanci! Jaz moram
               sicer povedati tako kot sem v prejšnjem mandatu, da ne bo kakšne razlike, da se mi
               zdi avtentična razlaga zakona problem v naši zakonodaji.  To sicer je treba sprejeti, moram tudi spomniti na to,
               da je bila prvič uporabljena leta 1936 v Ustavi, ki jo je Stalin naredil, ampak to je
               problem, ki je širši. Ampak, glede na to, da je treba zakone spoštovati, se
               pridružujemo kolegom iz skupine Sindikatov javnega sektorja. Mi menimo, da je sodišče
               tu šlo v nekaterih primerih zelo daleč in da na nek način brez krivde ogroža položaj
               - socialni in materialni - zaposlenih v javnem sektorju, zato je ta razlaga nujno
               potrebna, da bi zaprli ta del problema, ki ga sicer ta zakon predstavlja, kot eden od
               tistih, ki ni v celoti domišljen.</p>
               <p>Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Prehajamo na obravnavo vprašanja ali je sploh treba sprejeti avtentično razlago
               zakona.</p>
               <p>Odpiram razpravo. Dobro. Potem, vidim, da razprave ni. prešli bomo na odločanje, sam
               pa bom najprej obrazložil svoj glas.</p>
               <p>Glejte, seveda bom podprl to avtentično razlago. Meni se zdi absurdno, da Računsko
               sodišče najde v Ljubljanski drami 5 <q>"fizikalcev"</q>, ki prenašajo rekvizite, in ugotovi
               strahotno ugotovitev in kršitev zakona, ki se ji reče, da imajo 15 evrov preveliko
               plačo. Absurd nad absurdi. Ne ugotovi pa, po letu in pol ali pa letu in dveh mesecih,
               ali je morebiti notranja ministrica prekršila kakšen predpis, ko je dala v najem
               stavbo, ko je vzela v najem stavbo Nacionalnega preiskovalnega urada za 136 tisoč
               evrov 125 tisoč pa daje njen osebni prijatelj Pogačar za kredit. Veste, to pa je
               treba ugotavljati več kot leto dni. In jaz verjamem, da bo še potreben čas. Veste, to
               je ta absurd naših, bom rekel, gospodov na Računskem sodišču. Ko pa je treba delavca
               kresniti po glavi za 15 evrov, to pa takoj naredimo. Ja, gospod predsednik sodišča,
               če me posluša.</p>
               <p>Toliko v moji obrazložitvi glasu. Seveda bom podprl.</p>
               <p>Še kdo želi? Ne. Torej, glasujemo predlogu sklepa, da avtentična razlaga je potrebna.
               Glasujemo, glasovanje teče, končujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da odbor meni, da je obravnavano avtentično razlago treba sprejeti, zato
               prehajamo na obravnavo besedila avtentične razlage. Opozarjam na določbo tretjega
               odstavka 150. člena Poslovnika Državnega zbora, na podlagi katere lahko amandmaje k
               besedilu avtentične razlage zakona predlaga samo matično delovno telo, sprejme pa ga
               Državni zbor.</p>
               <p>Odpiram razpravo o besedilu avtentične razlage. Ne vidim nobenih rok, zato razpravo
               zaključujem in dajem na glasovanje naslednji predlog sklepa. Trenutek. Prav.
               Glasovali bomo najprej o amandmaju, ki ste ga prejeli na klop. Glasujemo, glasovanje
               teče, končujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Amandma smo sprejeli in ga bomo predlagali Državnemu zboru.</p>
               <p>Na glasovanje dajem še predlog naslednjega sklepa: Odbor za notranjo politiko, javno
               upravo in pravosodje predlaga Državnemu zboru, da sprejme predlog za sprejem
               avtentične razlage 149. člena Zakona o sistemu plač v javnem sektorju ter predlog
               njenega besedila, skupaj s predlaganim amandmajem odbora. Glasujemo, glasovanje teče,
               končujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Odbor ob pripravil poročilo v katerega bo vključil tudi ta sklep.
               Poročevalec/poročevalka? Ne vidim rok, nalogo bom opravil sam.</p>
               <p>Zaključujem to točko dnevnega reda.</p>
               <p>Prehajamo na naslednjo</p>
               <p>
                  <title>TOČKO DNEVNEGA REDA - OBRAVNAVA ZAHTEVE SKUPINE POSLANK IN POSLANCEV DRŽAVNEGA
               ZBORA REPUBLIKE SLOVENIJE ZA OCENO USTAVNOSTI 3. ČLENA ZAKONA O PARLAMENTARNI
               PREISKAVI.</title>
                  Prejeli ste naslednja gradiva:
            zahtevo z dne 10. 3. 2011, mnenje Vlade 28. 3. 2011, ste že prejeli s sklicem 55. nujne
            seje odbora. Včeraj pa ste prejeli še mnenje Zakonodajno-pravne službe, torej z dne 5.
            4. 2011. </p>
               <p>Na odbor smo povabili Zakonodajno-pravno službo in Službo Vlade za
               zakonodajo gospod dr. Pogorelca.</p>
               <p>V uvodu naj obrazložim naslednje. Na 55. nujni seji 30. marca 2011 smo se opredelili
               do mnenja Zakonodajno-pravne službe o predlogu za začasno zadržanje izvrševanja 3.
               člena Zakona o parlamentarni preiskavi, danes pa se bomo opredelili do mnenje
               Zakonodajno-pravne službe o zahtevi za oceno ustavnosti tega člena.</p>
               <p>Besedo dajem Zakonodajno-pravni službi, gospa Tijana Grubor, izvolite.</p>
            </sp>
            <sp who="SDT5:GruborTijana">

               <speaker>TIJANA GRUBOR:</speaker>

               <p>Hvala lepa za besedo, gospod predsednik.</p>
               <p>Tokrat bom malo daljša na to temo. Zdaj, Ustavno sodišče je Državnemu zboru
               posredovalo zahtevo skupine poslank in poslancev za oceno ustavnosti 3. člena Zakona
               o parlamentarni preiskavi, v kateri vlagatelj predlaga Ustavnemu sodišču naj
               razveljavi 3. člen Zakona o parlamentarni preiskavi, zaradi neskladnosti s 93. členom
               in 2. členom Ustave Republike Slovenije. Vlagatelj v zahtevi navaja, da veljavni 3.
               člen zakona o parlamentarni preiskavi ne določa natančno pod kakšnimi pogoji je lahko
               nekdo od članov preiskovalne komisije sprejet kot priča, niti ne določa da mora biti
               takšna zahteva obrazložena in torej utemeljena.</p>
               <p>Nadaljuje, da je zaradi podnormiranosti 3. člena Zakona o parlamentarni preiskavi v
               praksi že prišlo do popolne blokade dele ene od preiskovalnih komisij, saj manjšina v
               njej brez kakršnekoli pisne utemeljitve predlaga predsednika komisije za pričo. Ker
               komisija zaradi tega ne more polno delovati, zatrjuje, da je s tem grobo kršena ali
               celo onemogočena pravica ene tretjine poslancev do parlamentarne preiskave o zadevah
               javnega pomena.</p>
               <p>Zdaj v Zakonu o parlamentarni preiskavi so v 3. členu določeni izločitveni razlogi za
               člane preiskovalne komisije ter postopanje v primeru nastanka takšne okoliščine.
               Glede na vsebino 93. člena Ustave, ki določa, da ima Državni zbor v zadevah
               poizvedovanja in preiskovanja smiselno enak pooblastila, kot pravosodni organ, je
               določitev izločitvenih razlogov v Zakonu o parlamentarni preiskavi, tako kot v
               primeru vseh ostalih postopkov, nujna zaradi varstva ustavno zagotovljene pravice
               posameznika do sodnega varstva, ki vsakemu daje pravico, da o njegovih pravicah in
               dolžnostih ter obtožbah proti njemu, brez nepotrebnega odlašanja, odloča neodvisno,
               nepristransko in z zakonom ustanovljeno sodišče.</p>
               <p>Na podlagi obrazložitve, ki izhaja iz vlagateljeve zahteve, da zaradi podnormiranosti
               3. člena v praksi prihaja do popolne blokade dela ene od preiskovalnih komisij, saj
               manjšina v njej brez kakršnekoli pisne utemeljitve lahko predlaga osebo za pričo,
               menimo, da obrazložitev zahteve ni v zvezi s samo zahtevo vlagatelja za oceno
               ustavnosti 3. člena Zakona o parlamentarni preiskavi. Kot je razbrati iz obrazložitve
               je za vlagatelja sporen sam postopek in pridobitev položaja priče, saj je zaradi
               morebitne možnosti vlaganja zahtev, ki jih ni treba obrazložiti da tisti, ki sproži
               postopanje skladno s 3. členom Zakona o parlamentarni preiskavi. Ni pa vsebina samega
               3. člena Zakona o parlamentarni preiskavi takšna, da bi sama po sebi v tem primeru
               kakorkoli ovirala ali se neposredno dotikala pravice do parlamentarne preiskave.</p>
               <p>Glede vlagateljeve navedbe, da Zakon o parlamentarni preiskavi ne določa pod kakšnimi
               pogoji je lahko nekdo od članov preiskovalne komisije sprejet kot priča, menimo, da
               ta ni utemeljena, saj Zakon o parlamentarni preiskavi za primere, ko se že po samem
               zakonu ne uporabljajo določbe Zakona o kazenskem postopku v 19. členu določi smiselno
               uporabo ustreznih splošnih določb Zakona o kazenskem postopku, ki pa v prvem odstavku
               234. člena opredeli priče kot osebe, za katere je verjetno, da bi morale kaj povedati
               o kaznivem dejanju, storilcu in drugih pomembnih okoliščinah. Smiselna uporaba te določbe v postopku
               parlamentarne preiskave pomeni, da je priča oseba za katero je verjetno, da bi morala
               kaj povedati o dejstvih in okoliščinah, ki so predmet parlamentarne preiskave.</p>
               <p>Prav tako menimo, da delo preiskovalne komisije lahko poteka nemoteno in ni
               onemogočena uresničitev ustavne pravice do parlamentarne preiskave, saj drugi
               odstavek 3. člena Zakona o parlamentarni preiskavi namreč določa, da ob nastanku
               izločitvenih razlogov, navedenih v prvem odstavku tega člena, v primeru ko se te
               nanašajo na predsednika preiskovalne komisije nalaga, da mora namestnik predsednika
               preiskovalne komisije o tem takoj obvestiti Državni zbor s predlogom, da takšnega
               poslanca razreši in imenuje v komisijo drugega poslanca. V vmesnem času predsednika
               preiskovalne komisije pri vodenju preiskovalne komisije nadomešča podpredsednik,
               skladno s četrtim odstavkom 10. člena Poslovnika o parlamentarni preiskavi, kot
               predstavnika poslanske skupine pa ga nadomešča namestnik iz poslanske skupine, kar
               uresničuje zahtevo iz petega odstavka 6. člena Poslovnika o parlamentarni preiskavi,
               ki pravi, da imajo poslanske skupine v preiskovalni komisiji enako število članov, če
               je preiskava uvedena na zahtevo tretjine poslancev. Prvi odstavek 11. člena
               Poslovnika določa, da je preiskovalna komisija sklepčna, če je navzoč predsednik ali
               podpredsednik in večina članov, ki ne opravljajo funkcije predsednika ali
               podpredsednika preiskovalne komisije. Tako v času postopka razrešitve predsednika
               preiskovalne komisije in imenovanja novega predsednika preiskovalne komisije oziroma
               člana, lahko preiskovalna komisija nadaljuje z delo.</p>
               <p>Vlagatelj tudi navaja, da zaradi podnormiranosti 3. člena Zakona o parlamentarni
               preiskavi zahteve, da se člana ali predsednika komisije razglasi za pričo ni treba
               utemeljiti in tudi ni mogoče preveriti ali je v času same preiskave dejansko nastala
               oziroma bila ugotovljena nova okoliščina v zvezi s katerim od članov oziroma
               predsednikom preiskovalne komisije, ki ob imenovanju ni mogla biti znana poslancem
               Državnega zbora in ki bi torej opravičevala zahtevo, da se tega člana oziroma
               predsednika komisije pokliče kot pričo in torej razreši s funkcije. Takšna zahteva,
               ki jo vložijo člani preiskovalne komisije na podlagi 12. člena Poslovnika ima naravo
               dokaznega sklepa, menimo da ima posameznik zoper takšno zahtevo, ki ga postavi v
               položaj priče, če meni, da je ta neutemeljena, zagotovljeno sodno varstvo na podlagi
               157. člena Ustave, saj z novonastalega položaja za posameznika izvirajo pravice in
               obveznosti. Ustavno sodišče je namreč v svoji odločbi, ko preiskovalna komisija
               osebi, ki je zahtevala položaj preiskovanca takšnega položaja ni priznala, menilo da
               je odločitev preiskovalne komisije Državnega zbora o zavrnitvi zahteve za priznanje
               položaja preiskovanca takšen akt, zoper katerega je zagotovljeno sodno varstvo v
               okviru 157. člena Ustave, kar kaže na verjetnost, da bi sodno varstvo iz 157. člena
               Ustave bilo zagotovljeno tudi udeležencem v postopkih preiskovalnih komisij, ki so
               udeleženi kot priče na podlagi zahteve iz 12. člena Poslovnika, če menijo, da zahteva
               za določitev predsednika preiskovalne komisije za pričo ni utemeljena.</p>
               <p>Na podlagi vsega navedenega zato zaključujemo, da zahteva za oceno ustavnosti, po
               našem mnenju, ni utemeljena.</p>
               <p>Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Sledilo bi mnenje Zakonodajne službe Vlade dr. Pogorelca. Naj vas spomnim, da je on
               že na prejšnji obravnavi 30. marca, ko smo odločali o začasnem zadržanju povedal
               svoje mnenje, da se pravzaprav vladna zakonodajna služba nekako ne bo spuščala v
               presojanje tega.</p>
               <p>Odprta je razprava in če se kar sam oglasim k razpravi in postavim vprašanje gospe
               Gruborjevi, ki je zdaj razložila pravne vidike vsega tega. Jaz nimam nič proti vašemu
               mnenju, ker je kristalno čisto javno in pravno verjetno korektno.</p>
               <p>Ampak, zdaj mi vi po domače razložite, saj veste, jaz imam doktorat pa nekaterih
               stvari ne razumem.  Najprej je
               bil izločen gospod Černač, in je bil postavljen za pričo, po tem, kar ste vi
               razložili. Potem pa se pojavi gospod Grims. Tukaj imate naslednjo situacijo: poslanci
               so predlagali, da gospod Grims nekaj ve o predmetni zadevi, ker je bil na svetu in je
               vodil svet stranke SDS, na katerem, po mnenju teh poslancev, naj bi o tem
               razpravljali, čeprav nismo, ampak tako menijo ti poslanci.</p>
               <p>Zdaj pa mi odgovorite na eno vprašanje: Kako zdaj spoštovati zakon, če je 27
               poslancev SDS bilo na tisti seji? SDS. To pomeni, da SDS ne more več postaviti
               predsednika. Ali po domače povedano - koalicija je naredila sovražni prevzem, bi
               rekli v gospodarskem podjetju, komisije, ki je ni hotela sam ustanoviti, zato, da bi
               prodajala meglo v zadevi Patria. Ali mi zdaj hočete razložiti, prosim, kaj, kako bi
               mi zdaj to naredili. Ker bi jaz to tudi rad vedel zaradi svojega ravnanja potem pri
               glasovanjih v nadaljevanju. Namreč, 27 poslancev ni več primernih. Torej, zdaj nimamo
               več predsednika in ne moremo ponuditi nobenega predsednika, saj bi se jaz ponudil,
               ampak sem bil v<gap n="..."/> Bi se sam ponudil, bi z veseljem šel to preiskovati, ker še kaj
               vem o tem, ampak glejte, jaz sem tudi bil na tisti seji, ampak zdaj bom torej tudi
               jaz določen za pričo, ali kdorkoli od 27 poslancev. Zdaj mi pa to vi razložite.</p>
               <p>Hvala lepa za vaš odgovor.</p>
            </sp>
            <sp who="SDT5:GruborTijana">

               <speaker>TIJANA GRUBOR:</speaker>

               <p>Hvala za vprašanje.</p>
               <p>Torej, Zakonodajno-pravna služba se je opredelila zgolj do same zahteve za oceno
               ustavnosti, ki se v bistvu nanaša na 3. člen in tudi povedali smo zakaj mislimo, da
               sama zahteva ni utemeljena. Zdaj, sam postopek in vse ostalo, pa žal ni v naši
               pristojnosti.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Vidite. Dobro, dajmo biti resni. To pomeni, da ste tudi legalizirali sovražni prevzem
               ali pa ste zdaj, reciva, če bi midva zdaj to prenesla v neko drugo situacijo in bi se
               postavila v neko afriško državo in bi s tem rekli, aha, zdaj pa smo pravno
               legalizirali državni udar. Vidite, to je tisti problem pri tem. Seveda je razprava
               odprta.</p>
               <p>Gospod Kek, izvolite.</p>
            </sp>
            <sp who="SDT5:KekFranci">

               <speaker>FRANCI KEK:</speaker>

               <p>Hvala za besedo.</p>
               <p>Glejte, gospod Gorenak, saj ste prav povedali, koalicija ni hotela ustanoviti te
               komisije da bi prodajala meglo, ampak ste jo vi ustanovili, da bi prodajali
               meglo.</p>
               <p>Zdaj je pa res, da težko najdete koga, ki ne bo klican za pričo, to je pa tudi res,
               ker ob tem, da bi mi ustanavljali komisijo, ko istočasno potekajo resne, te
               proceduralne zadeve na sodiščih res nima smisla, da bi še sproti še tukaj prodajali
               meglo.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Ne vem, ali je bila kakšna skrita kamera kje, prav.</p>
               <p>Gospod Potrč.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Hvala lepa.</p>
               <p>Jaz se bom tudi tokrat potrudil, da bi v dobri veri sledil točki dnevnega reda, kakor
               je opredeljena.</p>
               <p>Kadar Ustavno sodišče odloča o skladnosti posameznih zakonov z Ustavo ima pravico
               pozvati Državni zbor, da o vpogledih, ki so predloženi v predlogu za presojo zakona
               pove svoje mnenje, in to je danes naša funkcija. Govorimo torej o tem ali je 3. člen
               Zakona o parlamentarni preiskavi po mnenju parlamentarnega odbora skladen ali v
               nasprotju z Ustavo, kar bi naj bilo mnenje, ki ga bomo podali Ustavnemu sodišču, o
               vsebini bo pa meritorno odločalo Ustavno sodišče.</p>
               <p>Jaz si dovolim reči, pa ne v negativnem smislu, glede na lastno prepričanju, stališče
               ki ga bomo dali v našem odboru, bo njemu v pomoč ali ne, ker njegova samostojna
               pristojnost je o tem odločati. Moram reči, da glede na to, v celoti sprejemam mnenje,
               ki ga je pripravila Zakonodajno-pravna služba, in predlagam, da ga kot takšnega tudi
               pošljemo Ustavnemu sodišču. Pri tem pa bi rekel dvoje, to mnenje v celoti jasno
               odgovarja na načelno vprašanje eventualne podnormiranosti Zakona o parlamentarni
                  preiskavi, ker
               predpostavlja korektno izvrševanje zakona, opozarja na to, da se zakon v
               parlamentarni preiskavi sklicuje tudi na Zakon o kazenskem postopku in Zakon o
               prekrških in glede na že sprejete odločbe Ustavnega sodišča opozarja tudi na možno
               rešitev zapletov, ki bi nastale ob nezadovoljstvu priče ali preiskovanca, ki ne bi
               bil z odločitvijo preiskovalne komisije zadovoljen, zato, ker je ali ker ni določen.
               To pa ni vsebina konkretnega našega postopka. In načelno mnenje je prav podpreti in
               ga dati Ustavnemu sodišču. Dobili so pa člani vaše parlamentarne skupine in sporne
               zadeve, tudi če bodo hoteli razumeti poduk kaj lahko storijo, da bi zaščitili svoj
               osebni položaj ali položaj poslanske skupine. Če boste želeli boste vložili ustrezne
               tožbe. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Se bom prijavil k razpravi, ne bom vam replicirat. Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala. Sem bil zaposlen z drugimi stvarmi. Glejte, to ni, se smejim, ampak to ni
               majhen problem, to je resen problem. Namreč, nekoč je oziroma ni dolgo tega, nekaj
               mesecev na eni okrogli mizi je Pavliha, vsi ga poznate, ki ste bili v prejšnjem
               mandatu, gospod Pavliha rekel: <q>"Je res, da je pri nas v krizi pravna država in da je
               to velik problem pravna država, ampak neprimerno večji problem je zloraba prava."</q> In
               če se ta, zdaj bom pa jaz dodal, če se ta zloraba prava odigrava in dogaja v
               parlamentu, je to za državo zelo, zelo slab znak. Jaz sem prepričan, da bo ustavno
               sodišče mogoče ugotovilo, da je resnično ta zakon podnormiran in da je zaradi tega
               protiustaven, kajti zakon, ki je namenjen neki funkciji, pa v sebi vključuje takšne
               pomanjkljivosti, da je možna kakršnakoli zloraba tega in blokada cilja, ki mu je
               zakon namenjen, z eno majhno inovacijo treba je samo imeti pet minut časa, pa nič
               morale v sebi politične, se lahko doseže popolna blokada in preprečitev cilja, ki mu
               je namenjen zakon, da je tak zakon pravzaprav protiustaven, ker ne zagotavlja pravne
               varnosti, ampak kljub temu to ne bo rešilo problema. To ne bo rešilo problema. In jaz
               se bojim, da bo ta problem ostal in da bo nivo politične kulture še vedno tako nizek
               kot je v tem mandatu. To pa je problem o katerem se jaz ne bi posmehoval in delal
               vice.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. No, še moj del. Seveda, gospod Potrč, je po zakonu, seveda je. Po zakonu
               je tudi to, da Računsko sodišče reče fizikalcem v Drami je treba vzeti 15 evrov, saj
               je po zakonu. Po zakonu je tudi to, da Računsko sodišče še išče gospo Kresalovo. Po
               zakonu je tudi to, da protikorupcijska komisija še tudi nič ni našla pri gospe
               Kresalovi. To je vse po zakonu. Ampak, problem, ki je, je ta, da  inštitucije in posamezniki izrabljajo
               zakon, zato, da delujejo politično. To je problem. In tokrat v danem primeru
               koalicija zlorablja zakon, ravna po zakonu, ampak zlorablja zakon, zato, da bi
               onemogočila končni cilj, to pa je učinkovito preiskovalno komisijo v zadevi Patria,
               ki jo noče sama, ki je ni hotela sama imenovati, ampak je samo prodajala neumnosti.
               Po zakonu je tudi to, da gospod Gantar umakne oznake tajnosti in gospa notranja
               ministrica z nekih orožarskih dokumentov. Po zakonu je tudi to, da dajo CD gospodu
               Slapniku, to je po zakonu, nič ni nezakonitega. To, da se slučajno dokumenti potem
               najdejo v Večeru je tudi po zakonu. Da recimo predsednik SDS-a nima nobenih možnosti
               obrambe je tudi po zakonu. Torej, v tej državi je ogromno stvari po zakonu. Ampak,
               vprašanje pa je kaj je tudi moralno in kaj je tudi pravično. To pa so vprašanja poleg
               zakona. Izvolite, gospod Potrč.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Hvala lepa. Bom še enkrat, pa če bo treba še kdaj, razložil kaj je moje izhodišče za
               razpravo. Moje izhodišče ni ocena konkretnega primera niti pozitivnega niti
               negativnega ravnanja, ampak vprašanje, ki ga imamo na dnevnem redu, to je kakšno je
               mnenje našega delovnega telesa o tem ali je 3. člen Zakona o parlamentarni preiskavi
               neskladen z Ustavo ali ne. In zelo hvaležen bom, če bo še kdo drug razumel kaj je
               točka dnevnega reda in temu ustrezno razpravljal. Jaz mislim, da ni mogoče, ko
               razpravljamo o določenem vprašanju, dajati vse v en koš. In ne govorimo danes o
               ničemer drugem kot samo o konkretnem primeru skladnosti 3. člena z Ustavo. In jaz bom
               pri tem še enkrat povedal, predpostavka uporabe prava je njegova poštena uporaba ne
               pa zloraba. In vprašanje, ki se v zvezi z možno zlorabo v tem primeru postavlja je,
               ali so dane varovalke, da se ta zloraba lahko sankcionira ali ne. In
               zakonodajno-pravna služba nam je zelo jasno povedala, da varovalke so podane. Če je
               konkreten primer določanja ali ne določanja priče oziroma preiskovanca po mnenju
               prizadetega protipravno lahko sproži tožbo na sodišču in zahteva svojo varnost. Tako
               je bilo razloženo, to je mnenje Ustavnega sodišča glede na to, da kadarkoli gre za
               varovanje osebnih pravic je vedno zagotovljeno po Ustavi sodno varstvo. In to je
               odgovor. Zato lepo prosim ne govoriti o tem ali je bila odločitev prava ali ne, če je
               bila napačna, in jaz tega ne izključujem, ampak če je bila napačna je treba na
               ustrezen način ravnati in preko tožbe zagotoviti, da se popravi napačna odločitev.
               Reči, da bi morali 3. člen imeti ne vem kaj vse predpisano, tega pa enostavno jaz ne
               razumem in zato to tudi po mojem ni potrebno. Vse drugo kar je zraven povedano, so pa
               stvari, ki smo jih navajeni od vas poslušati, vaša odločitev je moralna, naša
               odločitev ni moralna, gospod Cukjati, ni korektno, pet minut časa, pa nič morale. Pet
               minut časa pa nič morale je bilo tudi v preteklem mandatu, ko je bila ukinjena
               možnost, da bi gospod Cvikl zaradi tega, ker je bil določen kot priča, bil še naprej
               vodja te preiskovalne komisije. Pet minut časa je bilo tudi, pa nič morale, ko je
               Državni zbor rekel, da dve komisiji v zvezi z Mercatorjem ne smeta biti ustanovljeni
               in da se bo zagotovilo, da bo v dovolj doglednem času Mercator posebej preučevan, pa
               ni bil. Do konca mandata je ostala ena sama preiskovalna komisija, ki je obravnavala
               ne vem koliko 10 primerov in primer Mercator,  ki je bil po mnenju opozicije takrat, pomemben za
               posebno obravnavo, ni mogel biti posebej obravnavan. Ampak ta del zadnji moje
               razprave je bil nekorekten točno toliko kolikor so bila nekorektna vaša opozorila.
               Zato se vračam na načelno vprašanje ali je zakon v nasprotju z Ustavo, zato, ker je
               podnormiran, menim, da ne. In drugič, ali ima zakon varovalke, po katerih lahko
               varuje krivico, ki se zgodi posamezniku, ker je določen za pričo ali preiskovanca ali
               pa ni, ker to sam zahteva, mislim, da je. In odgovor kako je bil jasno podan. Zato
               predlagam, da to mnenje podpremo. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Preden dam besedo gospodu Jerovšku ima repliko gospod Cukjati, pa tudi
               sam sem še prijavljen. Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo. No, jaz moram replicirati gospodu Potrču, ki namreč zelo dobro pozna
               situacijo z gospodom Cviklom v prejšnjem mandatu, pa jo zelo neprimerno, nekorektno
               primerja s sedanjo situacijo v primeru gospoda Grimsa in Černača. Gospod Civkl, dobre
               veste Potrč, je imel neposredne osebne zveze s Sistemsko tehniko on in njegova žena,
               partnerica in tiste zveze so bile osnova oziroma so bile predmet zasliševanj. In
               zaradi tega, ker je on kot predsednik takratne komisije zelo dobro vedel o vprašanjih
               Patrie, kajti to je neposredno bilo povezano s Sistemsko tehniko, je bil zaslišan,
               vendar poslanska skupina ni hotela predlagati drugega vodjo namesto gospoda Cvikla,
               zaradi tega je komisija ugasnila. V tem primeru je prvič, ko je bil naš kandidat
               oziroma naš predsednik pozvan na zaslišanje, smo zamenjali, smo bili tiho, smo
               zamenjali, čeprav ni bilo nobene osnove. Drugič je bilo povsem jasno, da so razlogi
               za lase privlečeni, da je šlo za očitno zlorabo tega inštituta, ki preprečuje, da bi
               komisijo vodil nekdo, ki bil ob enem tudi zaslišan. In prosim, gospod Potrč, poznate
               to zadevo, drugim ne zamerim, ki jo ne poznajo, pa vedno znova primerjajo z gospodom
               Cviklom, od vas bi pa pričakoval, da bi bolj korektno ravnali in ne bi primerjali teh
               primerov, ki niso primerljivo.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala<gap n="..."/><stage>(oglašanje iz klopi.)</stage><gap n="..."/> Na spisek vas bom dal, seveda. No, da boste imeli
               možnost več replik vam bom še jaz to povedal. Potem je gospod Jerovšek, gospa
               Potrata, gospod Potrč.</p>
               <p>Varovalke so podane, krasno. To je utemeljitev tipa tistega sodnika, ki se spozna na
               kranjske klobase in na Apollo. Kako, kaj ste vi povedali? Vi ste torej povedali:
               <q>"Gospod Grims, naj se vloži tožba na sodišču."</q> Krasno. Sodišče bo odločilo leta
               gospodovega 2016, tako po tistih normativih kakršne ima, ker ni vezano na kakršenkoli
               rok. Kaj bo pa vmes? Vmes bomo pa kaj delali? Skrivali zadevo Patria, pa po možnosti
               tako pod mizo novinarjem pošiljali tisto kar nam paše. To je tisti problem in tu ne
               morem z vami soglašati, tudi z Zakonodajno-pravno službo ne. Gospod Jerovšek. Sledi
               gospa Potrata.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Pred sabo imamo izjemno pomembno materijo. Namreč, vladna koalicija je
               prepričana, da je našla inštrument na kakšen način izločiti inštitut parlamentarne
               preiskovalne preiskave oziroma ga onemogočiti v kolikor je to v skladu z njihovimi
               interesi. In  seveda zakulisje
               vseh mahinacij, vseh grdih stvari, ki so si jih izmislili zato, da so blatili drugo
               stran v zadevi Patria, jih zelo skrbi, da bi se to preiskovalo, kajti sedaj v medijih
               ponujajo svoje verzije in se te zadeve rolajo. Torej, preiskovalna komisija je eden
               od najbolj klasičnih inštitutov parlamentarnega življenja, vendar sedaj je
               definitivno jasno, da ste se odločili, da pustite samo tiste preiskovalne komisije,
               ki so v vašem interesu, preiskovalna komisija je pa vedno politična komisija, to pa
               smo si na jasnem. Kajti, glejte, da je to dogovorjen sklep priča tudi nastop gospoda
               Keka, ki je rekel: <q>"Res pa je, da ne boste našli koga, ki ne bo klican za pričo med
               vašimi poslanci."</q> Napovedal je v naprej, da bodo preprečili vsakršno delo. In zakon
               določa ali Poslovnik, da je predsednik iz poslanske skupine, ki predlaga. Vi to
               ukinjate. Ukinjate praktično preiskovalno komisijo v slučajih, ko raziskuje za vas
               neprijetne zadeve. In žal je tako, da preiskuje tudi za javnost in za slovensko
               državo zadeve, ki so škodljive v tej državi, ampak nočete, da se to razkrije. Zaradi
               tega, ker je ta ocena ustavnosti s tega vidika bistveno globlja kot se zdi na prvi
               pogled, se jaz pa ne strinjam s tem mnenjem Zakonodajno-pravne službe, ki je, moram
               reči, ga pripravila očitno briljantna bodoča pravnica ali pa sedanja pravnica, bodoča
               sodnica ali karkoli gospodična Tijana ali gospa, saj ne vem kaj, <gap n="..."/>ker jo drugič
               srečujem tu na odboru, vendar pa hkrati protestiram zaradi pritiskov na
               Zakonodajno-pravno službo, ki se je temu izognila, da je o tako pomembni zadevi dala
               delati mnenje pripravnici, ki je komaj prišla v to hišo, ki je sicer naredila
               briljanten pravniški izdelek, vendar brez poznavanja zgodovine o tej hiši, ki pa jo
               parlamentarne preiskovalne komisije vsekakor imajo. In to je tako zloraba mlade
               pripravnice kot Zakonodajno-pravne službe in vsega na tak način. Tu se mora v hiši
               zavedati, da gre za izjemno pomemben inštitut parlamentov, ki ga vladna koalicija
               ukinja v kolikor ni v skladu z njihovimi političnimi interesi. In zaradi tega jaz
               računam na meritorno odločbo Ustavnega sodišča. Seveda bi pa pričakoval, ampak mlada
               pripravnica tega ne more vedeti, ker nima te zgodovine o tej hiši, da bi
               Zakonodajno-pravna služba opozorila na vse kaj je implicirano s tem, kaj dela sedanja
               vladna koalicija.</p>
               <p>In moram še reči par besed o sklicevanju na gospoda Cvikla in njegovo predsedovanje
               in njegovo določitev za pričo. Mene veseli, da vladna koalicija na tak način primerja
               neprimerljive stvari, kajti slovenska javnost ve kako sedanja koalicija v evropskem
               prostoru primerja dela gospoda Cvikla s prakso drugih podobnih primerih, ko gre za
               pripisovanje nekega znanstvenega dela. Gospod Cvikl je prepisal<gap n="..."/><stage>/nerazumljivo./</stage><gap n=".."/>
               90% svojega ministrskega dela in za nagrado ga je vladna koalicija predlagala za člana Računskega sodišča z
               neto plačo neobdavčeno okoli 20.000 evrov za delo, tako kot je, v preiskovalni
               komisiji. Nemški minister za obrambo, ki so mu odkrili, da je k doktorski disertaciji
               prepisal neke nepomembne pasuse, ne vem, 5%, je v trenutku odstopil. Tu je vaše
               ogledalo in zaradi tega le primerjajte gospoda Cvikla z gospodom Črnečem in gospodom
               Grimsom, to počnite, saj čez en čas bo javnost zaznala kako verodostojni ste, kakšne
               primerjave delate in kako nenačelni ste, ko gre za recimo takšno stvar kot je
               prepisovanje znanstvenih del in tatvina avtorskih pravic in nagrajevanj tatvin
               avtorskih pravic. Torej, ocena ustavnosti Ustavnega sodišča je potrebna, potrebno je
               tudi da Državni zbor zaradi odgovornosti, zaradi pomena inštituta preiskovalne
               komisije oceni, da s prakso, ki si jo je izbrala ta vladna koalicija in se odpravlja
               inštitut preiskovalne komisije v primerih, ko takšen inštitut predlaga opozicija, kar
               je nezdružljivo z Ustavo, in zaradi tega predlagam, da to mnenje zavrnemo, kajti, kot
               sem rekel, nastalo je na podlagi pritiskov na Zakonodajno-pravno službo in da
               dejansko omogočimo Ustavnemu sodišču meritorno presojo. Prav gotovo bo Ustavno
               sodišče se znalo opredeliti do tega ali je inštitut preiskovalne komisije
               parlamentarne potreben ali ni potreben. Vaša opcija smatra, da če kaj takšnega
               predlaga opozicija, da to ni potrebno oziroma se je treba preprečiti. Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala. Gospa Potrata. Pripravi naj se gospod Potrč.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala lepa. Gospod predsednik, zaradi redko videnega in doseženega soglašanja med
               koalicijo in opozicijo se prvič, ko ste pri prejšnji točki omenjali nek moment, nisem
               oglasila, ker je bil pa zdaj že drugič naveden, čeprav v 2. toči, pa moram zaradi
               natančnosti navedbe vseeno povedati, da ko so bile plače 1. avgusta 2008 prevedene,
               je revizija pokazala kar je pokazala, ampak Računsko sodišče in revizorske so
               avtonomne osebnosti in je njihovo odločitev treba spoštovati, jaz ne polemiziram z
               njo, mislim, da je sprejem avtentične razlage zdaj odpravil nejasnosti glede tega.
               Ampak kot ste govorili o fizikalcih, jaz nimam do nobenega delovnega mesta ali
               opravila nobenih pomislekov, ampak, ko ste govorili o fizikalcih je pa zaradi resnice
               le treba povedati, da so bile ugotovljene napake pri prevedbi po mnenju revizorske
               pri 15-ih zaposlenih, ampak naj povem kaj so to: odrski mojster, inženir scenske
               opreme, odrski mojster, dekorater tapetnik, potem lasuljarka, modelarka, vodja
               marketinga, vodja tehničnih služb, finančni knjigovodja, dekorater tapetnik,
               vrviščar, pomočnik vodje tehničnih služb, vodja finančno računovodske službe, pa tudi
               tisti, ki zaradi nedokončane AGRFT niso imeli za opravljanje dela ustrezne
               kvalifikacije. Zdaj, kot veste, je potrebna kvalifikacija oziroma izobrazba tako
               izločena. Ampak, da ne bi govorili samo o tem, da gre za fizikalce, kot ste se
               izrekli, gre za vse tiste, ki niso opravljali dela oziroma niso na delovnem mestu, ki
               je zahtevalo neko določeno izobrazbo, te izobrazbe imeli iz najrazličnejših razlogov.
               In prav je, da smo ob teh 15-ih primerih zdaj uredili zadeve za bistveno večje
               število ljudi, ki imajo
               podobne probleme, ki so opravljali delo dobro, navadno ne pretirano dobro plačano,
               ampak ni pa zaradi tega treba razlag poenostavljati. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Me zelo veseli, da ste to pojasnili, ampak še vedno ostaja dejstvo, da so to ljudje,
               ki imajo pod 800 evrov plače napram gospodu Pogačarju, ki ima 11.000 evrov profita na
               mesec. Gospod Potrč, izvolite.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Hvala lepa. Jaz nisem niti slučajno presenečen nad vsebino in ravnjo razprave
               opozicijskih poslancev tudi pri tej točki dnevnega reda, kar se redno dogaja, da
               imamo nekaj na dnevnem redu, govorimo pa o vsem ostalim, tudi tokrat je tako.</p>
               <p>Naj povem še enkrat, ker sem obljubil, da bom, če bo treba to še 10-krat ponovil,
               govorim o mnenju, ki ga je pripravila Zakonodajno-pravna služba na zahtevo, ki so jo
               vložili opozicijski poslanci, da naj Ustavno sodišče presodi ali je 3. člen Zakona o
               parlamentarni preiskavi skladen z Ustavo ali ne. Samo o tem mnenju govorim. In še
               enkrat povem, ne ocenjujem ali je konkreten primer bil korektno pripravljen za
               zamenjavo predsednika preiskovalne komisije ali ne, ker to danes ni tema in o tem ne
               govorimo.</p>
               <p>Drugo. Gospod predsednik, mislim, da bi bilo korektno, če bi gospo Tijana Grubor
               zaščitil nad žalitvami, ki jih je izrekel gospod Jerovšek. To je moje mnenje in
               mislim, da bi bilo prav, ker je to mnenje pripravila Zakonodajno-pravna služba,
               podpisal ga je gospod Božo Strle, pripravila pa gospa Tijana Grubor. Lahko o njej
               mislimo karkoli, ampak uradno je predlagateljica teksta in žaliti jo glede na
               položaj, ki ga ima, na čas, ki je v Državnem zboru, posebej pa, da je to morala
               delati na podlagi pritiskov je popolnoma nesprejemljivo. In jaz prosim, da vsaj kar
               zadeva zadnje vprašanje pritiskov prosimo ne gospo Tijano, ampak Zakonodajno-pravno
               službo, da da odgovor ali so bili kakršnikoli pritiski izvršeni na to kakšna mora
               biti vsebina tega mnenja. Ker to kar si vi gospodje privoščite glede obtoževanja
               drugih brez vsakih dokazov pa že presega vsako mejo in dober okus.</p>
               <p>In zdaj na koncu samo še naslednje. Jaz primerjam primerljive stvari. Primerjam kako
               je prišlo do zamenjave predsednikov. Prišlo je tako, da so bili predlagani za pričo.
               In tako kot v primeru, ko je šlo za gospoda Grimsa, ne presojam ali je bil upravičeno
               predlagan za pričo ali ne, tudi v primeru gospoda Cvikla ne presojam ali je bil
               upravičeno predlagan ali ne. Oba sta bila predlagana in s tem jima je prenehala
               funkcija. In to se da in se mora primerjati, če je kdo sposoben tudi abstraktnega
               mišljenja. Če pa je sposoben samo kritik konkretnih ravnanj po svojem prepričanju, ki
               je možno, ampak to je še vedno potem njegova vrednostna sodba, ne pa objektivna
               resnica. Zato predlagam, da razpravljamo in odločamo o vprašanju, ki je bilo
               postavljeno na dnevni red in predlagam še enkrat, da mnenje, ki ga je pripravila
               Zakonodajno-pravna služba podpremo. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ne vem kaj vam naj rečem to, ko govorite o potvarjanjih, ampak o tem kdaj
               drugič. Zadnjič sem jih v Dnevniku zasledil ogromno.</p>
               <p>Kar se tiče Zakonodajno-pravne službe oziroma gospe Grubor nam bo sama povedala, če
               bo želela, ampak jaz sem samo svoje mnenje izrazil in sem ga povedal, da verjetno s
               pravnega, ne verjetno, sigurno, iz pravnega vidika verjetno temu mnenju ni kaj
               oporekati. Ampak nastane vprašanje, tisto, ki sem ga postavil, je pa še vedno odprto.
               Gospa Irgl.</p>
            </sp>
            <sp who="SDT5:IrglEva">

               <speaker>EVA IRGL:</speaker>

               <p>Najlepša hvala za besedo. Pravzaprav se nisem nameravala oglasiti pri tej točki
               dnevnega reda, vendar me je gospod Potrč izzval, predvsem v tistem delu, ko je dejal,
               da v Slovenski demokratski stranki vedno znova obtožujemo vse povprek, pozabil pa je v isti sapi dodati, da je
               bil leta 2008 tik pred volitvami nekdo obtožen jemanja podkupnine popolnoma brez
               dokazov, ki jih še danes ni. Se pravi tukaj so velika dvojna merila, ki pa se jih vi
               vedno znova poslužujete. In mislim, da ni potrebno pretirano vzdihovati, to so
               dejstva in to je dejstvo. Do danes še nismo videli nikakršnih dokazov v zvezi z
               jemanjem podkupnine v zadevi oziroma zrežirani aferi Patria.</p>
               <p>Jaz sama sem nadomestna članica v tej komisiji in morda je prav, da podam tudi svoje
               mnenje o tem kaj se dogaja trenutno na tej komisiji, ki ne more opravljati svojega
               dela predvsem zaradi razloga, ker koalicija noče priti resnici do dna, ker je za vas
               preveč obremenjujoča. Zdi se mi pomembno poudariti, da je povsem nekorektno z vaše
               strani, da se primerja situacija gospoda Cvikla s situacijo gospoda Grimsa. Vem, da
               smo to že večkrat povedali, ampak očitno je potrebno kakšno stvar večkrat ponoviti,
               pa bo potem mogoče razumljena tudi s strani koalicijskih poslancev. Po mojem mnenju
               bi se gospod Cvikl moral izločiti že sam iz te komisije, že sam, ker gospod Cvikl je
               bil neposredno vezan na Sistemsko tehniko. Tega žal ne moremo zanikati tudi če bi
               želeli. Torej, vezan je bil na tisto podjetje, ki si je iz posla z 8 kolesniki
               obetalo več milijonski zaslužek. Vi poznate te povezave gospoda Cvikla in Sistemsko
               tehniko, zato jih ne bom ponovno razlagala. Ampak delati enačaj med gospodom Cviklom
               in gospodom Grimsom, ki je baje pred nekaj leti, bom karikirala, samo omenil besedo
               Patria, tako kot že vsi ostali, in ga potem dati za pričo in ga primerjati z gospodom
               Cviklom, je pa skrajno neprimerno in nekorektno, res je nekorektno.</p>
               <p>Po mojem mnenju gre tukaj za načrtno eliminacijo vseh tistih, ki želijo priti do dna
               tej zrežirani aferi Patria. Jaz vem, da je za vas obremenjujoča, da vi tega ne
               želite, vi želite to vleči do naslednjih volitev, da ne pridemo do nikakršnih
               zaključkov, ena sodba je že padla v zvezi z gospodom Erjavcem, seveda to vas je
               precej verjetno razburilo in verjetno je potrebno potem vse tiste, ki pa vendarle
               želijo priti resnici do dna, onemogočiti, da bi lahko delovali, konec koncev je to
               tudi v interesu javnosti, da izve kaj je tista prava resnica. Tako, da jaz mislim, da
               bi bilo prav, da končno dopustite delati tej komisiji, da svoje delo opravi, da se
               zasliši priče, tudi tiste, ki ste jih predlagali vi in da se končno pride zadevi do
               dna, drugače se bojim, da bomo leta 2012 tik pred volitvami ponovno poslušali kaj vse
               se je dogajalo v aferi Patria in nekdo bo ponovno obtožen jemanja podkupnine brez
               kakršnihkoli dokazov. Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Izvolite, gospod Potrč.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Ko se bo SDS odločila, da je pametno vse zadeve raziskati ima v svojih rokah možnost,
               da to stori. Gospod Grims, ne glede na to ali je zakon korekten ali ne, tudi če bo
               ugotovljen kot protiustaven, ta moment lahko spoštuje veljavni zakon. Če ga bo
               spoštoval bo umaknil se iz svojega položaja, SDS bo postavil drugega ali bo delal
               podpredsednik in stvari bodo šle naprej. Če pa tega ne želite, potem ne dajte zvaliti
               krivdo na koga drugega.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Gospod Potrč, ali naj še tisočkrat ponovim? Vsi smo bili na tisti seji, nimamo
               nadomestila, to se pravi<gap n="..."/><stage>/oglašanje iz klopi./</stage><gap n=".."/> ta je pa vaš, ta je pa dobra.
                   Veste, ne s to zadevo;
               Takoj.; s to zadevo pa je treba tudi<gap n="..."/>; Takoj, gospod Tanko.; s to zadevo pa je
               treba tudi na drugačen način razčistiti. Se zlažeš, tako kot se je zlagal gospod Rop
               pred volitvami leta 2004 oziroma v tistem obdobju, potem trobiš leto in pol kako sta
               se hrvaški in slovenski premier dogovarjala za incidente, potem sodišče ugotovi nekaj
               drugega, se opravičiš in odletiš v Bruselj za 20 tisoč evrov. Vidite, to je
               resnica.</p>
               <p>Gospod Tanko, izvolite.</p>
            </sp>
            <sp who="SDT5:TankoJože">

               <speaker>JOŽE TANKO:</speaker>

               <p>Hvala lepa.</p>
               <p>Jaz mislim, da je tudi tistim, ki poslušajo v dvoranah Državnega zbora to razpravo
               nekaterih koalicijskih poslancev, predvsem tistih, ki imajo dolgo poreklo in veliko
               vaj iz agit propa, marsikaj jasno.</p>
               <p>Prej je gospod Potrč omenil zadevo Mercator, preiskovalno komisijo. Resnica je ta, da
               je bilo pri obravnavi na Komisiji za nadzor proračuna Mercator velikokrat
               izpostavljen glede tako imenovanih domnevnih nepravilnostih pri deležih. Pozivali smo
               vas, da ustanovite preiskovalno komisijo, pa je niste želeli, in takrat je koalicija
               vložila zahtevo za uvedbo parlamentarne preiskave v zadevi Mercator in približno 20
               dni po tej zahtevi je s podobno prišla tudi tedanja opozicija. In vse službe
               Državnega zbora in tudi zunanji svetovalci so se izredno močno angažirali, da bi
               Mercator obravnavali na en drug način, kot je bilo vloženo v zahtevi, ki smo jo mi
               predložili. Veliko pogovorov je bilo, veliko pritiskov, gospod Potrč, tudi z vaše
               strani in tudi drugih, in mi smo kljub temu, da je bila ta zadeva že vključena v to
               našo preiskavo, zadevo nekoliko premaknili bližje na začetek imenovanja. In to so
               bile vaše zahteve. In to je eden od problemov, in mislim, da to natolcevanje v zvezi
               s tem je zelo nekorektno.</p>
               <p>Druga stvar, kar zadeva zadevo v zvezi s Patrio v prejšnjem mandatu. Če ste toliko
               nepošteni in nekorektni, da niste ugotovili kolizij, ki so bile dokumentirane med
               predsednikom preiskovalne komisije in izvedencem in zunajzakonsko partnerico
               predsednika preiskovalne komisije, potem je nekaj v tej državi narobe. Potem nekatere
               akte sprejemate na nek čuden način. V volilni komisiji namreč ne more biti nekdo, ki
               je zunajzakonski partner ali sorodnik, v preiskovalni komisiji pa je, oziroma pa je
               lahko nekdo zraven, ki je v koliziji interesov ali pa je tisti zaposlen celo v tej
               isti firmi.</p>
               <p>Druga stvar, kar je povezano s to preiskovalno komisijo, pa je naslednje dejstvo. To,
               da ja gospod Grims bil predsednik sveta Slovenske demokratske stranke je bilo znano
               tudi gospodu Cviklu v prejšnjem mandatu, ki je vodil preiskovalno komisijo, pa ni v
               niti enem trenutku, v dveh letih, zaznal da bi bilo treba gospoda Grimsa, kot
               predsednika sveta Slovenske demokratske stranke, ki je pač slučajno omenil v enem
               primeru zadevo v zvezi Patrie, poklical za pričo v tisti preiskovalni komisiji. Kljub
               vsem znanim dejstvom, kljub javnim sporočilom, ni bilo zaznano, da bi bilo to
               potrebno. Zdaj, ko se ta zadeva v tem mandatu obravnava, tudi predvsem zaradi tega,
               ker vi ne morete brez orožja in brez laži, kot ste se navadili, in ko se je resno
               zastavilo delo pri tej preiskovalni komisiji pa ste nenadoma ugotovili, da je davnega
               leta v času mandata gospoda Cvikla bil predsednik sveta SDS gospod Grims, ki je nekaj
               rekel v zvezi Patrie. Popolnoma novo dejstvo je to, popolnoma novo dejstvo ste
               ugotovili. Dve leti mandata Cviklove preiskovalne komisije pa niste in ni odkril
               gospod Cvikl, ki kje bil, bom rekel, izvedenec v teh trikih in fintah, pa ni ugotovil
               nič posebnega. Zanimivo je to stališče v Social demokratski stranki. Zelo zanimivo.
                   In jaz mislim, da je
               vsakomur jasno, da gre samo za zlorabo prava, da gre za zlorabo zakona o
               parlamentarni preiskavi, da gre, kar je poseben problem, za diskreditacijo članov
               določene poslanske skupine, to se pravi, ki je v tem mandatu zahtevala odreditev
               parlamentarne preiskave in tako naprej. Osebno, strokovno, politično in kakršnokoli
               drugo diskreditacijo. In to naredite po stari maniri izpred leta 1990 tako, čisto z
               levo roko in se navsezadnje še vsem ostalim posmehujete. To je, gospod Potrč, to niso
               samo polresnice, ki jih govorite in razlagate, to so polne laži ne polresnice. In bi
               bilo dobro, da predvsem sami, kdaj, kljub temu, da imate dolg staž, kakšne stvari
               tudi drugače zastavite in tudi drugače obravnavate. To kar počnete v tem mandatu s
               parlamentarno opozicijo, ki vodi nekatere preiskovalne komisije in tudi nekatere
               nadzorne komisije je zunaj vseh etičnih in evropskih norm, ne samo etičnih, tudi
               evropskih norm. To, da se ovira delo nadzorne komisije, recimo, nad
               varnostnoobveščevalnimi službami, da se odnašajo dokumenti ven, komisija pa ne more
               vpogledati, je katastrofa. In točno podobno tehnologijo in metodologijo uporabljate
               pri delu te preiskovalne komisije. In čas bi bil, da se s temi zadevami enkrat
               prekine, in da če vam je v interesu, te zadeve raziščejo. Da se raziščejo in da jih
               opravijo tisti, ki so to zahtevali. Seveda, saj bodo, saj to lahko pričakujete,
               medtem, ko kar zadeva objektivnost, ki jo vi prodajate, je pa najbrž sporno. Ker, tam
               se včasih minus 9% gospodarske rasti je včasih plus 2 in velik uspeh.</p>
               <p>Zato predlagam, da bi bilo dobro, če želite, da se zadeve v državi normalno odvijajo,
               da s tudi postopki normalno speljejo, da se preiskave normalno realizirajo, da se ne
               ukvarjate s takšnimi zlorabami, kot ste se v tem primeru.</p>
               <p>In še nekaj. Po zakonu vodi preiskovalno komisijo nekdo izmed tistih, ki jo je
               odredil, zahteval njeno odreditev. Noben pomočnik in noben namestnik iz opozicije. To
               je pač tudi norma, lahko je v koliziji tudi z osnovno intenco zakona najbrž je, in bi
               bilo treba tudi kakšno stvar preveriti.</p>
               <p>In še nekaj. Kar zadeva delo te preiskovalne komisije, so tudi druge stvari, ki so
               problematične. To se pravi umikanje stopenj zaupnosti, nekateri dobijo dokumente dve
               uri po zaključku dobijo magnetograme, drugi, ki smo tudi člani tega parlamenta moramo
               štiri dni pisati vloge, da dobimo po dveh dneh odgovor in tako naprej. Skratka,
               veliko nekorektnosti in predvsem po zaslugi tistih, ki vodite ta Državni zbor v tem
               mandatu. Veliko napak se je storilo. Gospod Kek je še tisti dan razpolagal z
               magnetogramom, ki smo ga predsednik Državnega zbora, in tudi sam, zahtevali v
               ponedeljek s pisno odredbo, in smo potem z nekim blagovoljnim podpisom dobili nekaj
               posebnega. Gospod Kek tega ni potreboval. In še mnogo drugih dokumentov, ki prihajajo
               ven je dostopnih na nek specifičen način vsem, ki se ukvarjate s to zadevo orožje, na
               zelo specifičen način. Mnogo stvari, ki jih dobimo v Državnem zboru, popolnoma
               nepomembnih se razdeljuje z urgentno pošto, obvestilo o tem, da je z nekih dokumentov
               umaknjena stopnja zaupnosti pa ne pride do poslancev, dve leti in še nekaj časa.</p>
               <p>Najbrž ni to v ponos ne predsedniku Državnega zbora, ne generalni sekretarki
               Državnega zbora in ne tistim, ki ste koalicija, v tem mandatu, Državnega zbora. To so
               zlorabe, ki niso v čast in ki ne morejo prispevati k ničemur, še najmanj pa k
               razčiščenju določenih zadev, ki so potrebne in tudi pomembne za usodo te države.</p>
               <p>Hvala lepa.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospod Kek.
               </p>
            </sp>
            <sp who="SDT5:KekFranci">

               <speaker>FRANCI KEK:</speaker>

               <p>Hvala za besedo.</p>
               <p>Mislim, državljani sicer ne bodo imeli nič od tega, če se bom zdaj javil, ampak ko
               človek drugim govori, da govorijo polresnice in laži ob enem pa to počne sam, sem se
               pač moral javiti. Kolega Tanko je ravnokar rekel, da sem dobil magnetogram neke seje
               še isti dan, ko drugi pač tega niso mogli storiti. Nisem dobil tega magnetograma.
               Zaprosil sem, tako kot lahko zaprosi vsak poslanec, ustrezne službe, da mi omogočijo
               poslušanje - poslušanje - nekega odbora. To dovoljenje sem dobil, to poslušal in
               potem na osnovi tega poslušanega razlagal kaj sem slišal. Tako, kot so drugi
               razlagali kaj so slišali, le s to razliko, da sem jaz govoril kar je res bilo tam,
               nekateri pa ste govorili nekaj drugega.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Še kdo? Ne. Potem bomo prešli na glasovanje. In sicer dajem na glasovanje naslednji
               predlog sklepa oziroma mnenja: Odbor za notranjo politiko, javno upravo in pravosodje
               podpira mnenje Zakonodajno-pravne službe o zahtevi za oceno ustavnosti 3. člena
               Zakona o parlamentarni preiskavi. Glasujemo, glasovanje teče, končujemo.</p>
               <p>Kdo je za? <stage>(9 članov.)</stage> Je kdo proti? <stage>(5 članov.)</stage></p>
               <p>Odbor bo pripravil poročilo v katerem bo vključeno sprejeto mnenje in ga poslal
               Zakonodajno-pravni službi, ki bo v skladu z 266. členom Poslovnika pripravila odgovor
               za Ustavno sodišče.</p>
               <p>Zaključujem to točko dnevnega reda.</p>
               <p>Prehajamo na naslednjo <title>DNEVNEGA REDA</title>, to je <title>OBRAVNAVA POBUDE ZA ZAČETEK USTAVNOSTI 11.A ČLENA ZAKONA O PRAVNIŠKEM DRŽAVNEM
               IZPITU</title>, ki ga bomo obravnavali na podlagi drugega odstavka 265. člena Poslovnika.</p>
               <p>Gradiva, ki jih imate: pobuda, mnenje Vlade, mnenje Zakonodajno-pravne službe.</p>
               <p>Z nami so: Ministrstvo za pravosodje, Zakonodajno-pravna služba.</p>
               <p>Besedo dajem Zakonodajno-pravni službi gospe Janji Koroš. Izvolite.</p>
            </sp>
            <sp who="SDT5:KorošJanja">

               <speaker>JANJA KOROŠ:</speaker>

               <p>Hvala za besedo.</p>
               <p>Jaz bi na hitro povzela pobudo, ureditev, ki se izpodbija ter glavne argumente,
               zaradi katerih v naši službi menimo, da navajana neskladja z ustavo niso podana.</p>
               <p>Torej, gre za pobudo za začetek postopka za oceno ustavnosti 11.a člena Zakona o
               pravniškem državnem izpitu in v njem pobudnica navaja, da je ta določba v neskladju
               2., 14., 15., 22. in 33., 49., 50. in 66. členom Ustave ter v neskladju s konvencijo
               mednarodne organizacije dela o zaščiti plač. Ta izpodbijani člen je določal, da je
               bil dolžan sodniški pripravnik, ki je uspešno opravil pripravništvo in pravniški
               državni izpit na poziv predsednika Višjega sodišča skleniti delovno razmerje za
               ustrezno delovno mesto na sodišču, državnem tožilstvu, državnem pravobranilstvu ali
               pri Ministrstvu za pravosodje. Če se sodniški pripravnik na poziv ni odzval in ni
               sklenil delovnega razmerja, je bil dolžan povrniti stroške izobraževanja v višini
               seštevka neto plač prejetih v času sodniškega pripravniška. To je doletelo tudi
               pobudnico.</p>
               <p>Torej, ta 11.a člen zdaj v večjem delu ne velja več, pobudnica ga tudi razširja na
               zdaj veljavni 11.a člen, glede katerega pa smo mnenja, da ne izkazuje pravnega
               interesa, in da bi bilo treba v tem delu pobudo zavreči. Pobudnica navaja neskladja z
               načelom pravne države, zaradi podnormiranosti zakonske ureditve načina sklenitve
               delovnega razmerja, v nasprotju z načelom socialne države, ker morajo pripravniki
               vrniti prejete plače, vključno z zneski, ki predstavljajo minimalno plačo, zaradi
               česar je tudi v nasprotju s 50. členom Ustave. Po njenem mnenju, v neskladju z
               načelom enakosti pred zakonom, ker postavlja pripravnike, ki so opravili pravniški
               državni izpit v drugačen položaj, v drugačen položaj pa jih postavlja tudi v
               primerjavi z drugimi skupinami pripravnikov na sodišču ter da je v nasprotju z 49.
               členom Ustave, kar pomeni poseg v svobodno izbiro zaposlitve.</p>
               <p>Po našem mnenju očitek podnormiranosti ni utemeljen, ker je način sklenitve delovnega
               razmerja, določa tako zakon, ki ureja položaj javnih uslužbencev in zakon, ki ureja
               delovna razmerja. Ta izpodbijani člen zakona pa določa samo kdaj in v kakšnem roku se
               poda poziv. Torej, postopek sklenitve delovnega razmerja, obvezne sestavine pogodbe,
               pravice in obveznosti pa urejata zgoraj navedena zakona.</p>
               <p>Kar se tiče posega v pravico do socialne varnosti, kjer pobudnica opozarja na to, da
               se zahteva vrnitev vseh plač, 
               ko je imela sklenjeno delovno razmerje, vključno z zneski, ki predstavljajo minimalno
               plačo. Torej, do te zahteve prihaja po prenehanju delovnega razmerja, ne gre toliko
               za poseg v plačo zaposlenega, temveč je s plačo povezana višina obveznosti, ki je
               nastala zaradi kršitve te zakonske in pogodbene določbe, da bi se morala odzvati na
               poziv.</p>
               <p>Kandidati, ki se odločijo za sklenitev delovnega razmerja na sodišču v času
               opravljanja pripravništva, so že vnaprej obveščeni na takšno obveznost in posledico,
               ki jih doleti, če se na poziv ne odzovejo. Če takšne obveznosti ne želijo sprejeti,
               zaradi morebiti prevelikega finančnega bremena v primeru kršitve, se lahko odločijo
               za drugo obliko pripravništva. Gre za terjatev, ki je bila ugotovljena s pravnomočno
               sodbo, če dolžnik ne poravna terjatve prostovoljno gre lahko v izvršbo v izvršilnem
               postopku, in zakon, ki ureja izvršbo vsebuje določbe, na podlagi katerih so dolžniki
               varovani do določene mere, da jim ostajajo sredstva. Tako po našem mnenju zaradi te
               zakonske določbe, da je treba vrniti zneske izplačanih plač se ne posega v položaj
               pobudnice, da bi bila kršena njena pravica do socialne varnosti, tako v času
               opravljanja pripravništva, česar niti ne zatrjuje, kot tudi po njem zaradi vrnitve
               izplačanih plač.</p>
               <p>Kar se tiče načela enakosti, ga ni mogoče pojmovati, kot splošno enakost, ampak kot
               enakopravno obravnavanje enakih dejanskih stanj. Sodniški pripravniki, ki so v
               delovnem razmerju niso v povsem enakem položaju oziroma imajo neke določene druge
               pravice, predvsem da so prejemali plačo, imeli druge pravice in obveznosti, ki so z
               zakonom določene za strokovno in upravno tehnično osebje na sodiščih. Pripravništvo v
               delovnem obdobju je praviloma možno, v delovnem razmerju je praviloma možno za daljše
               obdobje, kot ostale oblike pripravništva. Pripravniki imajo oziroma imajo na voljo en
               mesec prostega časa za pripravo na pravniški državni izpit in eden izmed razlogov, da
               se določeni skupini pripravnikov sploh omogoča sklenitev delovnega razmerja na
               sodišču je v tem, da se s tem tudi rešujejo kadrovske potrebe v pravosodju, kar je
               razvidno tudi iz obrazložitve amandmaja pri sprejemanju te zakonske novele, ki je to
               uvedla. In pobudnica v ničemer ne izkaže, zakaj bi kljub tem razlikam vse skupine
               pripravnikov morale biti v enakem položaju oziroma da bi tudi za druge morala veljati
               ta posledica oziroma obveza.</p>
               <p>Kar se tiče zagotovljene svobode dela, da vsakdo prosto izbira zaposlitev, ureditev v
               11.a členu sicer res pomeni, da pripravniki uspešno opravijo pravniški državni izpit
               ne more brez vsakršnih finančnih ali drugih obveznosti prosto izbirati zaposlitev,
               vendar po našem mnenju se s tem ne posega v svobodo dela, ki je pod enakimi pogoji
               dostopno vsakomur, ki se odloči za sodniško pripravništvo, opravljati kot oseba v
               delovnem razmerju. Možnost, da bodo takšnega pripravnika po uspešno opravljenem
               pravniškem državnem izpitu pozvali, da sklene delovno razmerje na sodišču, je bila
               torej vnaprej zakonsko določena in se je vsak kandidat za to opravljanje
               pripravništva prosto odločil. Zaradi tega je tudi prejemal plačo, ostale bonitete, ki
               mu jih je omogočil zakon, čeprav je v tem obdobju pripravništva se predvsem
               usposabljal za samostojno pravniško delo<gap n="..."/> Enako<gap n="..."/> Ja<gap n="..."/> kot tudi druge skupine
               pripravnikov.</p>
               <p>Torej, v primeru da kandidat za sodniško pripravništvo ni želel nobene morebitne
               omejitve po opravljenem izpitu je izbral eno izmed drugih oblik pripravništva. </p>
               <p>Pobudnica domnevnega posega v 33. in 66. člen Ustave ni podrobneje obrazložila.</p>
               <p>Kar pa se tiče neskladnosti konvencije številka 95 pa menimo, da takšno neskladje ni
               podano in da vrnitve zneska plač zaradi kršitve te zakonske obveznosti ni mogoče
               razlagati, kot odtegljaj od plače v skladu z 9. členom konvencije.</p>
               <p>Zaradi vsega tega navedenega menimo, da bi se Ustavnemu sodišču predlagalo, da pobude
               ne sprejme oziroma da jo zavrne.</p>
               <p>Hvala.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>Hvala.</p>
               <p>Bili ste temeljiti, upam, da bo minister krajši, izvolite.</p>
            </sp>
            <sp who="SDT5:ZalarAleš">

               <speaker>ALEŠ ZALAR:</speaker>

               <p>Bom.</p>
               <p>Mnenje vlade je po vseh točkah identično z mnenjem Zakonodajno-pravne služba.</p>
            </sp>
            <sp who="SDT5:GorenakVinko">

               <speaker>PREDSEDNIK DR. VINKO GORENAK:</speaker>

               <p>To je najkrajše. Hvala lepa.</p>
               <p>Želi kdo razpravljati? Ne. Zaključujemo razpravo in dajem na glasovanje naslednji
               predlog mnenja: Odbor za notranjo politiko, javno upravo in pravosodje podpira mnenje
               Zakonodajno-pravne službe o pobudi za začetek postopka za oceno ustavnosti 11.a člena
               Zakona o pravniškem državnem izpitu. Glasujemo, glasovanje teče, končujemo.</p>
               <p>Kdo je za? <stage>(11 članov.)</stage> Je kdo proti? <stage>(1 član.)</stage></p>
               <p>Mnenje je sprejeto.  Odbor bo
               pripravil poročilo v katerega bo sprejeto mnenje vključeno in ga poslal
               Zakonodajno-pravni službi v skladu z 266. členom Poslovnika, ki bo pripravila odgovor
               za Ustavno sodišče.</p>
               <p>Zaključujem to točko dnevnega reda.</p>
               <p>Prehajam na zadnjo <title>TOČKO DNEVNEGA REDA,</title>
               to je <title>RAZNO.</title>
               </p>

               <p>Želi kdo pod razno, če ne bom sam. Ne.</p>
               <p>Obvestiti vas moram naslednje. Prvič - v četrtek 7. 4., to mislim, da je jutri, imamo
               dve seji, in sicer ob 14. uri, tisto na kateri moramo sprejeti samo še sklepe in
               predvidevam, da bo trajala samo 10 minut. Potem nadaljujemo s sejo, odprto sejo
               Satex. V sredo, 13. 4. pa sem ob 14. uri prav tako sklical sejo, na kateri bomo
               obravnavali zahtevo Ljudske stranke, nadaljevali z razpravo o zadevi bulmastifi. 26.
               aprila, pa je bil določen prvotno datum, tam so nas hoteli dali, no, povejmo po
               domače, za redno sejo. Moram reči, da sem se nekako s strokovnimi službami uspel
               dogovoriti za 22., kljub temu, da je veliki petek, jaz upam, da vam bo ustrezalo, da
               bomo 22. končali in da ne hodimo 26. na to sejo. Kdo protestira? Ne, hvala lepa.</p>
               <p>Končujemo sejo. 14., to je pa tako ali tako tista sklicana tudi, seveda, tista je
               tudi sklicana, čeprav je še katero pričakovati.</p>
               <p>Hvala.</p>
               <stage type="time">(Seja je bila zaključena 6. aprila 2011 ob 12.39.)</stage>
            </sp>
         </div>
      </body>
   </text>
</TEI>
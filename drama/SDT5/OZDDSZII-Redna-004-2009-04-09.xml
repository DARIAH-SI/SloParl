<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZDDSZII-Redna-004-2009-04-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C2B1560560868ED7C125757E00359267</idno>
               <idno type="custom" subtype="day">F23903700051FEE9C12575940031EAC3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F23903700051FEE9C12575940031EAC3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZDDSZII-Redna-004-2009-04-09.OZDDSZII" n="004">
               <name>Redna</name>
               <date when="2009-04-09"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZDDSZII-Redna-004-2009-04-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZDDSZII-Redna-004-2009-04-09.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">4. seja</stage>
            <stage type="date">(9. april 2009)</stage>
            <stage type="chairman">Sejo je vodila dr. Andreja Črnak Meglič, predsednica odbora.</stage>
            <stage type="time">Seja se je pričela ob 12.06.</stage>


            <sp xml:id="SDT5-OZDDSZII-Redna-004-2009-04-09.sp1">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Spoštovani! Dovolite, da pričnem 4. sejo Odbora za delo, družino, socialne zadeve in
               invalide. Vse prav lepo pozdravljam!</p>
               <p>Obveščam vas, da se današnje seje ne bosta mogla udeležiti gospod Žnidaršič in gospod
               Presečnik. Namesto gospoda Marijana Križmana seji prisostvuje gospa Breda Pečan. Lepo
               pozdravljeni v naši sredi!</p>
               <p>S sklicem seje ste prejeli dnevni red, in sicer: Predlog zakona o spremembah in
               dopolnitvah Zakona o subvencioniranju študentske prehrane in pobuda Leopolda iz
               Cankove ter točka razno. V poslovniškem roku nisem prejela predlogov za umik točke
               ali razširitev dnevnega reda, zato je določen tak dnevni red seje, kot je bil
               predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O SUBVENCIONIRANJU ŠTUDENTSKE PREHRANE.</title>
               </p>
               <p>Gradivo je bilo objavljeno v Poročevalcu št. 28. Prejeli ste tudi mnenje
               Zakonodajno-pravne službe.</p>
               <p>Kolegij predsednika Državnega zbora je na 17. seji, dne 16.3.2009, sklenil, da se
               Predlog zakona o spremembah in dopolnitvah Zakona o subvencioniranju študentske
               prehrane obravnava po skrajšanem postopku. <stage>(Dober dan, pozdravljam tudi kolega!)</stage></p>
               <p>Rok za vlaganje amandmajev k predlogu zakona je v skladu z drugim odstavkom 129.
               člena potekel v četrtek in ni bilo vloženih nobenih amandmajev.</p>
               <p>Prejeli smo tudi mnenje Komisije Državnega sveta za kulturo, znanost, šolstvo in
               šport, ki je zakon podprla.</p>
               <p>Prejeli ste amandmaje našega odbora, ki so pa v skladu z navodili Zakonodajno-pravne
               službe, predvsem redakcijske oziroma nomotehnične narave in jih predlagamo v sprejem
               temu odboru.</p>
               <p>Torej, pričenjamo z drugo obravnavo. Predlagatelje zakona sprašujem, gospo državno
               sekretarko Anjo Kopač, ali želi podati uvod k temu predlogu zakona? Prosim.</p>
            </sp>
            <sp xml:id="SDT5-OZDDSZII-Redna-004-2009-04-09.sp2">

               <speaker>ANJA KOPAČ:</speaker>

               <p>Hvala za besedo. Lep pozdrav tudi z moje strani gospe predsednici in vsem ostalim
               članom odbora! Na kratko bi povzela ključne predvidene zakonske spremembe, če bodo
               dodatna vprašanja, smo pa na voljo za pojasnila. </p>
               <p>Predvidene so štiri spremembe. In sicer, prva sprememba je, da študent ne more biti
               več vpisan v evidenco brezposelnih oseb pri Zavodu Republike Slovenije za
               zaposlovanje. Druga sprememba je, da je evidenco, ki jo vodi izvajalec, poleg ostalih
               podatkov dodana tudi emšo številka, saj le-to izvajalec potrebuje za izvajanje
               subvencioniranja študentske prehrane. Tretjič, črta se obveznost mesečnega poročanja
               ponudnika ministrstvu, saj je dovolj, da ponudnik poroča izvajalcu, le-ta pa v skladu
               s prvim odstavkom predmetnega člena tudi poroča ministrstvu. Zadnja izmed sprememb pa
               je ta, da se dodaja sankcija prepovedi prodaje študentskih bonov za dobo najmanj
               enega in največ treh mesecev. Zakaj? Direkten prehod s pisnega opomina na prepoved
               izvajanja subvencioniranja študentske prehrane, kot je predvideno sedaj, se je v
               praksi pokazal za prestrogega, saj je gostinca po opominu doletela tako prepoved
               prodajanja kot tudi prepoved unovčevanja bonov. Študentje pa tako že dobljenih bonov
               niso mogli unovčiti, hkrati pa so se jim šteli v mesečno kvoto. Zato je po našem
               mnenju potrebna ta vmesna sankcija.</p>
               <p>Morda bi na tem mestu poudarila tudi, da bodo glede na sklepe tega odbora z dne
               20.1.2009 pripombe upoštevane v pravilniku o spremembah in dopolnitvah pravilnika o
               subvencioniranju študentske prehrane. V pravilniku se bo tako določilo vpetost
               subvencije v maksimalno vrednost obroka. Določilo se bo pa tudi, da se gostinec,
               izbran na prvem odpiranju javnega razpisa, ne sme prijaviti na drugo odpiranje z
               višjo ceno ob enaki ponudbi. Maksimalna vrednost obroka se bo določala z vsakokratnim
               javnim razpisom. In pravilnik bo pripravljen konec prve polovice letošnjega leta.
               Hvala.</p>
            </sp>
            <sp xml:id="SDT5-OZDDSZII-Redna-004-2009-04-09.sp3">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Najlepša hvala. Želi besedo Zakonodajno-pravna služba?</p>
            </sp>
            <sp xml:id="SDT5-OZDDSZII-Redna-004-2009-04-09.sp4">

               <speaker>KATARINA KRALJ:</speaker>

               <p>Hvala za besedo. <stage type="mag"/><stage>(Nadaljevanje)</stage> V svojem
               mnenju smo opozorili, tudi z vidika nomotehničnih smernic, ki jih je sprejela vladna
               služba za zakonodajo, na nepravilen tehnični pristop pri noveliranju dveh členov. Kot
               je že uvodoma povedala gospa predsednica, tem našim pripombam v celoti sledijo
               predlogi za amandmaje odbora k 1. in 2. členu, tako da ostalih pripomb nimamo.
               Hvala.</p>
            </sp>
            <sp xml:id="SDT5-OZDDSZII-Redna-004-2009-04-09.sp5">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Želi besedo predstavnik Državnega sveta? Izvolite, gospod Žura.</p>
            </sp>
            <sp xml:id="SDT5-OZDDSZII-Redna-004-2009-04-09.sp6">

               <speaker>DRAGO ŽURA:</speaker>

               <p>Hvala lepa za besedo. Kot že povedano s strani predsednice, je Komisija Državnega
               sveta za kulturo, znanost, šolstvo in šport obravnavala predlagani zakon na svoji
               seji; zakon je bil tudi podprt.</p>
               <p>Bi pa mogoče opozoril izven tega, kar je zapisano, na dve stvari, ki smo ju posebej
               izpostavili v razpravi na Državnem svetu, predvsem bolj kot predlog pripravljavcem
               zakona, da razmislijo v nadaljnjih fazah, kaj bi se dalo dodatno uvesti še v okviru
               predlaganega zakona.</p>
               <p>Predvsem, kar se tiče te druge sankcije, ki se na novo uvaja, bo de facto zdaj glede
               na to, da so že znani okviri, kako bo prenovljen sistem zgledal, bo ta nova druga
               sankcija po prenovi sistema v bistvu postala irelevantna. Ker po novem sistemu se
               študentu ne bo več treba vnaprej odločati in vnaprej plačevati tistega
               nesubvencioniranega deleža, se pravi, bo tudi odpadlo vnaprejšnje kupovanje. Se
               pravi, uvajamo to sankcijo za čas do novega sistema. Po uvedbi novega sistema pa nam
               bo ta sankcija spet manjkala in bi bilo treba razmisliti o kakšni dodatni sankciji,
               ki bi potem nadomestila to, ki se bo zdaj uvedla s to novelo zakona.</p>
               <p>Druga zadeva, ki je bila v razpravi izpostavljena, je bila, da se kršitve v okviru
               obstoječega in tudi verjetno bodočega sistema ne dogajajo samo s strani ponudnikov
               subvencioniranja študentske prehrane, pač pa do določenih zlorab prihaja tudi na
               strani upravičencev, to je študentov, in bi bilo treba razmisliti, kako bi se dalo
               tiste študente, ki bi se jim dokazala zloraba, da bi bilo tudi njih možno
               sankcionirati.</p>
               <p>In tretja zadeva je bila kot predlog, da se razmisli, sicer se bo morda našla rešitev
               tudi v podzakonskem aktu, čeprav mislim, da ne, da se uvede nek instrument, ki bi
               preprečil tisti nesorazmeren dvig po razpisu v mesecu januarju, ko subvencija dvig
               cen sledi šele z enomesečnim zamikom. To je pa tretja stvar, ki je bila izpostavljena
               v razpravi na Državnem svetu. Načeloma pa Državni svet pozdravlja in podpira
               spremembe zakona. Hvala.</p>
            </sp>
            <sp xml:id="SDT5-OZDDSZII-Redna-004-2009-04-09.sp7">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Najlepša hvala. Predlagam, da razpravo opravimo na način, da razpravljamo po vrsti o
               vsakem členu in po potrebi sprejmemo amandmaje odbora. Po glasovanju o amandmajih pa
               na koncu glasujemo še o vseh členih skupaj. Ali kdo nasprotuje takšnemu načinu
               obravnave? <stage>(Ne.)</stage> Prosim? <stage>/Oglašanje v ozadju./</stage> Ja, če želite, lahko. Če želite, ne
               bom ovirala tega. Kar prosim, če se prijavite k besedi. V naši sredi pozdravljam tudi
               predstavnike Študentske organizacije, ki smo jo vabili na to sejo. Prosim, izvolite,
               odpiram razpravo. Izvolite, gospa Jeraj.</p>
            </sp>
            <sp xml:id="SDT5-OZDDSZII-Redna-004-2009-04-09.sp8">

               <speaker>ALENKA JERAJ:</speaker>

               <p>Lep pozdrav vsem! V naši poslanski skupini bomo podprli predlog sprememb zakona,
               torej, sprejemamo obrazložitev, ki jo je podala Vlada.</p>
               <p>Ob tem bi vseeno spomnila, da smo se o problematiki izjemnega povečanja cen
               študentskih bonov pogovarjali januarja na tem odboru in takrat tudi sprejeli nekatere
               sklepe. In me zanima, kdaj bomo kaj od tega od Vlade dobili. Kar nekaj stvari je bilo
               v zvezi s ponovnim razpisom za ponudnike. Ali boste o tem kaj povedali? Pa tudi, da
               se pripravi celovit pregled položaja študentske populacije. In na kakšen način ste
               proučili pripombe in predloge iz razprave oziroma kako jih mislite vključiti v
               prihodnje spremembe. Kajti te spremembe po našem mnenju izhajajo predvsem iz
               konkretnih stvari, ki so se pojavile, jasno, po spremembi zakona in jih je treba
               dopolnjevati oziroma po tistem, ko zakon nekaj časa velja, ko se stvari vidijo,
               kakšne učinke prinaša. Tako da bi prosila, da <stage type="mag"/><stage>(Nadaljevanje)</stage> še o tem državna sekretarka kaj pove.</p>
               <p>Pri predlogih za amandmaje odbora bi pa le predlagala, kjer navajate, da so jih
               pripravile strokovne službe Vlade in Državnega zbora, mislim, da je Vlada v neki
               prejšnji fazi imela možnost to pripraviti tako, da ne bi bilo treba amandmirati.
               Kolikor vem, ima tudi Vlada svojo zakonodajno-pravno službo, tako da to, kar bomo
               danes sprejemali, je verjetno pripravljeno na podlagi mnenja Zakonodajno-pravne
               službe v Državnem zboru, ne pa, upam, še vladne. Jasno pa, da ni težav, če obe službi
               sodelujeta.</p>
            </sp>
            <sp xml:id="SDT5-OZDDSZII-Redna-004-2009-04-09.sp9">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Tu bi vseeno rekla, da bi se držali zakona. Uvodoma je državna sekretarka
               že povedala, katere predloge iz predhodne razprave, ki smo jo imeli na tem študentske
               prehrane, bodo upoštevali pri pripravi pravilnika. Prav tako je bil določen tudi rok,
               v katerem mora Vlada pripraviti poročilo o celovitem stanju študentske generacije.
               Tako da zdajle res ne bi širili razprave, no. Izvolite, Majda Potrata.</p>
            </sp>
            <sp xml:id="SDT5-OZDDSZII-Redna-004-2009-04-09.sp10">

               <speaker>MAG. MAJDA POTRATA:</speaker>

               <p>Hvala. Moram reči, da jemljem današnjo razpravo o 1. členu kot razpravo k Predlogu
               zakona o spremembah in dopolnitvah Zakona o subvencioniranju študentske prehrane.
               Nisem pa razumela, da bi ta točka vsebovala tudi razpravo o sklepih, ki smo jih v
               okviru neke druge seje in neke druge točke že sprejeli.</p>
               <p>Kar lahko rečem s stališča 1. člena, je, da se mi zdi zelo normalno, da ta amandma,
               ki je redakcijske narave in pripravljen na podlagi mnenja Zakonodajno-pravne službe,
               kar natančno piše tudi, da ga je mogoče podpreti in to tudi nameravam storiti.
               Hvala.</p>
            </sp>
            <sp xml:id="SDT5-OZDDSZII-Redna-004-2009-04-09.sp11">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Želi še kdo razpravljati o 1. členu? <stage>(Ne.)</stage></p>
               <p>Prehajamo na obravnavo 2. člena. Prosim, kdo se javlja k besedi? <stage>(Nihče.)</stage></p>
               <p>Prehajamo na obravnavo 3. člena. <stage>(Tudi nihče.)</stage></p>
               <p>4. člen. Nihče ne želi razpravljati.</p>
               <p>Ali želi še kdo kaj razpravljati? <stage>(Ne.)</stage> Potem zaključujem razpravo.</p>
               <p>V razpravo dajem amandmaje. In sicer, najprej amandma k 1. členu. Amandma dajem na
               glasovanje. Glasovanje poteka. Ugotavljam, da je amandma k 1. členu sprejet z 11
               glasovi za in nobenim proti.</p>
               <p>Prehajamo na glasovanje o amandmaju k 2. členu. Glasujemo. Ugotavljam, da je bil
               amandma sprejet z 11 glasovi za in nobenim proti.</p>
               <p>Prehajamo na glasovanje o vseh členih skupaj. Glasovanje poteka. <stage type="mag"/><stage>(Nadaljevanje)</stage> Kdo je za? <stage>(12 članov.)</stage> Ugotavljam, da je zakon
               sprejet z 12 glasovi za in nobenim proti.</p>
               <p>Določiti moramo še poročevalca o tej točki dnevnega reda na seji Državnega zbora. Če
               se strinjate, bi predstavila ta predlog sama. Prav, hvala lepa.</p>
               <p>Zaključujem obravnavo predloga zakona na matičnem telesu.</p>
               <p>Predstavnikom Študentske organizacije se zahvaljujem za udeležbo.</p>
               <p>Prehajamo na <title>2. TOČKO DNEVNEGA REDA - POBUDA LEOPOLDA FLISARJA IZ CANKOVE,</title> ki ga zastopa odvetnik Matej Pirih iz Maribora, <title>ZA OCENO USTAVNOSTI 140. ČLENA ZAKONA O POKOJNINSKEM IN INVALIDSKEM
               ZAVAROVANJU.</title>
               </p>
               <p>Mnenje Vlade z dne 5.3.2009 in mnenje Zakonodajno-pravne službe z dne 18.3.2009 ste
               prejeli. Obravnava je na podlagi drugega odstavka 125. člena Poslovnika Državnega
               zbora. Ali želi besedo Zakonodajno-pravna služba, da pojasni mnenje k omenjeni
               pobudi? Izvolite.</p>
            </sp>
            <sp xml:id="SDT5-OZDDSZII-Redna-004-2009-04-09.sp12">

               <speaker>METODA PIRNAT:</speaker>

               <p>Hvala lepa za besedo. Zakonodajno-pravna služba je o pobudi podala mnenje, v katerem
               argumentirano ugotavlja, da izpodbijana določba Zakona o pokojninskem in invalidskem
               zavarovanju ni v neskladju z ustavo, za to tudi navaja razloge. Opira se na eno izmed
               odločb Ustavnega sodišča, ki je podobne vsebine. Tako da menim, da na tem mestu
               mnenju ni kaj dodati, in se zahvaljujem za besedo.</p>
            </sp>
            <sp xml:id="SDT5-OZDDSZII-Redna-004-2009-04-09.sp13">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Vlada ne želi besede.</p>
               <p>Predlagam, da odbor razpravlja o naslednjem predlogu sklepa: Odbor se strinja z
               mnenjem Vlade in mnenjem Zakonodajno-pravne službe ter predlaga Zakonodajno-pravni
               službi, da v skladu z drugim odstavkom 266. člena Poslovnika Državnega zbora pripravi
               odgovor, ki ga bo predsednik Državnega zbora posredoval Ustavnemu sodišču. Želi kdo
               razpravljati o tem predlogu sklepa? <stage>(Ne.)</stage> Zaključujem razpravo in predlagam, da
               preidemo na glasovanje. Glasujemo. Zaključujem glasovanje. Ugotavljam, da je bil
               sklep sprejet z 12 glasovi za in nobenim proti.</p>
               <p>Smo pri točki <title>RAZNO.</title>
               </p>
               <p>Ima kdo kakšen predlog za razpravo pod točko razno? <stage>(Ne.)</stage></p>
               <p>Zaključujem današnjo sejo in vas vabim na izredno sejo našega odbora, ki bo skupaj z
               Odborom za gospodarstvo potekala ob 14.00 uri. Hvala lepa.</p>
               <stage>(Seja je bila končana 9. aprila 2009 ob 12.23.)</stage>
            </sp>
         </div>
      </body>
   </text>
</TEI>

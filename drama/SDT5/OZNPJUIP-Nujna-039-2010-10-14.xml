<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Nujna-039-2010-10-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">FF93E5176EA8CFC0C12577B40029F3B1</idno>
               <idno type="custom" subtype="day">D8A5179EE63FC907C12577BD0032F0E0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=D8A5179EE63FC907C12577BD0032F0E0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-039-2010-10-14.OZNPJUIP" n="039">
               <name>Nujna</name>
               <date when="2010-10-14"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-039-2010-10-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-039-2010-10-14.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">39. nujna seja</stage>
            <stage type="date">(14. oktober 2010)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 17.00.</stage>


            <sp xml:id="SDT5-OZNPJUIP-Nujna-039-2010-10-14.sp1">

               <speaker>PREDSEDNIK DR. VINKO GORENAK:</speaker>

               <p>Dober dan. Če dovolite bi pričeli z 39. nujno sejo Odbor za notranjo politiko, javno
               upravo in pravosodje.</p>
               <p>Obveščam vas, da so zadržani in sicer, gospod Franc Žnidaršič, da ni, se je
               opravičil. Gospod Peter Verlič, prav tako. In pa, gospod Branko Grims. Imam tudi dva
               nadomeščanja, gospo Klasinčevo nadomešča dr. Luka Juri in pa gospoda Potrča nadomešča
               gospod Samo Bevk.</p>
               <p>K dnevnemu redu seje ni bilo predlogov za razširitev oziroma za umik kakšne točke
               dnevnega reda, zato je dnevni red s tem določen v obliki, kakršno ste tudi prejeli.
               Če dovolite nekaj obrazložitev uvodnih, kako bo zadeva potekala. Odbor za notranjo
               politiko, javno upravo in pravosodje je v svojem bistvu tako imenovano zainteresirano
               delovno telo. V skladu s petim odstavkom 157. člena Poslovnika Državnega zbora lahko
               mi kot zainteresirano delovno telo predlagamo amandmaje k posameznem podprogramom pri
               tistih neposrednih porabnikih iz posebnega dela predloga proračuna, ki zadevajo
               njegovo delovno področje, torej naše. Pri čemer je lahko predlog za spremembo
               izdatkov na tem področju uravnoteži s predlogom za spremembo izdatkov na drugem
               področju. To pomeni, da lahko v primeru, da predlaga povečanje izdatkov v okviru
               neposrednega proračunskega uporabnika z obravnavo, katerega je to delovno telo
               pristojno, kot vir za financiranje opredeli zmanjšanje izdatkov v okviru finančnega
               načrta, kateregakoli neposrednega proračunskega uporabnika. Pri oblikovanju amandmaje
               je potrebno upoštevati določilo šestega odstavka 157. člena Poslovnika Državnega
               zbora, glede upoštevanja pravila o ravnovesju med proračunskimi prejemniki, prejemki
               in izdatki. Vloženi amandmaji ne smejo biti v breme proračunske rezerve ali splošne
               proračunske rezervacije ter tudi ne v breme dodatnega zadolževanja. Tudi določba 30.
               člena Zakona o javnih financah opredeljuje omejitve pri sprejemanju proračuna. Na
               podlagi te določbe morajo predlogi za povečanje izdatkov proračuna hkrati obsegati
               tudi predloge za povečanje prejemkov proračuna ali za zmanjšanje drugih izdatkov
               proračuna v isti višini, pri čemer te predlogi ne smejo biti v breme proračunske
               rezerve ali splošne proračunske rezervacije ali v breme dodatnega zadolževanja. Za
               predlaganje amandmajev k predlogu sprememb proračuna se smiselno uporablja tudi 157.
               člen Poslovnika Državnega zbora, pri čemer se lahko po petem odstavku 166. člena
               Poslovnika amandmaji nanašajo le na tiste podprograme, ki so zajeti v predlogu
               sprememb proračuna. Za odbor oziroma za vse navzoče imam še eden predlog: "Predlagam
               da, združimo obravnavo obeh točk dnevnega reda in sicer tako, da bi vsakemu
               predstavniku predlagatelja dali besedo, naj predstavi oba predloga aktov za svoje
               delovno področje, nato pa bi dali besedo članicam in članom odbora." Ali se s tem
               strinjamo? Ne vidim ugovorov, zato smatram, da se s tem strinjate.  Prehajamo na <title>1. IN 2. TOČKO DNEVNEGA
                  REDA - OBRAVNAVA PREDLOGA SPREMEMB PRORAČUNA REPUBLIKE SLOVENIJE ZA LETO 2011 IN
                  PREDLOGA PRORAČUNA REPUBLIKE SLOVENIJE ZA LETO 2012.</title> Gradivo ste prejeli
               odnosno je bilo objavljeno v poročevalcu 1. oktobra 2010. Z nami so odnosno vabili
               smo, predstavnike Ministrstva za pravosodje, za notranje zadeve, javno upravo in
               finance ter sodni svet. Pričenjamo torej z obravnavo obeh predlogov aktov. Amandmajev
               do tega trenutka nimam na mizi. Uvodoma bi dal besedo po naslednjem vrstnem redu, ker
               se mi zdi ta vrstni red tudi smiseln, tako da bi najprej predstavniki Ministrstva za
               finance povedali svoje, potem Ministrstvo za pravosodje, Ministrstvo za notranje
               zadeve in Javno upravo, sledil bi predstavnik Sodnega sveta, nato pa razprava članic
               in članov odbora. V redu? V redu. Ministrstvo za finance, izvolite.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp2">

               <speaker>BOŠTJAN MRAK:</speaker>

               <p>Na kratko bi predstavil proračuna za 2011 in 2012.</p>
               <p>Javno finančna situacija, v kateri se je predvsem, zaradi finančne in gospodarske
               krize znašla Slovenija je zelo zmanjšala naše javnofinančne prihodke. Davčni prihodki
               bodo tudi v letu 2011 še vedno nižji od tistih v letu 2008 in to kar za 920 milijonov
               evrov. Temu ustrezno bo kljub naporom za racionalno porabo velik proračunski
               primanjkljaj. Po naših zadnjih ocenah bo v letošnjem letu znašal 1.8 milijarde
               oziroma 4.9% BDP. V letu 2011 se bo proračunski primanjkljaj skladno s predloženimi
               spremembami proračuna znižal za 0.4% BDP na 4.5% BDP, v letu 2012 pa še za dodatnih
               0.9% in bo znašal 3.6% BDP. V predlogu sprememb Proračuna RS za leto 2011 načrtujemo
               8.3 milijarde evrov prihodka, od tega največ 6.8 milijarde evrov davčnih prihodkov in
               dobra milijarda evrov sredstev iz Proračuna EU. Odhodki državnega proračuna bodo
               skladno s predloženimi spremembami v letu 2011 znašale 10 milijard evrov, kar je 0.4
               milijarde evrov manj kot v sprejetem proračunu za to leto. Pri tem se znižujejo tako
               rekoč vse kategorije odhodkov. Na odhodkovni strani državnega proračuna je pri
               proračunskih uporabnikih kar nekaj novosti. Zelo resno smo se lotili priprave tako
               imenovanega programskega proračuna. Zavedamo se, da letos prav gotovo ni vse popolno,
               vsekakor pa je narejen napredek, ki ga bomo morali v naslednjih letih še
               nadgrajevati. Vsekakor so postavljeni temelji, da bo odločitev, kaj in koliko
               financirati z javnim denarjem, da bo le-te lažje in bolj pregledne. Odhodki državnega
               proračuna temeljijo na operativnih ciljih, ki preko ukrepov oziroma projektov ter
               višjih programskih ciljev tvorijo politike. Odhodki državnega proračuna so tako
               razdeljeni in prikazani v 16 razvojnih in državotvornih politikah. Na tem Odboru za
               notranjo politiko, javno upravo in pravosodje, obravnava predloge proračuna vladnih
               proračunskih uporabnikih pri sledečih predlagateljih finančnih načrtov, to so,
               Ministrstvo za notranje zadeve, Ministrstvo za pravosodje in Ministrstvo za javno
               upravo. Pravosodne proračunske uporabnike zastopajo predlagatelji finančnih načrtov
               Vrhovnega sodišča za sodišča, Vrhovno državno tožilstvo Republike Slovenije za
               tožilstva in Državno pravobranilstvo RS za sebe. Pričajoči odbor tako obravnava
               predloge proračunov omenjenih proračunskih uporabnikov, ki obsegajo za leto 2011
               sredstva v višini 776.7 milijona evra. Za leto 2012 sredstva v višini 777.9 milijona
               evra. Priprava proračuna za prihodnji dve leti je potekala v smislu programsko
               usmerjenega proračuna, tako se je predlog proračuna za  navedene predlagatelje finančnih načrtov usklajeval v
               okviru sledečih politik. Politika izobraževanja in šport, vključena sta Ministrstvo
               za javno upravo in Ministrstvo za pravosodje, vrednost ni velika, 0.56 milijona evra
               oziroma 0.07% bilance a. Politike 2011 - zdravstveno varstvo je udeleženo ministrstvo
               pravzaprav pravosodje z 2 milijoni oziroma 0.26% celotne bilance a. V politiki 12 -
               institucije politične sistema in civilne družbe sta udeležena Ministrstvo za javno
               upravo, javnost krepitve nevladnih organizacij s 3.9 milijona evra oziroma pol
               procenta obsega bilance a. V politiki 13 nacionalna obramba za zunanje zadeve s 357
               milijoni evri, je najobsežnejše Ministrstvo za notranje zadeve s 354 milijoni evri,
               Ministrstvo za javno upravo 2.7 milijona evri oziroma vse skupaj, ti resorji, 46%
               skupne politike. Politike 15, institucije pravne države, svobode in varnosti. Obseg
               proračuna je 274.1 milijona evra od tega Ministrstvo za notranje zadeve 3.6 milijona
               evra, Ministrstvo za pravosodje 69 milijona, za sodišča 175 milijonov evrov,
               tožilstva z 19.3 in pravobranilstvo 7 milijona evra. To bi na kratko bilo vse. Hvala
               lepa.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp3">

               <speaker>PREDSEDNIK DR. VINKO GORENAK:</speaker>

               <p>Hvala. Gospod Škrlec, izvolite, državni sekretar Ministrstva za pravosodje.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp4">

               <speaker>BOŠTJAN ŠKRLEC:</speaker>

               <p> Hvala lepa za besedo, gospod predsednik. Kot so povedali še predstavniki
               Ministrstva za finance je sestava letošnjega proračuna nadaljevanje programsko
               usmerjenega proračuna, ki je bil začet že v preteklih obdobjih.</p>
               <p>Če pogledamo sredstva, ki so namenjena Ministrstvu za pravosodje oziroma strukturo
               tega proračuna, lahko ugotovimo, da je obseg integralnih sredstev enak tistim
               sredstvom, ki so bili zagotovljeni z rebalansom leta 2010, to je, 16.8 milijonov za
               leto 2011 in nekaj več v letu 2012, 18.8. Skupen predlog proračuna je sicer nekoliko
               večji od rebalansa 2010, vendar to na račun tega, ker smo želeli naše prioritete
               zagotoviti s financiranjem naših prioritet tudi z zagotovitvijo ustreznih evropskih
               sredstev, to nam je uspelo in ta presežek na sredstvi rebalansa 2010 je rezultat
               tega, da so odobrena oziroma predvidena večja uporaba evropskih sredstev oziroma
               sredstev EU.</p>
               <p>Splošno o načinu priprave proračuna lahko povemo, da je bil pripravljen v skladu s
               konceptom razvojno naravnanega proračuna kot sem že povedal, pri katerem smo izhajali
               iz prioritet in želenih ciljev. Z oblikovanjem splošnih in specifičnih ciljev ter
               pričakovanih rezultatov želimo zagotoviti spremljanje uresničevanja ciljev, ki smo si
               jih zastavili ter povezavo med rezultati in vloženimi javnofinančnimi sredstvi.</p>
               <p>Novosti v tem letošnjem proračunu so razvrščanje odhodkov po ukrepih in projektih.
               Združevanje posameznih projektov s skupine projektov, združevanje projektov in
               ukrepov pod posamezne dejavnost ter bolj pregledne obrazložitve v obliki kazalnikih,
               ki prikazujejo realizacijo zastavljenih ciljev. Kot je bilo že povedano je
               Ministrstvo za pravosodje sodelovalo predvsem v petnajsti razvojni politiki, katere
               je tudi nosilec. Naslov te politike je krepitev institucij pravne države svobode in
               varnosti. Poleg tega smo s svojo dejavnostjo sodelovali še v dveh politikah, to sta
               10, zdravstveno zavarovanje obsojencev je tam vključeno in v 4 razvojni politiki,
               kamor so vključene štipendije za dodiplomski študij prava in za pravosodne organe,
               torej, štipendije za pravosodne organe.</p>
               <p>Splošni cilje 15 razvojne politike so krepite pravne varnosti in spoštovanja
               človekovih pravic, povečanja učinkovitosti pravosodnega sistema, zagotavljanje
               pogojev za delovanje pravosodja in izboljšanja razmer v Zavodih za prestajanje kazni
               zapora.  V skladu s temi
               splošni cilij smo si zadali tudi določene prioritete. Te so štiri.</p>
               <p>Prvo je zmanjšanje sodnih zaostankov in pripada zadev na sodišča. V okviru tega smo
               zagotovili financiranje ukrepov alternativnega reševanja sporov, spremembo
               organiziranosti in vodenja sodišč, ter izobraževanja in usposabljanja.</p>
               <p>Druga prioriteta je povečanje kapacitet in izboljšanje razmer v zavodih za
               prestajanje kazni, med temi ukrepi so predvsem izboljšanje pogojev za prestajanje
               kazni v zaporih z izgradnjo novih blokov v zavodu za prestajanje kazni zapora na
               Dobu, ter priprava za začetek gradnje zavoda za prestajanje kazni zapora Ljubljana v
               Bizoviku.</p>
               <p>Tretja prioriteta je hitrejše in specializirano reševanje družinskih sporov. Tukaj je
               ukrep, ki je sprejet, vezan na sprejem Družinskega zakonika in zagotovitev pogoja za
               delo družinskih sodišč.</p>
               <p>In četrti, pa nenazadnji, cilj oziroma prioriteta Ministrstva za pravosodje je
               informatizacija pravosodja, projekti E-pravosodja. V okviru teh naj izpostavim
               informatizacijo vpisnikov na Vrhovem državnem tožilstvu Republike Slovenije, na
               okrožnih državnih tožilstvih ter na državnem pravobranilstvu. Informacijska sistema
               za podporo vpisnikom se namreč v teh organih izdelujeta. </p>
               <p>Naslednji tak projekt je elektronska zemljiška knjiga. Naj omenim tudi prenovo in
               izgradnjo informacijskega is dokumentarnega sistema Ustavnega sodišča Republike
               Slovenije, gre za tako imenovan accord case managament sistem, pa digitalizacija
               dokumentov v rešenih zadevah iz pristojnosti ustavnega sodišča od osamosvojitve
               dalje.</p>
               <p>Videokonferenčni sistem za izvajanje zaslišanj na daljo je naslednji izmed ukrepov,
               ki bo imel tudi precej konkretne prihranke.</p>
               <p>E-obveznost je naslednja aplikacija, ki se razvija. Nakup strojne in sistemske
               programske opreme za projekte Ministrstva za pravosodje. Informacijski sistem za
               podporo evidencam na Ministrstvu za pravosodje in projekt E-notar.</p>
               <p>To so prioritete ministrstva in s sprejetim proračunom ugotavljamo, da kljub
               varčevanju, ki smo ga deležni in katerega usodo vsi delimo, smo uspeli zagotoviti
               financiranje tistih ukrepov, ki bodo pripeljali do želenih ciljev. Hvala lepa.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp5">

               <speaker>PREDSEDNIK DR. VINKO GORENAK:</speaker>

               <p>Hvala tudi vam. Ministrstvo za notranje zadeve, državni sekretar, gospod Lah,
               izvolite.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp6">

               <speaker>MAG. DAMJAN LAH:</speaker>

               <p>Hvala lepa, gospod predsednik. Finančni načrt Ministrstva za notranje zadeve v višini
               357,8 milijona za leto 2011 in pa dobrih 349 milijonov za leto 2012 se načrtujeta v
               ...dveh politik. In sicer znotraj tako imenovane politike 13 nacionalna varnost,
               obramba in zunanje zadeve, ki predstavljajo ključno državotvorno politiko ter osnovno
               politiko delovanja države. V okviru te politike načrtujemo 99% sredstev, ki so
               namenjena financiranju predvsem naslednjih temeljnih nalog in dejavnosti. In sicer,
               temeljnih nalog policije, za izvajanje policijske in kriminalistične
               dejavnosti,izvajanju nalog in normativnemu urejanju področja notranjih zadev,
               izvajanju inšpekcijskih nadzorov in izvajanju ukrepov na področju migracij,
               mednarodne zaščite in integracije beguncev in tujcev. Ter v politiki, imenovani
               politiki 15 institucije pravne države, svobode in varnosti, ta del predstavlja samo
               1% vseh načrtovanih sredstev. V okviru te politike so načrtovana sredstva za
               vzpostavitev in krepitev inštitucij obravnave najhujših oblik finančne kriminalitete,
               kamor sodi predvsem financiranje nacionalnega preiskovalnega urada, izvajanja
               programov o preprečevanju in zatiranju kriminalitete, rehabilitacije žrtve kaznivih
               dejanj, ter nadzor s področja notranjih zadev policije, zasebnega varovanja in
               detektivske dejavnosti. Zaradi splošne gospodarske situacije in stanja na področju
               javnih financ ima Ministrstvu za notranje zadeve sicer nekoliko nižje pravice porabe
               kot v preteklih obdobjih, za leto 2011 glede na rebalans leta 2010 pomeni višina
               sredstev 98,95% in za leto 2012 97,61%, vendar pa je proračun pripravljen na zelo racionalen način. Materialni
               stroški v letu 2011 so načrtovani za 10% nižje kot v letu 2010, kar pomeni, da bomo v
               Ministrstvu za notranje zadeve nadaljevali z varčevalnimi ukrepi, s sredstvi ravnali
               skrajno racionalno, še posebej pa ob dejstvu, da bomo v letu 2011 pričeli z
               realizacijo projekta pomožna policija, ki bremeni tudi materialne stroške. V letu
               2012 je na področju materialnih stroškov opazen dvig načrtovanih pravic porabe, kar
               je pa predvsem posledica nadaljevanja projekta pomožna policija v polnem obsegu,
               izvajanje sprememb uredbe o integraciji tujcev, ki razširja ciljne skupine
               upravičencev, prav tako pa gre povečanje tudi na račun evropskih sredstev za letni
               program sklada za ..<stage>/nerazumljivo./</stage>... in za leto 2012, katerega vsebina je pa še v
               usklajevanju za evropsko komisijo.</p>
               <p>Predlog proračunov za leti 2011 in 2012 omogoča ministrstvu, da nadaljuje z
               zastavljenimi glavnimi projekti, ker na ta način sledimo tudi glavnim ciljem, med
               katere nedvomno sodi zagotavljanje javne in prometne javnosti in izvajanje
               učinkovitih ukrepov preprečevanja, odkrivanja in omejevanja kriminalitete ob
               doslednem spoštovanju človekovih pravic. Omogoča nam tudi nadaljevanje investicijskih
               projektov, ki so bili začeti v letu 2010. Tukaj je mišljeno predvsem nadaljevanje
               projekta digitalnega radijskega sistema tetra, nadaljevanje projektov kot je
               izgradnja in opremljanje nacionalnega forenzičnega laboratorija, policijske postaje
               Gornja Radgona in nadzornega centra za telekomunikacije. Odobrena sredstva nam
               zagotavljajo tudi ustrezen gozdni park, kar zagotavljamo s finančnimi lizingi za
               vozila. Ti finančni lizingi so bili začeti že v letu 2007, 2008, 2009 in nekaj 2010,
               tako da bomo v letu 2011 in 2012 več ali manj poplačevali te prevzete obveznosti.</p>
               <p>Na področju notranjih zadev govorimo predvsem o urejanju osebnega statusa
               posameznika, državljanske zadeve, zbiranje in združevanje, usklajevanje in pa
               usmerjanje dela organizacijskih enot za upravne notranje zadeve v upravnih enotah.
               Znotraj proračuna so vključene tudi naloge nadzora nad izvrševanjem predpisov
               upravnih zadev, s področja orožja, streliva, eksplozivov, vodenje ter odločanje v
               prekrškovnih postopkih.</p>
               <p>Ministrstvo za notranje zadeve opravlja tudi nalogo odgovornega organa za črpanje
               evropskih sredstev v okviru finančne perspektive EU 2007-2013, kjer izvajamo programe
               štirih skladov, in sicer sklad za meje, sklad za vračanje, sklad za integracijo in pa
               evropski sklad za begunce. Hvala lepa.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp7">

               <speaker>PREDSEDNIK DR. VINKO GORENAK:</speaker>

               <p>Hvala tudi vam. Gospoda Gumzarja nadomešča gospod Borut Sajovic. Sledi pa ministrica
               za javno upravo, gospa Krebsova. Izvolite.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp8">

               <speaker>IRMA PAVLINIČ KREBS:</speaker>

               <p>Spoštovani predsednik, hvala lepa. Poslanke, poslanci, kolegice, kolegi lep
               pozdrav!</p>
               <p>Jaz bom skušala na proračunu v globalu Ministrstva za javno upravo pokazati in
               zanikati trditve, ki so v javnosti mogoče prisotne ta dva dneva ob predstavitvi
               proračuna, da pravzaprav ne gre za varčevalne proračune, da se ne ve kam se usmerjajo
               sredstva ali sploh gre za razvoj, kaj pravzaprav sploh počnemo in ali sploh varčujemo
               in kje varčujemo. Se mi zdi, da je prav, da se ve na konkretnem primeru, da se
               povečujejo sredstva tam kjer vidimo, da bomo pomagali krepiti konkurenčnost našega
               gospodarstva in da z racionalizacijo svojega lastnega poslovanja in ne usmerjanja
               sredstev v ne nujne investicije vendarle znamo in smo pri pripravi teh  proračunov pomembno varčevali.
               Ministrstvo za javno upravo v okviru programa upravljanja sistemov javne uprave v
               podprogramih ravnanje s stvarnim premoženjem v pomembnem delu investicije v prostore
               državne uprave prestavlja v prihodnja leta, razen tistih dolžnih plačil odkupov z
               lizingom, ki jih je kot obveznost prevzelo že v preteklih letih in samo ena
               investicija je v letu 2011 v delu začetka investicije predvidena v upravni center
               Jesenice. Če smo še v letu 2010 v tem obsegu porabili oziroma investirali 20
               milijonov evrov je za leto 2011 predvidena poraba v višini 14,687 tisoč evrov. In kot
               že rečeno, okoli 600 tisoč samo za investicije, ostalo so obstoječi fiksni stroški
               najemnin, odkupov z lizingi in tako dalje. Skratka, v tem delu smo ocenili, da
               prestavimo investicije v leto 2012 tiste, ki so se že obetale v letu 2011 in je
               dejansko v tem delu proračun za leto 2012 v investicijskem delu boljši.</p>
               <p>Na področju E-upravljanja informacijsko-komunikacijske infrastrukture in boljših
               predpisov je bila ocena, da lahko prispevamo k bistveno bolj pospešenemu in
               prijaznemu okolju za gospodarske subjekte z iskanjem sredstev za pospešitev
               projektov, za katere ocenjujemo, da bodo bolj prijazni gospodarskim subjektom. V tem
               delu smo že lani spremembo operativnih programov poiskali evropska sredstva za
               izvedbo nujnih investicij, za katere ocenjujemo, da jih zaradi doseganja prioritet in
               ciljev, ki smo jih zastavili, moramo izvesti in v tej proračunski postavki se
               dejansko iz naslova evropskih strukturnih skladov sredstva povišujejo in zgolj iz
               tega dela.</p>
               <p>V okviru vzdrževanja obstoječih sistemov informacijske in komunikacijske
               infrastrukture, ki jo na našem ministrstvu vzdržujemo, vodimo, upravljamo,
               izboljšujemo, dodajamo nove varnostne momente, smo v celem lanskem letu s pogajanji s
               tistimi, ki nam zagotavljajo te storitve dosegli pomembna znižanja stroškov na teh
               proračunskih postavkah, tako da za bistveno večji obseg vključenih uporabnikov lahko
               preživimo z enakimi oziroma nekoliko manjšimi sredstvi.</p>
               <p>Tisti projekti za katere ocenjujemo, da so investicije nujne, gre za projekt
               nadgradnje portala e-VEM, in sicer nove E storitve kot so podpora vsem vrstam prijav
               v obvezna socialna zavarovanja. Gre za izgradnjo sistema obveznega pošiljanja, torej
               omogočanja takšnega informacijskega sistema, da bodo podjetniki imeli neposreden stik
               z zavodom za zdravstveno zavarovanje in ne bo treba več v fizični obliki ali na
               podlagi obrazca prenašati obrazcev za prijav obveznega zavarovanja na državne organe.
               Izboljšali bomo tudi podporo prijavi prostega delovnega mesta za samostojne
               podjetnike, potem izboljšali portal za d.o.o.-je in izboljšave v višini okoli pol
               milijona evrov izvedli z nadgradnjo e-VEM portala.  Naslednji pomemben projekt, ki bo v letu 2011 s preko
               3 milijoni evropskih sredstev podprt bo vzpostavitev enotne kontaktne točke. Tu gre
               za program implementacije direktive o storitvah na notranjem trgu, v smislu tudi
               informacijske podpore, poenostavitvi prijave in možnosti priti do dovoljenja za
               obratovanje vsem subjektom, ne samo v Sloveniji, ampak državah članicah Evropske
               unije. Tu naša država krepko zamuja. V do zdaj izvedenih postopkih smo ugotovili, da
               imamo od vseh držav članic Evropske unije največ poklicev administrativno
               obremenjenih z licencami, dovoljenji, preko 300, ta postopek poenotenja postopkov
               zdaj poteka. Ampak, za informacijsko podporo v naslednjih letih smo zagotovili
               sredstva. To bo za vse bodoče, ki vstopajo na trg podjetništva bistveno bolj prijazno
               okolje, hkrati pa zagotavljamo izvajanja evropskih direktiv.</p>
               <p>Drug pomemben del, ki ga samo v delu podpira naše ministrstvo, je vzpostavitev enotne
               vstopne točke za socialne storitve, ki bo izjemno prijazen našim državljanom. Na
               vsebinski ravni razvija oziroma ste poslanke in poslanci zakon o enotni vstopni točki
               že sprejeli. Zdaj poteka informacijska podpora, za razvoj so zagotovljena sredstva v
               višini okoli 2,8 milijonov evrov.</p>
               <p>V nadaljevanju se s temi evropskimi sredstvi nadaljuje projekt merjenja
               administrativnih stroškov in krepitev usposobljenosti naših uslužbencev za izvajanje
               presoj učinkov predpisov. Tu je ob pripravi poročila varuhinja človekovih pravic
               ugotovila, da smo na tem področju pripravili ustrezne pravne podlage, ampak za
               učinkovito izvajanje presoj učinkov predpisov je nujno usposobiti slovensko
               administracijo, ki je v tem delu v preteklosti pešala.</p>
               <p>Skratka ti projekti, ki so pomembni in razvojni so finančno podprti.</p>
               <p>Samo še podatki o zniževanju odhodkov, na tistih proračunskih postavkah ministrstva,
               ki ciljajo na zmanjševanje aktualnih stroškov za stroške dela in materialnih
               stroškov. Tu smo na ministrstvu glede materialnih stroškov, ki se jih je za delo
               ministrstva v letu 2008 porabilo preko milijon in pol evrov do proračuna v letu 2011
               znižali materialne stroške za 30% in v letu 2011 je predvidenih na tem področju za
               naše delo milijon evrov. Mi smo zmanjšali stroške z omejitvijo ravno tistih, izvedbo
               ravno tistih varčevalnih ukrepov po sklepu vlade, ki smo si jih zadali, torej na
               področju telefonije, na področju dnevnic za službena potovanja doma in v tujini,
               zmanjšali število podjemnih pogodb, delo preko študentskega servisa in tudi omejili
               strokovno izobraževanje na tisto, kar smo ocenili za najbolj nujno. Od leta 2009
               nižamo za 250 tisoč evrov, od leta 2008 pa torej za pol milijona evrov. Vsako leto
               dodajamo dodatno varčevanje. Na stroških za naše delo, skupaj z zmanjševanjem števila
               zaposlenih, ki nesporno, glede na povečan obseg dela morajo narediti več, bomo za
               plače v letu 2011 porabili  pol
               milijona evrov manj, kot v letu 2010, torej za 5% manj, kot prejšnje leto, v delu
               seveda zamrznitve plač v javnem sektorju je ukrep enoten za vse organe državne
               uprave, v delu 5% pa to pomeni nenadomeščanje odhajajočih in že danes je jih je 5
               manj kot v prejšnjem letu.</p>
               <p>Tudi na upravnih enotah, katerih predlagatelj proračuna je Ministrstvo za javno
               upravo je od 1. 12. 2008 do 1. 9. 2010 78 manj zaposlenih uradnikov, torej danes jih
               je samo še 2757. Tudi stroški za upravne enote, katerih realizacija v letu 2010 je
               bila preko 81 milijonov se v predlogu proračuna nižajo na 80 milijonov. Skratka, tam
               kjer smo ocenili, da ne gre za razvojne prioritete, smo bili skrbni, varčni in bi
               bilo dobro, da se to tudi predstavi.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa vam.</p>
               <p>Sodni svet - ne vidim nikogar. Ali se motim? Ne, ne vidim.</p>
               <p>Zato prehajamo na razpravo in sicer članice in člani odbora, izvolite.</p>
               <p>Ja, malo neresno bo zgledalo, če ne bomo ničesar rekli na to temo, zato se bom sam
               vključil kar po ministrstvih.</p>
               <p>Zdaj generalno povedano, kar se tiče naše poslanske skupine in mene osebno, mi
               proračuna nikakor ne bomo podprli, ampak tudi sam se bom glasovanja vzdržal. Gre za
               globalnejši problem, kot so ta tri ministrstva. Po našem mnenju odhodki in prihodki
               niso usklajeni, govorim generalno in zato zadeva ni realna. Kar pa se tiče teh
               ministrstev, bom rekel takole, zgolj nekaj komentarjev. Upravne enote, ministrica,
               kot ste rekli, 78 manj, verjetno imate prav, oziroma imate prav. Upravne enote smo
               zmanjševali tudi v prejšnjem mandatu kar precej... ...<stage>/Oglašanje v ozadju./</stage>... Ja,
               ja, vem, vem, to je v času vašega mandata 78, pa tudi prej se je to dogajalo. Jaz se
               bojim, da upravne enote, vsaj sodeč po tistem, kar imam odzive s terena, kar se
               pogovarjam z ljudmi, privija vsak minister, tako vi, kot vaš predhodnik, in da ste
               pri tem relativno uspešni, ampak verjetno bodo nekje tudi oni imeli meje, glede na
               to, da druga ministrstva ne ravnajo tako. Zgolj kot neka ugotovitev. Ne vem kaj boste
               naredili, če bi državna uprava, eventualno, iztožila tistih 100 milijonov, to je
               verjetno odprto vprašanje.</p>
               <p>Kar se tiče notranjih zadev. Pri notranjih zadevah je zelo težko pritisniti gumb
               "za", če človek vnaprej ve kako notranje ministrstvo ravna z denarjem, vsaj v primeru
               najema nacionalnega preiskovalnega urada, o čemer smo izjemno veliko govorili ob
               interpelaciji, in številk nima smisla ponavljati, ampak ob takšnem ravnanju človek,
               vsaj jaz, ne morem glasovati za proračun. Malo me skrbi policijska oprema, čisto tako
               bom rekel, če sem jaz dobro videl te številke se mi zdijo malo, bom rekel, težko bo
               zagotavljati varnost policistov, po mojem mnenju.</p>
               <p>Kar pa se tiče pravosodja, pa ena generalna ugotovitev oziroma kar nekaj generalnih
               pripomb vezanih na alternativno reševanje sporov, o katerem ste tudi govorili, gospod
               državni sekretar, ampak poglejte tu je situacija takšna, 2 milijona 241 je bilo
               navedeno v zakonu o alternativnem reševanju sporov. Tam je bilo rečeno tudi, da se
               bodo materialni stroški sodišč znižali za 2 milijona 400, to naj bi bil  kar lep prihranek tam, 190 tisoč
               evrov, dejansko pa je stanje takšno, da se materialni stroški sodišč povečujejo, ker
               s tem alternativnim reševanjem sporov ni kaj dosti oziroma Ministrstvo za pravosodje,
               o čemer že danes, moram reči, da bo treba se zelo jasno pogovoriti tudi enkrat na
               odboru. Ministrstvo za pravosodje daje vse na mediacijo in nič na arbitražo, pri
               čemer je prav zanimiva zadeva. Zdaj že ptiči čivkajo, kamorkoli gre minister po svetu
               je mediacija oziroma je v veliki meri stvar potovanj mediacija, to lahko vidite tudi
               v medijih napisano. Če pogledate vezano na proračun, če pogledate da sodnik okrožnega
               sodišča zasluži na uro približno 10 evrov in nekaj, mediatorjem pa ste predpisali 35
               evrov. ja, pa saj morajo sodniki na "luster" skočiti, vsaj jaz bi če bi bil sodnik.
               In tu je prav nerazumljiva zadeva, da se tako forsira te mediatorje in vemo zakaj,
               ker ima pač minister neko podjetje, ki je baje zamrznjeno, ampak saj vemo, da
               zamrznjeno stvar lahko hitro odmrzneš, če je to treba oziroma tu me izjemno motijo te
               številke. Predvsem so zame moteče tudi številke na pravosodnem ministrstvu pri
               pisanju zakonov. Vi ste že v startu, ko ste prišli na oblast, za 300% dvignili
               postavko pisanje zakonov. 300%!</p>
               <p>Z nami je tudi notranje ministrstvo. Na notranjem ministrstvu je leta in leta,
               kolikor se jaz spomnim, šlo skoraj nič denarja. Se strinjate gospod državni sekretar?
               Skoraj nič denarja, leta in leta, na notranjem ministrstvu za zunanje pisce zakonov.
               In verjamem, da je še danes približno takšna situacija, notranje ministrstvo piše
               zakone samo, na pravosodnem ministrstvu pa s "šajtargami" vozite denar k tem zunanjim
               izvajalcem. In tudi te postavke se kar naprej večajo, od tistih 300%, se mi zdi zelo
               zelo nerazumljiva zadeva. Tudi izobraževanja na pravosodnem ministrstvu. Ne vem kaj
               naj rečem, te zadeve se večajo, ne piše sicer v proračunu, ampak mene so obvestili da
               na pravniške dneve pošljete 20 zaposlenih, pa vemo, da je to žurka ne pa kakšno
               izobraževanje. Se opravičujem. Tako, da te zadeve niso v redu. Mislim, da bi bilo
               treba še kaj narediti na tem trgu nepremičnin in še kaj najti, ne samo najemati. V
               proračunu ne vidim tudi nič za alternativne sankcije, nič ni vidnega, ali pa jaz
               nisem našel. Mi boste povedali, nič ne vidim kakšnih pogajanj za nižanje cen, recimo
               tistih na domicil Miklošičeva, lastnika gospoda Pogačarja, kjer ste menda še vedno
               najemniki. Tako, da na eni strani človek res dobiva občutek, da nekatera ministrstva,
               kot je notranje, si želim biti objektiven, se trudijo, pa vsaj recimo na neki
               postavki, ki se ji reče Zunanji pisci zakonov opravijo naloge zaposleni, na
               pravosodju pa je situacija čisto drugačna, ker ima nekdo neko drugo politiko.</p>
               <p>Toliko, saj če bo kdo kaj odgovoril, če ne niti ne bom vztrajal.</p>
               <p>Članice in člani odbora, izvolite.</p>
               <p>Gospod Lah, izvolite.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp10">

               <speaker>MAG. DAMJAN LAH:</speaker>

               <p>Hvala lepa, gospod predsednik.</p>
               <p>Jaz bi želel zminimalizirati skrb, ki ste jo izrazili glede nabave policijske opreme
               in posledično pripravljenosti policije za opravljanje svojih nalog. V proračunu 2011
               imamo za tovrstne potrebe namenjenih 5 milijonov, v letu 2012 5,5 milijonov sredstev.
               Bi pa mogoče dal za primerjavo obdobje 2005-2008 in leto 2009-2012 kar se tiče
               področja osebne opreme in zaščitnih sredstev.</p>
               <p>V štiriletnem obdobju 2005-2008 je bilo za te namene načrtovanih in porabljenih 12
               milijonov 461 tisoč evrov, za štiriletno obdobje 2009-2012 je načrtovanih 23
               milijonov 700 tisoč evrov. Se pravi, da je indeks na tem delu 190. Tako, da smo za ta
               del namenili kar znaten delež sredstev, sploh seveda ob ugotovitvi, da je v tem delu
               policijska opremljenost res bila nekoliko slabša. Kar se tiče pisanja zakonodaje, ja drži. Ministrstvo
               za notranje zadeve pišemo zakone sami in za to ne najemamo zunanjih pomočnikov.</p>
               <p>Kar pa se tiče najemnin, ki jih plačuje Ministrstvo za notranje zadeve, moram reči,
               da smo že v lanskem letu izvedli kar nekaj pogajanj z lastniki objektov in zniževali
               najemnino kolikor se je le dalo. V povprečju smo jih znižali na obstoječih pogodbah
               za približno 15%. Jaz mislim, da bomo to nadaljevali tudi v letu 2011, v kolikor bo
               le še pripravljenost lastnikov, da se sploh želijo z nami pogajati o zniževanju
               najemnine.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp11">

               <speaker>PREDSEDNIK DR. VINKO GORENAK:</speaker>

               <p>Hvala vam.</p>
               <p>Gospa ministrica, izvolite.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp12">

               <speaker>IRMA PAVLINIČ KREBS:</speaker>

               <p>Hvala lepa, spoštovani gospod predsednik.</p>
               <p>Jaz se v celoti z vami strinjam, ni mogoče zniževati števila zaposlenih, in tudi ne v
               upravnih enotah, če hkrati ne poskrbiš na drugi strani, da se krči obseg nalog, za
               katere ocenjuješ, da ni nujno potrebno da se opravijo in s tem ob skrbni pripravi
               predpisov ves čas skrbimo, da tisto, kar ni nujno se več ne izvaja. In tu ne gre za
               nasilno zniževanje, ampak ravno za zniževanje po pameti, če hočete, hkrati s krčenjem
               tistih procesov, ki niso nujno v javnem interesu.</p>
               <p>Glede iztožljivosti 100 milijonov, verjetno niste prav obveščeni. Vlada je zaradi
               tega, ker v letu 2011 na podlagi kolektivne pogodbe te 100 milijonske obveznosti za
               povišanje plač za odprave tretje četrtine plačnih nesorazmerij ni tožena, ampak je
               sama, ker ni uspela dogovoriti takšne spremembe kolektivne pogodbe z zadostno večino,
               se obrnila za sodno intervenco za uporabo tistega dela Obligacijskega zakonika, ki ji
               to omogoča, tako da še vendarle računam, glede na včerajšnje pogovore, končane
               pogovore z 29 reprezentativnimi sindikati, da vendarle do četrtka, kot smo se
               dogovorili, sklenemo ustrezen dogovor oziroma spremembo kolektivne pogodbe, ki bo
               tudi nam omogočila, da to sredstvo, torej tožbo umaknemo.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp13">

               <speaker>PREDSEDNIK DR. VINKO GORENAK:</speaker>

               <p>Hvala.</p>
               <p>Izvolite, članice in člani odbora.</p>
               <p>Gospod Majhenič.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp14">

               <speaker>SILVEN MAJHENIČ:</speaker>

               <p>Hvala za besedo.</p>
               <p>Jaz bi samo na kratko. Recimo eno vprašanje bi imel za gospoda Laha. Kolikor vidim s
               terena, policisti niso ravno zadovoljni s tem kako jih opremljate, kajti v letošnjem
               letu, kolikor sem slišal že pol opreme niso dobili, in do konca leta je še teh par
               dni in je najbrž tudi ne bodo dobili.</p>
               <p>Samo toliko, hvala.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp15">

               <speaker>PREDSEDNIK DR. VINKO GORENAK:</speaker>

               <p>Hvala.</p>
               <p>Gospod Lah, izvolite.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp16">

               <speaker>MAG. DAMJAN LAH:</speaker>

               <p>No, to ne bo držalo, da policisti niso dobili opreme v letu 2010. Seveda, policisti
               so dobili opremo v letu 2010. Nekaj opreme je res še v fazi nabave in bo dobavljena
               do novembra 2010 in bo tudi v skladu s točkovnim sistemom, ki velja v policiji še v
               letu 2010 tudi razdeljena. Tako, da ne bi nič delili, seveda ne drži, absolutno smo,
               bomo pa še tisti ostanek absolutno razdelili do konca leta 2010.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp17">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Gospa Bebler.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp18">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik.</p>
               <p>Zato da ne bi obviselo v zraku nekaj očitkov, ki ste jih izrekli na račun tega
               predloga teh proračunov, ne bom komentirala tistega vašega dela o tem, da so
               pravniški dnevni zgolj žurka, ker morda za nepravnike tako zgleda, pravniki pa pač
               vedo kaj lahko na pravniških dnevih pridobijo oziroma kaj se tam odvija.</p>
               <p>Ampak bi rada, da ne bi obviselo v zraku, kot rečeno, če nam državni sekretar z
               Ministrstva za pravosodje gospod Škrlec pove kako je s tem očitkom, da je predvidenih
               zelo veliko sredstev za pisanje zakonov izven Ministrstva za pravosodje. Jaz se
               namreč spomnim, da smo v prejšnjem mandatu, zelo kritično, vsaj takrat, opozicijski
               poslanci, kamor sem sodila, ocenjevali honorarje, ki jih je Ministrstvo za pravosodje
               dajalo piscem, recimo Kazenskega  zakonika. Vemo, da je šlo za velika sredstva. Vemo pa seveda tudi, da
               gre za zelo strokovno zakonodajo, za katero ni mogoče pričakovati, da jo lahko v
               popolnosti res strokovno pripravijo zgolj zaposleni na Ministrstvu za pravosodje pa
               bi morda glede tega očitka prosila gospoda Škrleca. Hvala.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp19">

               <speaker>PREDSEDNIK DR. VINKO GORENAK:</speaker>

               <p>Hvala lepa. Saj to tudi mene zanima, vsekakor. Ampak take razlike so med ministrstvi.
               Izvolite gospod državni sekretar, gospod Škrlec.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp20">

               <speaker>BOŠTJAN ŠKRLEC:</speaker>

               <p>Hvala lepa. Kot kaže, sem malo premalo odločno dvignil roko pa nisem bil opažen. Saj
               ni problem. Želel bi pojasniti dve stvari. Ena je v zvezi z materialnimi stroški
               sodišč, ki naraščajo. Ti stroški res naraščajo. Sodišča so nas na to opozarjala in
               tudi še zdaj nas opozarjajo. Meni je žal, da ni predstavnika sodnega sveta, ki bi
               lahko o tem povedal kaj več. Jaz bom po spominu povedal tisto, kar sem si zapomnil iz
               naših pogovorov pa če kakšna številka ni popolnoma natančna, mi prosim odpustite.</p>
               <p>Pri naraščanju sodnih stroškov oziroma materialnih stroškov sodišč je potrebno
               upoštevati več stvari. Alternativno reševanje sankcij je seveda prihranek. Je pa
               težava v tem, da se je pripad na sodišča zaradi gospodarske krize izjemno povečal.
               Samo gospodarski oddelki beležijo več kot 100% povečanja pripada zadev. Na Colu<stage>(?)</stage> je
               ta podatek konkretno tak. Poleg tega so se povečale tudi cene poštnin. Te cene so
               zrasle kar za nekaj % in generalni sekretar sodišča je postregel s podatkom koliko to
               konkretno pomeni v številkah. Meni je žal, kot sem povedal, da ni predstavnikov
               sodstva tukaj, ki bi znali te stvari zelo natančno opredeliti. Tako, da očitek, da se
               stroški večajo samo zaradi tega, ker je alternativno reševanje neučinkovito, s tem se
               ne bi mogel strinjati.</p>
               <p>Kar se pa tiče stroškov oziroma predvidenih sredstev za pripravo zakonodaje. Seveda
               je priprava zakonodaje na temeljih aktivnosti ožjega ministrstva za pravosodje in pri
               tem je potrebno stremeti za tem, da je zakonodaja kar se da kakovostna, o tem se
               verjetno vsi strinjamo. Pri pripravi zakonodaje praviloma sodelujejo zunanji
               strokovnjaki, ki pa praviloma sodelujejo brezplačno. To je v tem mandatu verjetno
               drugače kot je bilo poprej. Jaz vam lahko postrežem s podatki o realizaciji plač za
               pripravo zakonodaje. Ta bo še bolj zanimiva. V letu 2009 je bil ta znesek 23.000
               evrov za celo leto, v letu 2010 pa 9.900 evrov in to je vse. Več nismo izplačali za
               pripravo zakonodaje. Zgolj za primerjavo, je bil izdatek samo za kazenski zakonik v
               letu 2008 90.000 evrov, približno mogoče nekaj evrov gor ali dol. Tako, da očitek, da
               enormno povečujemo in, da smo zapravljivi pri pripravi zakonodaje, težko sprejemam.
               Res pa je, da imamo v proračunu zagotovljena sredstva, ki jih lahko uporabimo, če bo
               to potrebno. Mi upamo in računamo, da bodo naši zunanji sodelavci, ki pripravljajo in
               sodelujejo pri zakonodaji tako razumevajoči tudi v letu 2011, kot so bili do sedaj in
               so razumeli, da so časi drugačni in, da je potrebno varčevati in zato so tudi zneski
               ...<stage>/Nerazumljivo./</stage>... Hvala lepa.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp21">

               <speaker>PREDSEDNIK DR. VINKO GORENAK:</speaker>

               <p>Hvala lepa. To me izjemno preseneča, ampak poslansko vprašanje pa mislim, da sem vam
               poslal že ene štirinajst dni nazaj na to temo, tako da računam na odgovor. Res je pa
               tudi nekaj. Prvič, ko ste delali rebalans proračuna za leto 2011, ste povečali to
               postavko za 300%. Natanko za 300% ste jo povečali. Zdaj, ali je bila taka tudi
               realizacija ali ni bila, tega ne vem, ampak rebalans ste tak prinesli takrat. To bo
               držalo. Tega podatka se točno spominjam. Zdaj, če niste porabili pa seveda ne vem.
               Ja, gospoda Krebsova, izvolite.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp22">

               <speaker>IRMA PAVLINIČ KREBS:</speaker>

               <p>Samo za dopolnitev kolegu. Tudi pri ostalih ministrstvih je situacija enaka. Mi smo v
               začetku leta 2009, Vlada aktualna je sprejela sklep, s katerim je ne zgolj iz razloga
               varčevanja naložila ministrstvom, da je nujno pripravljati zakonodajo v okviru
               delovnih skupin, v katerih morajo sodelovati uslužbenci. Kajti praksa, evalvacija
               dosedanjega ravnanja je pokazala, da naročilo, da se zakon pripravi iz hiše pomeni
               močen deficit pri izvrševanju tega zakona, pri pregledovanju ali sploh dosega cilje
               tega zakona in o pripravi resolucije o normativni dejavnosti je ta moment izjemno
               poudarjen. Tako, da tako iz varčevalnega vidika, kot iz vidika  usposobljenosti naše administracije, ne samo za
               napisati zakon, ga tudi izvrševati, implementirati in pogledati ali si cilje dosegel,
               je nujno ta praksa zdaj po novem, torej delavci ministrstev, zunanji strokovnjaki,
               brez njih si kvalitetnega okvira seveda tudi ne znamo predstavljati in je tudi prav,
               da sodelujejo. Tu so res v pomembnem delu korektni in ne zaračunavajo teh svojih
               udeležb pa so zelo dragocene za delo nas na ministrstvih. Tako, da skratka tu smo iz
               dveh razlogov prešli na tak način in upam, da bo dolgoročno pokazal rezultate tudi v
               boljši implementaciji predpisov, kar je izjemnega pomena. Hvala lepa.</p>
            </sp>
            <sp xml:id="SDT5-OZNPJUIP-Nujna-039-2010-10-14.sp23">

               <speaker>PREDSEDNIK DR. VINKO GORENAK:</speaker>

               <p>Hvala lepa. Smer je zagotovo prava, ker vemo kako te zadeve potekajo. Najprej zakon
               napišejo, potem poučujejo tiste, potem pa pravna mnenja pišejo, kako naj se zakon
               uporablja. Vsaj nekateri gospodje iz pravne fakulteta. Prav. Je še kaj? Sam bom
               verjetno res postavil poslansko vprašanje na to temo, da povemo enkrat kaj je po vseh
               ministrstvih. Je še kaj? Ni. Če ne, bomo zaključili z razpravo in prešli na
               glasovanje. Prvi predlog sklepa. Odbor za notranjo politiko, javno upravo in
               pravosodje se je seznanil s predlogom sprememb proračuna Republike Slovenije za leto
               2011, s svojega delovnega področja. Mislim, da je to dovolj jasno, se pravi iz
               delovnega področja pravosodja, javne uprave in notranjih zadev. Mislim, da nismo
               sklepčni. Potem dajmo 2, 3 minute prekinit.</p>
               <p><stage type="time">(Seja je bila prekinjena ob 17.55 uri.)</stage> 
               </p>
               <stage type="time">(Seja se je nadaljevala ob 18.00 uri.)</stage>
            </sp>
            <sp xml:id="SDT5-OZNPJUIP-Nujna-039-2010-10-14.sp24">

               <speaker>PREDSEDNIK DR. VINKO GORENAK:</speaker>

               <p>Jaz sem sejo sicer prekinil za 10 minut, ampak, če je splošno strinjanje, ker
               sklepčnost je, bi glasoval prej, preden mine teh 10 minut. V redu? Prav. Potem
               glasujemo. Glasovanje teče. Končujemo. 8 proti 0. Prisotnost je pa 10.</p>
               <p><stage>(Za je glasovalo 8.)</stage> <stage>(Proti nihče.)</stage></p>
               <p>Potem preidemo še na drug predlog sklepa. Odbor za notranjo politiko, javno upravo in
               pravosodje se je seznanilo s predlogom proračuna Republike Slovenije za leto 2012 s
               svojega delovnega področja. Glasujemo. Glasovanje teče. Končujemo. 8 proti 0.
               Prisotnost 10.</p>
               <p><stage>(Za je glasovalo 8.)</stage> <stage>(Proti nihče.)</stage></p>
               <p>Stvar smo sprejeli. S tem zaključujemo obravnavo obeh predlogov aktov. Odbor bo
               pripravilo mnenje, ki ga bomo posredovali Odboru za finance in monetarno politiko kot
               matičnemu delovnemu telesu. Pri seji odbora bo sodeloval gospod Colarič. Hvala lepa.
               S tem zaključujemo sejo odbora.</p>
               <stage type="time">(Seja se je zaključila 14. oktobra 2010 ob 18.01.)</stage>
            </sp>
         </div>
      </body>
   </text>
</TEI>
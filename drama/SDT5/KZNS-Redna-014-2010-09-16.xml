<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZNS-Redna-014-2010-09-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za narodni skupnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8848B3E27510F53EC12577920029C9A8</idno>
               <idno type="custom" subtype="day">C1174C57C861EF80C12577AD0030EB5E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=C1174C57C861EF80C12577AD0030EB5E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZNS-Redna-014-2010-09-16.KZNS" n="014">
               <name>Redna</name>
               <date when="2010-09-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZNS-Redna-014-2010-09-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZNS-Redna-014-2010-09-16.KZNS">
                        <orgName key="KZNS">Komisija za narodni skupnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NARODNI SKUPNOSTI</stage>
            <stage type="session">14. seja</stage>
            <stage type="date">(16. september 2010)</stage>
            <stage type="chairman">Sejo je vodil dr. László Göncz, predsednik komisije.</stage>
            <stage type="time">Seja se je pričela ob 13.03.</stage>
            


            <sp xml:id="SDT5-KZNS-Redna-014-2010-09-16.sp1">

               <speaker>PREDSEDNIK DR. LÁSZLÓ GÖNCZ:</speaker>

               <p>Glede na to, da smo sklepčni, predlagam da začnemo.</p>
               <p>Spoštovani kolegi, lepo pozdravljam člane komisije, vse vabljene ter ostale prisotne.
               ...<stage>/Pozdrav v madžarščini in italijanščini./</stage>...</p>
               <p>Pričenjam 14. sejo Komisije za narodni skupnosti.</p>
               <p>Nihče od članov nas ni obvestil, da bi bil kakorkoli zadržan.</p>
               <p>S sklicem seje sem predlagal naslednji dnevni red.</p>
               <p>1. Obravnava poročila odbora strokovnjakov o rabi evropske listine o regionalnih ali
               manjšinskih jezikih v Republiki Sloveniji, s priporočilom odbora ministrov Sveta
               Evrope o njeni rabi. To je tretji nadzorni krog.</p>
               <p>2. Problematika narodne in jezikovne opredelitve pripadnikov italijanske in madžarske
               narodne skupnosti, v okviru registrskega popisa prebivalstva Republike Slovenije v
               letu 2011.</p>
               <p>3. Razno.</p>
               <p>Obveščam vas, da so na sejo vabljeni, k 1. točki: gospod Samuel Žbogar, minister za
               zunanje zadeve, mag. Kristina Plavšak Kranjc, direktorica informacijskega urada Sveta
               Evrope v Republiki Sloveniji, gospa Darja Lavtižar Bebler, vodja delegacije Državnega
               zbora v parlamentarni skupščini Sveta Evrope, gospa Majda Širca Ravnikar, predsednica
               Komisije Vlade Republike Slovenije za narodni skupnosti in ministrica za kulturo.
               Obveščeni smo, da jo bo nadomeščala gospa višja sekretarka dr. Suzana Čurin Radovič,
               ki je še ne vidim. Mag. Stanko Baluh, direktor Urada Vlade republike za narodnosti,
               Obalna samoupravna italijanska narodna skupnost/Comunita autogestita costiera della
               nazionalita Italiana, Pomurska madžarska samoupravna narodna skupnost/Muravidéki
               Magyar Önkormányzati Nemzeti Közösség, Italijanska Unija/Unione Italiana ter Državni
               svet, Komisija za mednarodne odnose in evropske zadeve. Naknadno so bili k tej točki
               vabljeni še: gospod Jernej Rovšek, namestnik varuhinje človekovih pravic, ki je tudi
               prisoten, gospa Lili Kepe, direktorica Zavoda za kulturno madžarske narodnosti, ki se
               je tik pred sejo opravičila in docent dr. Sonja Novak Lukanovič, direktorica
               Instituta za narodnostna vprašanja, ki jo nadomešča dr. Vera Klopčič.</p>
               <p>K 2. točki so bili vabljeni: mag. Irena Križman, generalna direktorica Statističnega
               urada Republike Slovenije, ki jo pozdravljam, mag. Danilo Dolenc, prav tako z urada,
               gospa ministrica Majda Širca, tudi k tej točki dnevnega reda, ki bi naj jo tukaj
               zastopal podsekretar mag. Velimir Gjurin, ki je baje tudi že prispel, prav tako mag.
               Stanko Baluh, Urad Vlade Republike Slovenije za narodnosti, obalna in pomurska
               skupnost, Italijanska unija ter Državni svet. In tudi tukaj smo dodatno vabili
               direktorico Zavoda za kulturo madžarske narodnosti in direktorica Inštituta za
               narodnostna vprašanja, tudi pri tej točki jo nadomešča gospa Vera Klopčič.</p>
               <p>Prehajamo na <title>1. TOČKO DNEVNEGA REDA</title>, to je <title>OBRAVNAVA POROČILA ODBORA STROKOVNJAKOV O RABI EVROPSKE LISTINE O REGIONALNIH
               ALI MANJŠINSKIH JEZIKIH V REPUBLIKI SLOVENIJI, S PRIPOROČILOM ODBORA MINISTROV SVETA
               EVROPE O NJENI RABI, TRETJI NADZORNI KROG.</title>
               </p>
               <p>Skupaj s sklicem ste prejeli tudi obvestilo, da je celoten tekst v angleškem jeziku
               dostopen na spletnem naslovu, navedenem na sklicu. K sklicu je bilo priloženo tudi gradivo Poslanske
               skupine italijanske in madžarske narodne skupnosti.</p>
               <p>Komisija za narodni skupnosti bo obravnavala del poročila, ki se nanaša na rabo
               italijanskega in madžarskega jezika.</p>
               <p>Dovolite mi, da k tej točki podam uvod. Poročilo odbora strokovnjakov Sveta Evrope o
               rabi evropske listine o regionalnih ali manjšinskih jezikih v Republiki Sloveniji s
               priporočilom odbora ministrov Sveta Evrope o njeni rabi, tretji nadzorni krog,
               vključuje podatke, ki jih je odbor dobil iz tretjega periodičnega poročila Republike
               Slovenije o uresničevanju listine in podatek iz pogovorov s predstavnikov govorcev
               regionalnih ali manjšinskih jezikov v Republiki Sloveniji ter slovenskih oblasti in
               ustanov. Odbor strokovnjakov Sveta Evrope je v poročilo vključil vse zakonske
               spremembe, ki so na tem področju nastale med drugim in tretjim ocenjevalnim poročilom
               in tudi oceno odziva slovenskih oblasti na vsa odprta vprašanja pri uresničevanju
               listine, ki jih je odbor ministrstvo Sveta Evrope zapisal v drugem ocenjevalnem
               poročilu. Poleg tega je še preveril kako so slovenske oblasti upoštevale priporočila
               drugega ocenjevalnega poročila. Odbor ugotavlja, da je v Republiki Sloveniji
               zagotovljen precej visok pravni standard zaščite italijanskega in madžarskega jezika,
               v primerjavi z drugim ocenjevalnim poročilom se to stanje, po njegovem mnenju,
               ohranja in razvija. Republika Slovenija je bila deležna pohvale za njeno zavezanost k
               zaščiti in spodbujanju italijanskega in madžarskega jezika in tudi za zaščito
               romskega jezika, hkrati pa odbor ponovno opozarja na razkorake pri izvajanju te
               zakonodaje na nekaterih področjih.</p>
               <p>Med pozitivne spremembe na področju izobraževanja izpostavlja, da je Republika
               Slovenija ratificirala prevzete dodatne zaveze na področju osnovnega šolstva. Nadzor
               in razvoj izobraževanja v manjšinskih jezikih je postal del aktivnosti strokovnega
               Sveta Republike Slovenije za splošno izobraževanje. Ta objavlja letno poročilo, vanj
               pa vključuje tudi položaj izobraževanja v manjšinskih jezikih. Zakonodaja o rabi
               italijanskega in madžarskega jezika v lokalnih izpostavah državne uprave na
               narodnostno mešanih območjih, se v zadnjih letih razvija, vendar se ta praksa slabo
               uporablja, ugotavlja odbor. Poleg tega prihaja do precejšnjih težav pri rabi
               madžarskega in italijanskega jezika v predpisih javnih služb. Odbor, žal, tudi
               ugotavlja, da je dolgoročna zaščita in promocija madžarskega in italijanskega jezika
               ogrožena z nezadostnim zaposlovanjem učiteljev ter zaposlenih na sodiščih in
               novinarjev, ki uporabljajo oba omenjena jezika na narodnostno mešanih območjih.
               Priporočajo, da je treba oblikovati merila za zaposlovanje na teh področjih s
               primernim znanjem madžarskega in italijanskega jezika. Odbor omenja tudi informacijo,
               da so na lokalni ravni začete spremembe administrativnih meja, predvidene na
               narodnostno mešanem območju, kjer živijo italijanski govorci oziroma skupnost, kar bi
               lahko negativno vplivalo na zaščito italijanskega jezika. Odbor tudi poudarja, da je
               Republika Slovenija izbrala zelo visoke obveznosti za rabo italijanskega in
               madžarskega jezika na področju informiranja. Te obveznosti so v veliki meri
               izpolnjene za italijanski jezik, medtem ko v primeru madžarske skupnosti ugotavlja,
               da bo v primerjavi z načrotvanim treba še nekoliko dvigniti obstoječo ravne. Sicer je
               v primeru obeh jezikov omenjeno splošno pomanjkanje osebja z ustreznim jezikovnim
               znanjem.</p>
               <p>Na področju gospodarskih in družbenih dejavnosti ugotavljajo izredno velik razkorak
               med pravnimi standardi za zaščito madžarskega in italijanskega jezika in resnično
               rabo teh jezikov v tako imenovanih ekonomskih akterjih, oziroma, se opravičujem, pri
               tako imenovanih ekonomskih akterjih. Oba jezika sta praktično odsotna v ekonomski
               dejavnosti. Zato slovenske oblasti spodbujajo, da morajo s proaktivnim poskusom
               zajamčiti sistematično uporabo veljavne zakonodaje, ter hkrati nadaljevati s
               promocijo dvojezičnega značaja na narodnostno mešanih območjih. Po mnenju odbora je
               pri Slovencih treba na splošno povečati zavest o regionalnih in manjšinskih jezikih.
                   In na koncu še, odbor
               ministrov o priporočilu o uporabi listine v Republiki Sloveniji med drugim slovenskim
               oblastem priporoča, da sprejmejo proaktivne ukrepe za zmanjševanje razkoraka med
               zakonodajo in njenim uresničevanjem pri rabi italijanskega in madžarskega jezika v
               upravnih organih in javnih službah, na področju gospodarskih in družbenih
               dejavnostih, kot tudi v odnosu z lokalnimi izpostavami državne uprave ter okrepijo
               ukrepe za dvig ozaveščanja javnosti o regionalnih in manjšinskih jezikih v rednem
               izobraževanju in množičnih medijih.</p>
               <p>S strani poslanske skupine predlagamo sklepe v duhu priporočil poročila in odbora
               minister, stanje bi se lahko izboljšalo tudi s pomočjo določb predlaganega splošnega
               zakona o avtohtoni narodni skupnosti, zato tudi v okviru sklepov predlagamo, da vlada
               pospeši aktivnosti v zvezi s tem.</p>
               <p>Te sklepe bomo tudi razdelili, da jih boste imeli pred seboj in da bo razprava,
               predvsem kasneje s strani članov komisije, tudi stekla že v duhu opredeljevanja do
               predlaganih sklepov.</p>
               <p>Zdaj pa odpiram razpravo in bi k besedi najprej pozval vabljene, če si to želijo.</p>
               <p>Ja, gospod mag. Stane Baluh, izvolite, imate besedo.</p>
            </sp>
            <sp xml:id="SDT5-KZNS-Redna-014-2010-09-16.sp2">

               <speaker>MAG. STANE BALUH:</speaker>

               <p>Hvala lepa, predsedujoči. Lep pozdrav tudi v mojem imenu, kot predstojnika Urada
               Vlade Republike Slovenija za narodnosti.</p>
               <p>Mi smo to poročilo, ki je bilo v angleščini, tudi prebrali in si ga ogledali in
               mislim, da nas v naslednjem krogu čaka kar precej dela. Pretežno bi tukaj izpostavil
               eno dejstvo, da je Slovenija, ko je ratificirala omenjeno evropsko listino, jasno
               tudi dala vedeti, da sta v slovenskem prostoru, Republike Slovenije regionalna in
               manjšinska jezika italijanski in madžarski jezik, in 7. člen, da se smiselno
               uporablja tudi za romsko skupnost.</p>
               <p>V tem poročilu, ki je pred nami, oziroma če ste ga pogledali, pa mislim, da je tudi s
               strani obiska, ki je poteka v Republiki Sloveniji, gospa dr. Klopčič je bila zraven,
               prišlo tudi do širše razprave konteksta Evropske listine o regionalnih ali
               manjšinskih jezikih v Republiki Sloveniji, kjer so se strokovnjaki tudi v veliki meri
               ozirali oziroma spraševali o vprašanjih nemškega, hrvaškega, srbskega in kot je že
               omenjeno, tudi romskega jezika. In mislim, da tukaj v tem poročilu je država, kot
               takšna v enem segmentu, bi rekel, tudi pohvaljena zaradi nadstandarda in bo morala v
               naslednjih poročilih več kot karkoli teorije, izpostaviti tudi prakso, in tukaj
               mislim, da bi lahko bil tudi korak naprej v videnju tega manjka, ker pravimo, da je
               zakonodajna zadeva dobro urejena, ampak v praksi šepa in tukaj bo država morala v
               bodoče tudi navajati konkretne prakse oziroma korake naprej, ki so bili na tem
               segmentu tudi narejeni. Seveda, spodbuda, ki pa jo evropska listina daje državi, ne
               glede na zavezujoče sporočilo generalnemu sekretariatu, kot sem ga že v začetku
               omenil, pa je tudi razmislek za vse ostale. In v tem kontekstu, če ste prebrali, je
               večkrat omenjena tudi neka študija, ki jo je urad dal pripraviti Institutu za
               narodnostna vprašanja. Ta študija je tudi v zaključku in bo nakazala oziroma
               postregla z nekaterimi rezultati, kar jaz mislim, da bo v naslednjem poročilu, ki ga
               bo država pripravila, lahko služilo za nekatere konkretne rezultate, ki bi naj jih
               država strokovnjakom tudi predložila. Tako, da jaz mislim da gre za spodbudno
               poročilo in seveda tudi spodbudno v smeri tega, da država išče v odgovorih, ki jih
               predlagajo tudi strokovnjaki, nekatere rešitve tudi v praksi naprej.</p>
               <p>Hvala lepa.</p>
            </sp>
            <sp xml:id="SDT5-KZNS-Redna-014-2010-09-16.sp3">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa, gospod Stane Baluh.</p>
               <p>Sprašujem vabljene ali želi še kdo besedo?</p>
               <p>Če ne, potem odpiram razpravo članov komisije in vseh prisotnih seveda.</p>
               <p>Prvi se je prijavil gospod Roberto Battelli.  Izvolite, gospod podpredsednik.</p>
            </sp>
            <sp xml:id="SDT5-KZNS-Redna-014-2010-09-16.sp4">

               <speaker>ROBERTO BATTELLI:</speaker>

               <p>Hvala lepa. Lep pozdrav vsem. Zahvaljujem se direktorju urada, ker je zelo precizno,
               upam da smo vsi to opazili, povedal, da je korak naprej v tem, da se na nek način
               država zaveda razkoraka. Kajti, to spoznanje, ki obstaja od nekdaj, ampak ni nikoli
               prišlo na površje, nasprotno. Leta in leta se je dogajal proces samoprepričanja
               odgovornih in prepričanja javnosti, da je na področju narodnih skupnosti v Sloveniji,
               ne samo da vse v redu, ampak vse v najboljšem redu. Tisto, kar sta narodni skupnosti
               opozarjali vseskozi je sedaj sestavni del teh poročil. In to je korak naprej, v
               kolikor je to zares tako mišljeno, kot je izrečeno. Narodni skupnosti nista si nikoli
               prizadevali za uresničevanje nečesa, kar bi ne bilo v ustavnem in pravnem redu
               Slovenije, nikoli. Ampak za tiso, kar je v Ustavi in predvsem za tisto, kar je bilo v
               praksi, pa tudi ni več. In sedaj če pričakujem tu morda, da naj bom bolj precizen,
               lahko dam en primer, ki se mi zdi še najbolj eklatanten, to je sodstvo. V sodstvu je
               uporaba obeh jezikov, govorim za Koper, Izolo in Piran, v 80. letih bila nekaj, po
               Osimu, nekaj normalnega. Ta praksa je izginila z osamosvojitvijo.</p>
               <p>Druga zelo pomembna ugotovitev ekspertov je, da v Sloveniji nihče ne skrbi za kadre,
               ki so potrebni za izvajanje dvojezičnosti. V sodstvu smo imeli v prejšnjem mandatu
               majhen premik, ki pa ne pomeni dejansko uresničevanje tega. V vseh teh 20. letih se
               spomnim samo ene ministrice za pravosodje, ki je tudi kratek čas bila ministrica, in
               ki me je obvestila s prošnjo, da obvestim tudi vse ustanove, šolske in ostale
               ustanove, ki delujejo v prid narodne skupnosti, o dejstvu, da ima ministrstvo možnost
               in željo štipendirati ljudi, ki bi potem v sodstvu bili sposobni izvajati to, kar
               Ustava in zakoni predvidevajo. Jaz sem to razširil na vse, za katere sem menil, da bi
               lahko dali svoj prispevek k uresničitvi tega cilja, ampak iz tega ni bilo nič. Je
               vprašanje, če narodne skupnosti same lahko uresničujejo te cilje.</p>
               <p>Ko smo potem vprašali Ministrstvo za šolstvo svoj čas, kaj ono meni, odgovor je bil
               ne. Zato v našem primeru mora skrbeti Italija. Je vprašanje, če Italija tega ne dala,
               kaj se zgodi. Kakorkoli, ključno je, če menimo, da so uveljavljeni in zaščiteni v
               javnem in uradnem smislu jeziki narodnih skupnosti na ozemljih, kjer  ti narodni skupnosti živita, potem
               je logično in nujno, da mora država usposabljati ljudi, ki bodo to znali narediti,
               tako v upravi, kot v sodstvu in vseh drugih segmentih življenja, kjer je to
               nujno.</p>
               <p>Jaz apeliram na Vlado, ampak tudi na strokovne inštitucije, na javnost, na civilno
               družbo, da vendarle se zavejo teh stvari in da se nekaj ukrene. Kajti, vtis po
               tolikem času in po škandaloznem padcu pripadnikov narodnih skupnosti pri zadnjem
               popisu, ob tem, da ne kaže, da bi se kaj konkretnega dogajalo okoli teh pojavov, zato
               da se jih popravi in onemogoči. Vtis je, da ni želje v državi za izvajanje določenih
               aktivnih politik na tem področju. Nasprotno, vtis je, da se država tega otepa. In tu
               najde pri tem mnoge razloge, od resnične ali domnevne situacije Slovencev zunaj meja,
               do problema novodobnih manjšin, ki bodo sedaj, v kolikor se vse to izvaja, pač to bo
               ogrozilo pravzaprav majhnost slovenske identitete še dodatno in tako naprej. Ampak
               potem si pa res moramo naliti čistega vina. Ali se gremo nekaj? Ali pa ugotovimo, da
               se ne da? In to sporočimo tudi ljudem in naj si ljudje uredijo življenje na način, da
               ne bodo nasedali na stvari, ampak da bodo začeli vsaj živeti z neko osnovno
               digniteto, ki jih spravlja na varno pred prevarami.</p>
            </sp>
            <sp xml:id="SDT5-KZNS-Redna-014-2010-09-16.sp5">

               <speaker>PREDSEDNIK DR. LASZLO GÖNCZ:</speaker>

               <p>Hvala lepa. Še sam bi v okviru razprave dodal dve misli. Sicer uvodoma naj poudarim,
               da se v celoti strinjam s tistim, kar je gospod direktor Urada za narodnosti povedal
               in bom verjel, da se bo peljala ta pot in takšen pristop, kot je tudi nakazana.</p>
               <p>Predvsem bi opozoril na priporočilo odbora v zvezi s spodbujanjem uporabe
               italijanskega in madžarskega jezika. Namreč, ne bom navajal ime, saj ni težko, ker
               sta dve upravni enoti na območju Prekmurja. Ampak v eni upravni enoti imamo prav
               velike težave zaradi tega, ker osveščenost in informiranost tako prebivalstva, kot
               tudi samih izvajalcev določenih nalog na posameznih področjih ni taka, da bi se
               uporabljala dosledno madžarščina v različnih primerih, ki spadajo v delokrog upravnih
               enot. To je sedaj tudi konkretno vprašanje s katerim se ubadam in katero poskušamo
               reševati. Tu so različni dejavniki, ki še dodatno ovirajo to stanje, ki ga je omenil
               že gospod Battelli. Na primer, na narodnostno mešanem območju oziroma v Prekmurju je
               še ena težava, pa dve upravni enoti, to je Murska Sobota ni na narodnostno mešanem
               območju, hkrati so pa locirane službe in tudi prevajalska služba prav v tem centru.
               Sicer se ta zadeva a priori načelno ne bi smela se pojavljati kot težava, ampak kljub
               temu se, žal, pojavlja kot težava. Zato bi jaz posebej poudaril ta apel k spodbujanju
               uporabe jezika in  in
               izvajalcev oziroma tistih, ki so, pod narekovaji, "skrbniki", da se dvojezičnost
               izvaja, pa tudi samih pripadnikov narodnih skupnosti, ker žal ti trendi, ki jih je
               gospod podpredsednik omenjal, torej zmanjšanje prebivalstva, vzdušje ko tako,
               vplivajo tudi na to, da sami pripadniki skupnosti marsikaj zaradi že nekih
               psiholoških in drugih razlogov se apriori odločajo za uporabo večinskega jezika. Ne
               živimo v časih kot pred, ne vem, petimi desetletji, ko nekateri pripadniki še niso
               obvladali, pač narodne skupnosti niso obvladale slovenskega jezika. Danes, kot vemo,
               je to bolj izjema, morda še kakšen osemdesetletnik ali pa nekoliko starejši občan je
               takšen, ki zelo slabo obvlada slovenski jezik, ampak absolutna večina madžarskega
               življa, da ne govorim o italijanski skupnosti, ker ne poznam tako točno razmere.
               Torej ni takih, ki ne bi tako rekoč že na neki ravni obvladali slovenski jezik.</p>
               <p>Kot drugo se navežem tudi na to spodbujanje. Namreč, pomembno je pri izvajanju in
               uporabi narodnostnih jezikov predvsem vzdušje. Torej, to ni namenjeno samo narodnim
               skupnostim, ampak tudi večini. Dejansko narodna skupnost sama ne more niti
               formalnopravno niti dejansko uresničevati in izvajati dvojezičnosti. Zato je ta
               tretma narodnostno mešanega območja, ki je v slovenski ustavi izredno dobro nekje
               zastavljen, tista raven, ki bi se morala v praksi dejansko izvajati. Dejstvo je, da
               so tudi neki premiki, pa tudi ministrska skupina ugotavljam, da o tem ni dvoma, ampak
               dejansko te težave tudi obstajajo, zato ta priporočila, upam, da bo sleherna vlada
               jemala zelo resno. In so res že predlagani sklepi nekje formirani tako, da pospešijo
               tovrstne aktivnosti.</p>
               <p>S tem bi svojo razpravo zaključil. Sprašujem, ali želi kdo besedo? Gospod Marijan
               Križman.</p>
            </sp>
            <sp xml:id="SDT5-KZNS-Redna-014-2010-09-16.sp6">

               <speaker>MARIJAN KRIŽMAN:</speaker>

               <p>Hvala lepa.</p>
               <p>Zelo na kratko bom, ker je povedano več ali manj vse. Direktor je povedal bistvene
               stvari, pa ti tudi sedaj.</p>
               <p>Ker bom odšel za pol ure s tega sestanka, pa mi je žal, da moram iti, bom ob koncu
               svoje razprave predlagal tudi eno dopolnilo k 1. točki oziroma k prvemu sklepu.</p>
               <p>Pred tem pa bi povedal tako, kot Koprčan in nekdo, ki živi na dvojezičnem območju. Če
               osvetlimo z drugega kota vsakdanjega življenja, imam občutek, da pa ni vse tako
               slabo, kot na prvi pogled zgleda. Če pogledate Koper, Izolo in Piran, so kar dobro
               opremljeni z vidno dvojezičnostjo in tudi z izvajanjem vidne dvojezičnosti nimamo
               problemov. Seveda sedimo z nekaterimi kolegi iz skupnosti Italijanov tudi v Občinskem
               svetu Mestne občine Koper, kjer se nekako to po mojem prepričanju brez nekih velikih
               problemov ali pa vprašanj tako vidna dvojezičnost in na sploh uveljavljanje
               italijanskega jezika, bi rekel, ni problematično, absolutno ni problematično. Če
               hočete, pa še to, nam Koprčanom poznavanje italijanskega jezika je tako kot nekomu,
               ki živi tam nekje pri Mariboru nemškega. Nimamo nobenih težav. Težave, verjamem, da
               pa nastanejo nekje v kakšnem uradu in tako dalje, kjer se bo pa treba bistveno bolj
               potruditi z vseh strani, tudi s strani skupnosti Italijanov in tudi z vladne strani,
               da se odpravijo pomanjkljivosti, ki so dolgo časa že prisotne. Če hočemo dvojezične
               osebne izkaznice, za nekatere ja, za nekatere ne, ampak mi, ki živimo tam, vsi vemo
               točno, kje, kaj, kako in kdo mora imeti dvojezične dokumente in lahko vpraša tudi v
               italijanščini, mu je uradnik dolžan postreči to uslugo seveda v italijanskem jeziku.
               Tu se bo treba nekoliko 
               potruditi. Mislim, da z vseh strani na to ne vpliva število pripadnikov italijanske
               skupnosti, absolutno na to ne vpliva. Tako kot ne bo nič hudega in nič groznega, ker
               se že pojavljajo skupine iz nekdanjih republik, nekdanje skupne države Jugoslavije,
               ki želijo imeti v Sloveniji svojo manjšinsko pripadnost in imeti enak tretma, kot ga
               imajo v tem trenutku Italijani in Madžari. Ampak to vprašanje ima dolgo brado, to
               vprašanje ni zdaj kar o njem razpravljati in reševati, vendar se bo pojavilo. In ko
               se bo pojavilo, bo treba o njem razpravljati.</p>
               <p>Pri tej razpravi pa bi samo to rekel, nič ne bo ogrozilo, če rečem vsaj za
               italijansko skupnost na Obali zgodovinsko prisotnost italijanske skupnosti oziroma da
               ne govorim na splošno o zgodovini, ker to bi bilo izkrivljeno. Zato se mi zdi, da je
               treba mogoče nekoliko več napora vložiti v te administrativne in tehnične zadeve, da
               se odpravijo in po mojem prepričanju bi bilo veliko bolje na tem področju. Sem pa
               nasprotnik in drugače razmišljam o tistih, ki primerjajo Slovenijo in Italijo. To
               povem zaradi tega, ker če se tega lotimo, potem končamo v neki slepi ulici, skregani,
               užaljeni in ne vidimo ven. Jaz nasprotno mislim, da je treba uveljaviti vse tisto,
               kar nam zakoni omogočajo. Italijanska skupnost, pripadniki italijanske skupnosti so
               državljani Republike Slovenije. Govorimo eden drugemu, ne govorimo nekomu tretjemu,
               ki se je slučajno tu pojavil.</p>
               <p>Zato, se opravičujem, predsednik, ampak če lahko dodam, ker najbrž boste glasovali,
               ko me ne bo in ne bom mogel tega opraviti. Jaz bi predlagal, da v 2. točki teh
               sklepov, ki ste jih razdelili, v četrti vrstici od vejice naprej "naj pri spremembah
               in uresničevanju zakonskih podlag o pravicah avtohtonih narodnosti v Republiki
               Sloveniji dosledno upošteva poročila Odbora ministrov Sveta Evrope." Ta beseda "in
               uresničevanje" se mi zdi zelo pomembna, ker če bi uresničevali nekatere stvari tudi
               zdaj, mogoče bi se zdaj pogovarjali o kakšnem problemu manj. In zdaj, če boste
               smatrali pri glasovanju, da je ta moja pripomba na mestu, boste glasovali, če pa
               pridem nazaj, bom tudi jaz o tem glasoval. Hvala lepa.</p>
            </sp>
            <sp xml:id="SDT5-KZNS-Redna-014-2010-09-16.sp7">

               <speaker>PREDSEDNIK DR. LASZLO GÖNCZ:</speaker>

               <p>Hvala lepa. Za mene je ta predlog sprejemljiv, ampak bomo seveda o tem glasovali.</p>
               <p>Za besedo je prosil gospod Miro Petek.</p>
            </sp>
            <sp xml:id="SDT5-KZNS-Redna-014-2010-09-16.sp8">

               <speaker>MIRO PETEK:</speaker>

               <p>Hvala lepa za besedo. Lep pozdrav tudi v mojem imenu!</p>
               <p>Mislim, da je poročilo razmeroma ugodno in smo v Sloveniji lahko s tem poročilom
               zmerno zadovoljni. Seveda pa idealnega stanja ni in ga tudi v prihodnje ne bo. Moramo
               pač težiti k temu, da se čim boljšemu stanju čim bolj približamo, kar pa je seveda
               stalni boj, tako predstavnikov narodnih skupnosti kot tudi nas tukaj, v Državnem
               zboru. Ni vse dobro, kot je rekel kolega Battelli, in ni vse najbolj v redu, to je
               dejstvo. Seveda je pa vprašanje, kaj narediti, da bi se znebili tudi vtisa, da se
               država temu vprašanju izogiba. Ne vem, če je ta vtis vseprisoten, mogoče imajo ta
               vtis samo nekateri. Vendar mislim, da slovenska država ima voljo, da se te zadeve
               urejajo.</p>
               <p>Priporočila Odbora ministrov so znana, so tu decidirano napisana in mogoče bi naša
               komisija vsaj enkrat ne leto ta priporočila dala na mizi in bi se o tem pogovarjali.
               In da bi sledili, ali je na tem področju narejen kak napredek ali ne. Se pravi, vsaj
               enkrat na leto ali na pol leta.</p>
               <p>Kar se pa tiče predlaganih sklepov, jih podpiram, tudi s to intervencijo kolega
               Križmana. Hvala.</p>
            </sp>
            <sp xml:id="SDT5-KZNS-Redna-014-2010-09-16.sp9">

               <speaker>PREDSEDNIK DR. LASZLO GÖNCZ:</speaker>

               <p>Hvala lepa, gospod Petek. Ta pobuda je dobrodošla. Sicer smo tudi v ožjem krogu
               podobno razmišljali, da se vsaj enkrat letno to poročilo obravnava v okviru Komisije
               za narodne skupnosti.</p>
               <p>Za besedo je prosila gospa Darja Lavtižar Bebler. Izvolite, gospa poslanka.
               </p>
            </sp>
            <sp xml:id="SDT5-KZNS-Redna-014-2010-09-16.sp10">

               <speaker>DARJA LAVTIŽAR BEBLER:</speaker>

               <p>Hvala lepa, gospod predsednik. Vabljena sem na to sejo kot vodja delegacije Državnega
               zbora v Parlamentarni skupščini Sveta Evrope.</p>
            </sp>
            <sp xml:id="SDT5-KZNS-Redna-014-2010-09-16.sp11">

               <speaker>PREDSEDNIK DR. LASZLO GÖNCZ:</speaker>

               <p>Saj sem uvodoma povedal.</p>
            </sp>
            <sp xml:id="SDT5-KZNS-Redna-014-2010-09-16.sp12">

               <speaker>DARJA LAVTIŽAR BEBLER:</speaker>

               <p>Saj, če bi vedela prej, da bo gospod Križman šel, bi si priskrbela pooblastilo o
               nadomeščanju zaradi glasovanja o sklepih. No, ampak verjamem pa, da ne bo problema
               sprejeti sklepov, kot so predlagani oziroma bodo verjetno še tekom razprave
               izboljšani.</p>
               <p>Najprej moram povedati, da kot vodja delegacije v Parlamentarni skupščini Sveta
               Evrope se s tem stvarmi konkretno v Parlamentarni skupščini Sveta Evrope ne ukvarjamo
               pogosto, vsaj ne redno. S to problematiko se redno ukvarja Odbor ministrov. In v tem
               smislu imam tudi kot nekdanja veleposlanica Republike Slovenije pri Svetu Evrope
               določene izkušnje konkretno s tega področja. Vesela sem, da je tu tudi gospa
               Klopčičeva, ki pa ima izkušnje s strokovnega vidika, strokovnega odbora. Tako da kar
               lahko zapolniva pravzaprav to sliko, s čim se Svet Evrope kot organizacija, ki
               posebej skrbi za človekove pravice v Evropi, ukvarja.</p>
               <p>Moram povedati, da sem bila tudi sama aktivno udeležena pri nastajanju prvega ali
               drugega poročila, tu gre za tretje poročilo. In vem, da je takrat za Slovenijo
               veljalo in velja očitno še danes, da se vzame kot gotovo dejstvo, da ima Slovenija že
               uveljavljene dokaj visoke standarde na področju zaščite tako pravic narodnih
               skupnosti kot tudi rabe njunih jezikov ali njihovih jezikov. In zato strokovni odbor
               in potem tudi Odbor ministrov izhaja iz nekih drugih predpostavk in v svojih
               priporočilih tudi nakazuje in odkazuje na možnost oziroma priporočilo za
               uveljavljanje višjih standardov na tem področju. Zato bi se strinjala s tem, kar je
               prej kolega Križman rekel, da sicer to poročilo in ta priporočila dajejo prvi vtis,
               kot da je pri nas na tem področju malo narejenega oziroma slabo urejeno, vendar pa
               vsi vemo, da seveda temu ni tako. Če se primerjamo z drugimi državami, potem
               verjemite, da zelo odstopamo navzgor. Od tega, da imamo v ustavi že takšno ureditev,
               ki je glede standardov zelo visoko in tudi v praksi. Je pa seveda problem tega
               razkoraka, kaj daje po eni strani ta pravna podlaga in zakonska ureditev, kaj pa se
               potem v resnici in kako se v resnici to uresničuje. To seveda ne pomeni, ko sem
               govorila na začetku, da vendar govorimo o nekih drugih standardih, ki veljajo za
               Slovenijo, da ne bi mogli in morali v Sloveniji, če smo se tako odločili, že v svoji
               ustavni ureditvi teh stvari dejansko tudi v praksi uveljavljati in izvajati na višji
               ravni.</p>
               <p>Moram reči, da se z vsem tem, kar je to poročilo in kar priporočila ugotavljajo,
               seveda strinjam. Je pa vprašanje, kdo je zdaj tisti odgovorni v tej družbi in v tej
               državi in kdo je tisti, ki bi moral v prvi vrsti res vse to zagotoviti. Namreč, tudi
               narodne skupnosti same, čeprav vem, da vse to ne more na njihovih plečih sloneti, pa
               vendar so najbrž v prvi vrsti tudi tiste, ki morajo tu voditi neko večjo aktivnost.
               In da je volja bila v Sloveniji, spomnim se konkretno, ker je kolega Battelli govoril
               o problemih v sodstvu, da smo v predprejšnjem mandatu spremenili celo zakon o
               sodnikih, o sodiščih, o sodniški službi pravzaprav, kjer je bilo sprva določeno, da
               pri nas lahko je za sodnika izvoljen tisti, ki opravi vse strokovne pogoje, zadosti
               vsem strokovnim pogojem, in da mora biti star najmanj 30 let. Mi smo ravno takrat na
               pobudo poslanke Pozsončeve spremenili ta zakon, da smo za območja, kjer se zahteva
               dvojezično poslovanje na sodiščih in v upravi, da je tam lahko starostna meja
               sodnikov celo 27 let. In menda je potem zlasti to območje, kjer se uporablja
               madžarščina kot uradni jezik, da je ravno ta sprememba zakona takrat  v veliki meri pripomogla k
               blaženju teh problemov. Seveda pa najbrž tudi to ni dovolj.</p>
               <p>Zato bi rekla, da bi verjetno v te naše sklepe oziroma vaše sklepe, ki jih boste
               danes oblikovali in sprejeli, nekje morali vključiti tudi neko priporočilo ali neko
               zahtevo od države, vlade, da v zvezi s štipendijsko politiko stori kaj, da bi se
               pridobilo ljudi, ki bi se bili pripravljeni učiti tudi obeh teh jezikov. Namreč, če
               govorimo - sama sem pravnica in če govorimo, recimo, o poslovanju sodišč, si
               predstavljam, da je to zelo strokovno zahtevna stvar. In ni enostavno, da bo nek
               sodnik, ki, recimo, ni Italijan ali pa ni italijanščina njegov materin jezik, lahko
               tudi v italijanščini tako strokovno subtilne in zahtevne stvari obvladal. Zato se mi
               zdi, da bi bilo prav, da bi v enega od teh sklepov napisali, da tud ta komisija
               apelira na ustrezno ministrstvo ali vlado, kakor hočete, da bi posebno pozornost
               namenila oblikovanju takšne štipendijske politike, ki bi motivirala in tudi dajala
               možnost študija italijanščine ljudem, ki so sicer neke druge stroke, recimo, pravniku
               ali upravnemu delavcu ali kakorkoli že.</p>
               <p>In podpiram, kot rečeno, ta Križmanov predlog zaradi tega, ker mislim, da je pri nas
               dejansko problem zgolj v tem razkoraku med tem, kaj zakon že zagotavlja in zakoni že
               zagotavljajo, in med tem, kako se potem te zahteve v praksi uresničujejo. In s tega
               vidika se mi ti sklepi ne zdijo zadostni, ker poudarjajo pravzaprav to zakonodajno
               plat v obeh točkah, v 2. in 3. točki, prevelik poudarek na tistem, kar pravimo, da je
               v bistvu že zelo dobro. Dobro pa ni tisto, kako se to izvaja. In tu bi morali v tem
               vmesnem prostoru najti neka ustrezna priporočila oziroma sklepe, ki bi šli v tej
               smeri, kako v praksi uveljaviti višjo raven.</p>
               <p>Toliko zaenkrat. Hvala.</p>
            </sp>
            <sp xml:id="SDT5-KZNS-Redna-014-2010-09-16.sp13">

               <speaker>PREDSEDNIK DR. LASZLO GÖNCZ:</speaker>

               <p>Hvala lepa.</p>
               <p>Dve kratki refleksiji. Torej, kar se tiče vašega predloga v zvezi s kadri in
               kadrovsko politiko, mislim, da je za podpreti in za pozdraviti. Lahko se ta
               predlagani 2. sklep dopolni na koncu, na primer, z besedilom, ampak to je zdaj
               improvizirano besedilo, "s posebnim poudarkom na skrbi za kadre" ali kakorkoli že,
               bomo formulirali. To je ena zadeva.</p>
               <p>Druga stvar je pa ta, da prav zato predlagamo v 3. točki pospešitev aktivnosti v
               zvezi s predlagano splošno zakonodajo za narodne skupnosti, kjer bi se v tem zakonu
               izrecno popravilo izvrševanje zakonskih določb. Torej, nismo pozabili na to, ampak
               menimo, da v okviru nekega predlaganega koncepta bi bilo prav, da se zadeve peljejo.
               In poudarek v nekem takem splošnem zakonu je prav na uresničevanju zakonskih določb.
               Žal nimamo mehanizmov, na splošno nimamo mehanizmov za izvajanje zakonov. Imamo dobre
               zakone, načelno dobre zakone, določbe so več ali manj primerne, izvršba oziroma
               uresničevanje pa šepa tudi zato, ker nimamo pravih mehanizmov za ugotavljanje in
               potem na koncu koncev tudi za nadzorovanje te izvedbe. Zato je v tej 3. točki predlog
               v tej smeri. Seveda se pa lahko tudi drugače zmenimo.</p>
               <p>Se pa načelno strinjam in mi nikoli ne poudarjamo, niti jaz niti gospod Battelli,
               niti drugi, da je v Sloveniji problem kakorkoli s formalnopravnim delom zakonodaje.
               In tudi sami trdimo, da je nek nadstandard v evropskem merilu. Ampak verjemite pa, da
               nastajajo zelo velike težave prav na področju uresničevanja mnogokrat pri čisto
               banalnih zadevah.  In prav na
               to opozarja tudi ta odbor. To je, mislim, glavno opozorilo. Torej, razlika med "de
               iure" in "de facto". </p>
               <p>Sem zaključil. Gospod Roberto Battelli, izvolite.</p>
            </sp>
            <sp xml:id="SDT5-KZNS-Redna-014-2010-09-16.sp14">

               <speaker>ROBERTO BATTELLI:</speaker>

               <p>Ja, problem je prav v tem, da po 20 letih mi danes ugotavljamo, da nekdo mora skrbeti
               za usposabljanje kadrov. Ampak 20 let ni nihče tega gledal, v tem je problem.
               Zakonodaja je pa ista, ampak se je ne da izvesti, če nimamo ljudi, ki so usposobljeni
               to izvajati. Država skrbi za svoje upravne, kako bi rekel, strokovnjake in tako
               naprej. Povsod je to stvar države. Ampak ta segment očitno ne deluje. Veste, in če
               gremo globlje, vi boste rekli, da je to vtis, ne pa resnica. Jaz nisem prepričan, da
               so ljudje, ki obiskujejo tiste formativne kurikule, ki jih dajo skozi, nisem
               prepričan, da so oni spodbujeni k temu, da bodo senzibilni do teh stvari. Jaz imam
               vtis, da se dogaja nasprotno. Tako da v upravi je gotovo, ker mi se soočamo s tem,
               ampak individualno. Gotovo so ljudje, ki ne marajo uresničevati tega in nimajo
               nobenega odnosa do tega, ker se jim zdi odveč. Nekateri pa sploh ne vedo, da bi
               morali upoštevati določene stvari. In se čudijo, pa gredo vprašat nadrejene, kaj zdaj
               s tem, kaj naj naredim s tem, ki zdaj hoče napisati naslov v italijanskem jeziku, na
               pošti na primer, kar ni bil problem nikoli prej. Konkretno življenje je narejeno iz
               teh stvari. Konkretno življenje je tisto, ki ga vsak posameznik živi pač. In tega je,
               verjemite, veliko. Da ne govorimo o vzdušju, ki je itak vztrajno nespodbudno in
               negativno za upoštevanje teh drugačnosti.</p>
               <p>Mi smo ponovno kot Italijani, ne glede na dobronamerne in dobromisleče, in to seveda
               ne leti na njih, leti na tiste, ki tega ne delajo, se pravi, da spoštujejo, ker so
               mnogi, ki spoštujejo in imajo tako zavest o normalnem spoštljivem človeškem odnosu do
               teh drugačnosti, ampak jih je mnogo, ki pa tega nimajo. Nasprotno, oni so zelo
               dojemljivi za vse tisto, kar se širi negativnega okoli tega, kar ugotavlja tudi odbor
               strokovnjakov. In so te tako imenovane neoprijemljive stvari tiste, ki pravzaprav
               prispevajo dosti k temu, da se zakonodaja ne uresničuje. Hvala.</p>
            </sp>
            <sp xml:id="SDT5-KZNS-Redna-014-2010-09-16.sp15">

               <speaker>PREDSEDNIK DR. LASZLO GÖNCZ:</speaker>

               <p>Hvala lepa.</p>
               <p>Glede na predlog gospe Beblerjeve, na podlagi konzultacije tukaj šepetaje, ne bomo
               predlagali dopolnitve 2. točke, ampak kar novo, 3. točko.</p>
               <p>Ker prijavljenih za razpravo ni, bom prebral predlagane sklepe.</p>
               <p>Prvič: Komisija za narodni skupnosti se je seznanila s poročilom Odbora strokovnjakov
               o rabi Evropske listine o regionalnih ali manjšinskih jezikih v Republiki Sloveniji,
               s priporočilom Odbora ministrov Sveta Evrope o njeni rabi, tretji nadzorni krog.</p>
               <p>Drugič, tu bom tudi predlagal tisto besedico dopolnitve, ki jo je predlagal gospod Križman. Torej, zdaj se bo
               nova verzija glasila: Komisija za narodni skupnosti skladno s poročilom Odbora
               strokovnjakov o rabi Evropske listine o regionalnih ali manjšinskih jezikih v
               Republiki Sloveniji, s priporočilom Odbora ministrov Sveta Evrope o njeni rabi,
               tretji nadzorni krog, priporoča Vladi Republike Slovenije, naj pri spremembah in
               uresničevanju zakonskih podlag o pravicah avtohtonih narodnih skupnosti v Republiki
               Sloveniji dosledno upošteva priporočila Odbora ministrov Sveta Evrope.</p>
               <p>Potem bi na predlog gospe Beblerjeve dodali naslednjo, 3. točko: Komisija za narodni
               skupnosti poziva Vlado Republike Slovenije in ustrezna ministrstva, da namenijo
               posebno pozornost oblikovanju take kadrovske in štipendijske politike, ki bi
               spodbujala strokovno izobraževanje kadrov na narodnostno mešanem območju v jezikih
               avtohtonih narodnih skupnosti.</p>
               <p>Če je potrebno... <stage>/Oglašanje v ozadju./</stage></p>
            </sp>
            <sp xml:id="SDT5-KZNS-Redna-014-2010-09-16.sp16">

               <speaker>ROBERTO BATTELLI:</speaker>

               <p>Omogoči...</p>
            </sp>
            <sp xml:id="SDT5-KZNS-Redna-014-2010-09-16.sp17">

               <speaker>PREDSEDNIK DR. LASZLO GÖNCZ:</speaker>

               <p>Namesto "ki bi spodbujala", "ki bo omogočila"? <stage>(Ja.)</stage> Ker je zdaj improviziran ta
               sklep, ali se... Dobro, bom najprej odprl razpravo o sklepih, se opravičujem.</p>
               <p>In še četrti sklep: Komisija za narodni skupnosti predlaga Vladi Republike Slovenije,
               naj pospeši aktivnosti pri pripravi Predloga splošnega Zakona o uresničevanju pravic
               avtohtone italijanske in madžarske narodne skupnosti v Republiki Sloveniji, ki bi med
               drugim učinkoviteje uredil mehanizme celovitega nadzora nad uresničevanjem pravic
               avtohtonih narodnih skupnosti v Republiki Sloveniji.</p>
               <p>Odpiram razpravo o predlaganih sklepih. Gospod Urh, izvolite, imate besedo.</p>
            </sp>
            <sp xml:id="SDT5-KZNS-Redna-014-2010-09-16.sp18">

               <speaker>ANTON URH:</speaker>

               <p>Se opravičujem, k novemu četrtemu, prejšnjemu tretjemu in zdaj samo k četrtemu bi
               predlagal naslednje: Komisija za narodni skupnosti predlaga Vladi Republike... Jaz bi
               tako rekel: Komisija za narodni skupnosti poziva Vlado Republike, naj pospeši
               aktivnosti pri pripravi Predloga splošnega zakona... Ne "predlaga", "poziva". Že prej
               smo v novi 3. točki napisali "poziva", tudi zdaj jo "pozivajmo".</p>
            </sp>
            <sp xml:id="SDT5-KZNS-Redna-014-2010-09-16.sp19">

               <speaker>PREDSEDNIK DR. LASZLO GÖNCZ:</speaker>

               <p>Za mene je ta predlog sprejemljiv.</p>
               <p>Gospa Klopčičeva, izvolite, imate besedo.</p>
            </sp>
            <sp xml:id="SDT5-KZNS-Redna-014-2010-09-16.sp20">

               <speaker>DR. VERA KLOPČIČ:</speaker>

               <p>Jaz bi predlagala, da bi se to dopolnilo bolj specificiralo v skladu s Priporočilom
               številka 4, ki govori o tem, da je spodbujanju rabe jezika, njihove rabe na področju
               upravnih organov in javnih služb gospodarskih in družbenih dejavnosti, kot tudi v
               odnosu z lokalno izpostavo državne uprave. Kjer je bolj jasno, na kaj se nanaša. Ali
               pa, da se omeni, da se v skladu s Priporočilom številka 4 - da se bolj specificira.
               Ker, kot je že bilo omenjeno, oba jezika sta na narodnostno mešanem območju prisotna,
               ampak tu so pa v bistvu tisti ukrepi proaktivni, ki so nujni, da se zapolni ta
               vrzel.</p>
               <p>Pa mogoče še to, zdaj ko imam besedo, da pri Evropski listini - jaz sem članica
               odbora - je pomembno razumeti, da ima listina, da je razdeljena na drugi in na tretji
               del. In da v drugem delu so določene obveznosti za državo glede na status jezika, ne
               glede na to, ali je država specificirala ta jezik kot jezik, za katerega bo
               uporabljala listino. In mogoče je v razpravi o uresničevanju listine nekaj
               nerazumevanja, ker ta tretji del listine, ki govori pa o konkretnih ukrepih, ki se
               nanašajo na izobraževanje, na uporabo jezika pred upravnimi organi, v pravosodju, se
               pa obravnava izključno samo za italijanski in madžarski jezik, tako kot je Slovenija
               navedla ob instrumentu ob ratifikaciji. In kadar se govori o varstvu drugih jezikov,
               v tem konkretnem primeru je bilo večkrat omenjeno tudi jeziki novih manjšin ali
               drugih manjšinskih skupnosti, se ta sklop varstva ne enači z varstvom za italijansko
               in madžarsko narodno skupnost, ki je zagotovljeno v pravnem redu Slovenije, ampak
               zahteva priznanje, spoštovanje jezika in druge ukrepe. To se pravi, da to sta dve
               različni ravni varstva. Hvala.</p>
            </sp>
            <sp xml:id="SDT5-KZNS-Redna-014-2010-09-16.sp21">

               <speaker>PREDSEDNIK DR. LASZLO GÖNCZ:</speaker>

               <p>Hvala lepa za to opozorilo, pa tudi  tolmačenje. </p>
               <p>Če se strinjate, bi predlagani novi tretji sklep dopolnili na podlagi razprave gospe
               Klopčičeve, v smislu, da Komisija za narodni skupnosti poziva Vlado Republike
               Slovenije in ustrezna ministrstva, da v skladu s 4. členom poročila, ki ga zdaj ne
               bom točno poimenoval, bomo pa navedli potem v samem sklepu, nameni posebno pozornost
               oblikovanju take kadrovske in štipendijske politike, ki bo omogočala strokovno
               izobraževanje kadrov na narodnostno mešanih območjih v jezikih avtohtonih narodnih
               skupnosti.</p>
               <p>Ne vidim več želje po razpravi, zato bomo kar prešli na glasovanje. Če se strinjate,
               ne bom ponovno prebiral besedila, ampak samo številko sklepa.</p>
               <p>Na glasovanje dajem prvi sklep v okviru te točke.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Komisija je sklep soglasno potrdila.</p>
               <p>Glasujemo o drugem sklepu.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Tudi ta sklep je potrjen soglasno, s 5 glasovi za in nobenim proti.</p>
               <p>Glasujemo o novem tretjem sklepu.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Tudi ta sklep je potrjen.</p>
               <p>Glasujemo še o novem četrtem predlogu sklepa.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Tudi ta sklep je soglasno potrjen.</p>
               <p>Ugotavljam, da so bili vsi sklepi sprejeti.</p>
               <p>S tem zaključujem 1. točko dnevnega reda.</p>
               <p>Vsem sodelujočim se lepo zahvaljujem za prispevke.</p>
               <p>Prehajamo na <title>2. TOČKO DNEVNEGA REDA - PROBLEMATIKA NARODNE IN JEZIKOVNE
                  OPREDELITVE PRIPADNIKOV ITALIJANSKE IN MADŽARSKE NARODNE SKUPNOSTI V OKVIRU
                  REGISTRSKEGA POPISA PREBIVALSTVA REPUBLIKE SLOVENIJE V LETU 2011.</title>
               </p>
               <p>Gradivo Poslanske skupine italijanske in madžarske narodne skupnosti ste prejeli
               naknadno. Kljub temu pa povzemam najvažnejše vsebinske sklope.</p>
               <p>Kot ste lahko prebrali v tem gradivu, bo registrski popis prebivalstva, gospodinjstev
               in stanovanj Republike Slovenije v letu 2011 drugačen od dosedanjih popisov
               prebivalstva, saj bo izveden registrsko, s povezovanjem različnih administrativnih in
               statističnih podatkov, brez zbiranja podatkov na terenu. Nov način popisa, ki je v
               skladu z evropskimi normativi in priporočili Evropske unije, nedvomno vsebuje
               pomembne novitete, ki so dobrodošle in podpore vredne. Tudi bistveno manjši stroški
               predvidenega popisa v primerjavi s preteklimi, so pohvale vredni in v današnjem času
               še posebej dobrodošli.</p>
               <p>V okviru naše komisije smo to točko dnevnega reda uvrstili na današnjo sejo zato, ker
               med zbranimi podatki registrskega popisa ne bo oziroma naj ne bi bilo več tistih, ki
               se nanašajo na narodno in jezikovno pripadnost. V določeni strokovnih in narodnostnih
               krogih ocenjujejo oziroma ocenjujemo, da so pa lahko tovrstni podatki marsikdaj nujno
               potrebni z vidika načrtovanja razvoja italijanske in madžarske avtohtone narodne
               skupnosti.</p>
               <p>V okviru madžarske narodne skupnosti so nekatere organizacije tudi že zavzele
               stališča, da so tovrstni podatki pri njihovi dejavnosti potrebni. V tem krogu ni
               treba posebej poudarjati, da je na področju uradne in javne rabe italijanskega in
               madžarskega jezika, vzgoje in izobraževanja ter informiranja, načrtovanja kulturne
               dejavnosti, znanosti in raziskovanja, gospodarske osnove in drugih vsebin pri
               odločanju treba upoštevati strokovne argumente, ki jih je brez osnovnih podatkov o
               stanju na področju narodne pripadnosti izredno težko oblikovati. Zaradi celovitejšega
                   razumevanja problematike
               je treba poudariti, da lahko posamezna članica EU poleg obveznih vsebin, ki so
               konkretno opredeljene, v popis vključi tudi druga vprašanja, skladno z nacionalnimi
               potrebami, tradicijo oziroma možnostmi. Po mojem mnenju bi se lahko v Sloveniji glede
               na tradicijo na področju ohranjanja in zaščite avtohtonih narodnih skupnosti odločili
               tudi tako, da narodna in jezikovna pripadnost ostaneta med kategorijami registrskega
               popisa. Nekatere države v naši ožji in širši soseščini so se tako odločile. Uredba EU
               torej nikakor ne onemogoča, da se v registrski popis ne vključijo tudi podatki o
               narodni in jezikovni pripadnosti. Morda se v primeru uvrščanja opredeljevanja o
               narodni in jezikovni pripadnosti med vsebine popisa lahko pojavi kot težava
               pomanjkanje primerih podatkovnih baz, ki so pri registrskem popisu eden od važnejših
               pogojev možnosti izvedbe. Kljub temu menimo, da bi se o odločitvi o opustitvi
               opredeljevanja narodne in jezikovne pripadnosti morali opredeljevati na osnovi neke
               analize stanja in posledic, ki jih potencialno prinaša nova rešitev. Predvsem pa ob
               upoštevanju stališč tistih, na katere se sprememba nanaša, torej narodnih skupnosti.
               Menimo tudi, da zgolj tehnično organizacijski dejavniki, kar pomanjkanje primerne
               podatkovne baze, kot sem že omenil, prav gotovo je, ne morejo biti razlog, da se
               opusti opredeljevanje na področju narodne in jezikovne pripadnosti, na način, da se
               ne omogoči drugačne možnosti za pridobivanje oziroma izkazovanje najvažnejših
               podatkov narodne pripadnosti avtohtonih narodnih skupnosti. Zavedamo se tudi, da se
               izkazovanje narodne in jezikovne identitete pripadnikov narodnih skupnosti lahko tudi
               zlorablja. Zato je zelo pomembno, da namen podatkov oziroma informacij opredelimo v
               duhu slovenske ustave. Vemo pa, da ustavna določba preprečuje zlorabo tovrstnih
               podatkov. Prepričani smo, da je z drugačnimi mehanizmi, na primer v okviru
               raziskovalnega projekta, v koordinaciji pristojnih državnih ustanov ali kako drugače,
               mogoče najti premostitveno rešitev, vzporedno z izvedbo registrskega popisa ali pa
               vsaj v nekem doglednem času. Ta bo zadovoljivo lahko rešila zagato na področju
               izkazovanja podatkov, ki so za avtohtone narodne skupnosti nujno potrebni zaradi
               možnosti spremljanja stanja... <stage>/izgovori nerazločno/</stage>... dejavnikov in... <stage>/nerazločno/</stage>
               na področju strukture prebivalstva narodnostno mešanega območja. V tej smeri bomo
               predlagali tudi sklepe, če se bo seveda v okviru razprave potrdilo, da je naše
               razmišljanje pravilno.</p>
               <p>V posredovanem gradivu poslanske skupine smo predlagali, da se v okviru razprave
               opredelimo do omenjene potrebe po podatkih o narodni in jezikovni pripadnosti.
               Nadalje, do potrebe raziskovalnega projekta v ta namen, torej o nekem projektu
               raziskovalnem, ter o možnosti širitve opredeljevanja do izražanja dvojne narodne in
               jezikovne identitete, kar je že kvaliteta oziroma vsebina, ki je posledična zdaj v
               tem kontekstu.</p>
               <p>S tem zaključujem ta nekoliko daljši uvod in dajem besedo morda najprej direktorici
               Statističnega urada, gospe Križmanovi. Izvolite.</p>
            </sp>
            <sp xml:id="SDT5-KZNS-Redna-014-2010-09-16.sp22">

               <speaker>MAG. IRENA KRIŽMAN:</speaker>

               <p>Dober dan! Spoštovani, lepo pozdravljeni v imenu Statističnega urada Republike
               Slovenije! Hvala za povabilo in možnost, da lahko neposredno razložimo to
               problematiko, ki jo mi kot Statistični urad, katerega poslanstvo je zagotavljati
               podatke za uporabnike, nedvomno je to za nas velika priložnost in se te potrebe
               zavedamo. Mogoče bi rekla, ker smo tik pred letom 2011, da ne razpravljamo prvič
               danes o tej potrebi, ampak smo to sprožili že ob pripravi srednjeročnega programa, ki
               teče, torej več kot pred tremi leti, in smo takrat tudi skupaj ugotovili, da bo
               naslednji popis, registrski - namreč, Slovenija je izpolnila možnost, ki jo imajo
               tudi nordijske države, ker imamo veliko teh registrov in baz, da lahko te podatke, ki
               so osnova tudi evropskega zakona, zagotovimo iz obstoječih administrativnih virov,
               seveda z veliko dela na statistiki, kjer je treba te vire potem povezati, očistiti in
               statistično urediti. In s tem prihranimo 12 milijonov evrov. Mislim, da v tej
               situaciji, v kakršni smo, se moji kolegi, direktorji tistih držav, ki te možnosti
               nimajo, danes soočajo s strahotno težavo, kako zagotoviti podatke o tej ekonomski
               krizi in izvesti popis. 
               Seveda pa ima registrski popis, in se vam zahvaljujem za to izčrpno predstavitev,
               tudi problem, da določenih podatkov kot je tudi narodna in jezikovna pripadnost v teh
               naših evidencah ni, v nekaterih mogoče celo so, vendar niso na tak način, da bi jih
               mi sami od sebe lahko vključili v registrski popis in bi pri tem rabili vašo podporo
               oziroma to kar je tu predlagano, raziskovalni projekt v katerem bi ugotovili vse
               prednosti in pomanjkljivosti teh možno obstoječih virov dopolnjenih, potem s
               potencialnim anketnim raziskovalnim oziroma na nek drug strokovni način prišli do
               podatkov, ki jih vi smatrate, da so potrebni, kajti to je tisto kar vi kot uporabniki
               nam predlagate in mi absolutno bomo to tudi spoštovali vendar pričakujemo tukaj res
               sodelovanje vseh vladnih inštitucij, ki so tudi v sklepu navedene. Zato bi rekla, da
               smo zelo veseli in s tem bi zaključila in mogoče dala še kakšno pojasnilo. Če boste
               to podprli, da gremo v takšno možnost in rada bi rekla le to ne bo predmet tega
               registrskega popisa, ampak je to, jaz razumem gospoda Göncza, ker sva se tudi o tem
               pogovarjala, da bi bili to neki uradni podatki, ker je to za vašo problematiko
               izjemno pomembno in to je lahko tudi proizvod tega projekta skupnega v katerem bi
               prišli do dovolj kvalitetnih podatkov in še enkrat zagotavljam, da je statistični
               urad, ki ima metodološko in statistično znanje absolutno pripravljen tukaj
               sodelovati. Mi nismo čisto brez podatkov Slovenije o teh elementih naše družbe in
               prav na področju narodne in jezikovne pripadnosti, zadnji podatki zbrani so bili v
               popisu 2002, seveda so imeli ti podatki tudi težave o katerih tudi sami veste, da so
               težave, ker gre tukaj za izjavo in da so tudi določeni podatki iz drugih virov na
               voljo. Tako, da če bi želeli tudi kašne podatke, moj kolega Danilu Dolenc, ki je prav
               zadolžen za popis projekt popisa, lahko tudi kasneje še postreže s kakšnimi podatki.
               Hvala lepa za enkrat.</p>
            </sp>
            <sp xml:id="SDT5-KZNS-Redna-014-2010-09-16.sp23">

               <speaker>PREDSEDNIK DR. LAZSLO GÖNCZ:</speaker>

               <p>Hvala lepa za ta pozitiven pristop in za to mnenje. Moram povedati, da tudi podobno
               mnenje je izrazila direktorica inštituta za narodnostna vprašanja, ki je sicer danes,
               ampak verjetno je gospa Klopčičeva podobno povedala. In s tem pozivam ostale, da se
               pridružijo k razpravi, tudi člane komisije, seveda. Izvolite, gospod Velemir Gjurin,
               predstavnik Ministrstva za kulturo. Izvolite.</p>
            </sp>
            <sp xml:id="SDT5-KZNS-Redna-014-2010-09-16.sp24">

               <speaker>MAG. VELEMIR GJURIN:</speaker>

               <p>Jaz sem na sestanku sosveta za statistiko se oglasil. Problem namreč ne zadeva samo
               manjšini, ampak zadeva nas vse. Saj tudi Slovenci v celoti, pa ne bom rekel, da smo
               hkrati tudi jezikovno neke vrste manjšina, torej bi morali biti podatkovno
               ovrednoteni s tega vidika. Država ravno tako potrebuje. In problem, ki ga jaz vidim
               zdaj, ko sta manjšini sprožili to vprašanje, je, da sociolingvistično ni v redu, da
               se dela nek pandan popisov, ker to vendarle je, saj je nastal zdaj predlog zaradi
               tega, samo za ta del Slovenije. Tu bi bilo pametno najti neko rešitev, in to govorim
               z vso pripadnostjo vsem jezikovnim manjšinam, saj sem vendar jezikoslovec, treba bi
               bilo najti neko rešitev, ki bi bila celovitejša. In zdaj, če je tam recimo 12
               milijonov prihranjenih, se človek vpraša za koga, saj ni bilo to 12 milijonov, ki bo
               šlo manjšinam, da sem najprej nesramen. Ali je to 12 milijonov, ki je šlo
               statističnemu uradu? Ne. Vidite, to so ti absurdi. Podobno kot je bilo prej govora,
               ampak za 1. točko jaz nisem pooblaščen, jaz to dajem samo kot jezikovni primer. Bodo
               štipendije recimo. Ja, ampak katere vrste, takšne, ki jih je treba na nek način
               vračati ali ki bodo samo
               podpirale? Ker to so drugače vprašanja, ki pozneje začnejo tega ali onega motiti in
               potem kuha vsak svojo župico. Tako, da jaz bi rad odprl razpravo morda še v to smer,
               ali obstaja pametna pot, da se ta kiks neke vrste uredi tako, da bo volk sit in koza
               cela, ker jaz recimo sem bil na tistem sestanku dovolj jasno proti temu, da se to
               zdaj dogaja, ne bo pa konec sveta, če je en registrski popis, kot se mu reče, tak, če
               bomo prihajali do podatkov dovolj hitro in relevantnih podatkov, ne samo za eno
               občino, čeprav je tudi to lahko dobrodošlo. Če smem spodbuditi razpravo v to
               smer.</p>
            </sp>
            <sp xml:id="SDT5-KZNS-Redna-014-2010-09-16.sp25">

               <speaker>PREDSEDNIK DR. LAZSLO GÖNCZ:</speaker>

               <p>Hvala lepa. Sicer je vsako razmišljanje dobrodošlo in to vaše je toliko poglobljeno,
               da tako rekoč presega neke kompetence te naše komisije, ampak verjetno bo pa prav na
               neki širši ravni spodbuditi razmišljanje. Želite repliko? Ker se je prijavila prvo
               gospa Klopčičeva.</p>
            </sp>
            <sp xml:id="SDT5-KZNS-Redna-014-2010-09-16.sp26">

               <speaker>DR. VERA KLOPČIČ:</speaker>

               <p>Hvala za besedo. Jaz se pridružujem razpravljavcu v tem, da je treba pogledati kakšne
               so možnosti za celovito rešitev, kajti drugače se bo zgodilo v Sloveniji, da bomo na
               en način zbirali podatke za obe narodni skupnosti, za Rome, ker po vseh projektih
               mednarodnih to direktor urada za narodnosti dobro pozna, je prvo vprašanje zbiranje
               statističnih podatkov in bomo zbirali podatke, ki bodo ravno tako zahtevali sredstva,
               za posamezne skupnosti celovite slike pa ne bomo imeli. Po drugi strani gre pa tukaj
               za zelo občutljivo vprašanje, verjetno se bo predstavnik urada varuha spomnil kako je
               bilo že pri popisu 2002 veliko zahtev in veliko vprašanj, bila je tudi ustavna pobuda
               o tem, in zato bi naš prvi predlog na inštitutu bil, da se pozove vse te institucije,
               da se zagotovi kontinuiteta ravno zaradi tega, ker veliko se govori o upadanju
               števila, ampak treba je potem zagotoviti eno primerljivost teh podatkov, tudi recimo
               za vse skupnosti in ne glede na to, da je to bilo fakultativno, le podatki popisa iz
               2002 kažejo, da se je velika večina ljudi želela opredeliti. To v tem prostoru očitno
               ima svojo določeno težo, zato bi bil naš predlog na inštitutu najprej, da se
               preverijo vse možnosti ali je možno zagotoviti eno celovito preverjanje v Sloveniji
               in kontinuiteta, ki bo omogočila primerjavo. Druga vprašanja so pa potem, ki se
               nanašajo izrecno na italijansko in madžarsko narodno skupnost in v tem oziru se
               pridružujem predhodnemu razpravljavcu.</p>
            </sp>
            <sp xml:id="SDT5-KZNS-Redna-014-2010-09-16.sp27">

               <speaker>PREDSEDNIK DR. LAZSLO GÖNCZ:</speaker>

               <p>Hvala lepa tudi za ta prispevek. Bom dal kar besedo direktorici in še direktorju
               urada. Izvolite.</p>
            </sp>
            <sp xml:id="SDT5-KZNS-Redna-014-2010-09-16.sp28">

               <speaker>MAG. IRENA KRIŽMAN:</speaker>

               <p>Jaz bi rada mogoče samo dopolnila to informacijo, ki sem jo dala, da smo mi mislim,
               da tri leta nazaj v okviru statističnih dni v Radencih, kjer imamo mi letno srečanje
               statistikov, tudi imeli okroglo mizo na kateri smo pozvali tudi inštitut za
               narodnostna vprašanja. Namreč tukaj je še eno področje, to je verska pripadnost, vse
               tiste inštitucije v državi, ki se ukvarjajo s podatki, ki so potencialno, seveda niso
               mogli več zbirati v okviru registrskega popisa, in jih prosili, da skupaj z nami
               najdejo rešitve kako bomo v bodoče te podatke zbirali v državi Sloveniji in izrazili
               našo pripravljenost, da tu mi sodelujemo. Tako, da ta aktivnost je potekla že pred
               tremi leti, tisti so se zdaj nekateri ljudje že zamenjali in zdaj teče na nek način
               naprej. In jaz sem razumela bolj to vašo pobudo s strani za ta del zato, ker so
               nekako prišli bolj aktivno. Drugi pa mogoče še malo čakajo, vendar jaz se absolutno
               strinjam, da je ta problematika v celoti odprta o vseh vprašanjih, ki smo jih v
               prejšnjih popisih zbiral. Rada bi pa rekla še to, o primerljivosti teh podatkov s
               prejšnjimi popisi bi pa težko govorili in tukaj bi prosila, če spoštujete metodološko
               neodvisnost statističnega urada in nam verjamete kakšna je primerljivost teh
               podatkov. Zdaj, če bi hoteli kaj več o tem vedeti bi moj kolega Danilo Dolenc
               povedal, vendar po naši oceni je primerljivost podatkov vprašljiva in bo še med dvema popisoma za takšne
               stvari, ki se lahko po ustavi ljudje izjavijo ali ne. Na drugi strani je pa še bolj
               vprašljiva, ko gremo v čisto drug način zbiranja podatkov, kar bo v tem primeru to
               kar se bomo dogovorili skupaj v tem projektu. Vsekakor pa podpiram, da je potrebno za
               vse podatke pogledati in tiste, ki jih uporabniki pričakujejo in jih mi ne dajemo z
               registrskim popisom in najti rešitve.</p>
            </sp>
            <sp xml:id="SDT5-KZNS-Redna-014-2010-09-16.sp29">

               <speaker>PREDSEDNIK DR. LAZSLO GÖNCZ:</speaker>

               <p>Hvala lepa. Preden dam besedo gospodu Baluhu, samo toliko bi dodal k temu kar je bilo
               povedano, da že tudi naš sklep je tako nekje pripravljen in predlagam, da poziva k
               neki oceni in dogovoru na tisto temo, ki je naša kompetenca, mi se v ostale dimenzije
               tega vprašanja nismo hoteli spuščati, ampak so se zdaj odprle, razprava je odprta,
               ampak sklep je nekje tako formuliran, da izrecno o avtohtoni narodni skupnosti
               govorimo mi, ker je kompetenca takšna v okviru te komisije. Gospod mag. Stane Baluh,
               izvolite.</p>
            </sp>
            <sp xml:id="SDT5-KZNS-Redna-014-2010-09-16.sp30">

               <speaker>MAG. STANE BALUH:</speaker>

               <p>Hvala lepa. Jaz se strinjam z mojimi predhodnik in tudi predstavnik urada varuha bo,
               če ne zdaj, bo pa potem, ko bo konec popisa, bo kakšno stvar o tem tudi rekel. Zato
               je dobro, da že zdaj začnemo razmišljati o tej zadevi. Skratka, kaj sem hotel dodati?
               Jaz se popolnoma strinjam z mojimi predhodniki in ko smo 10 let nazaj sedeli na
               statističnem uradu in ko smo se prebijali skozi vse te pobude kako bi naj uvrstili
               posamezne pripadnike posameznih etničnih skupin in ko smo jih grupirali skupaj je
               bilo izredno naporno delo, ker nismo vedeli kako bi jih uvrstili ali Bosanci,
               Bošnjaki in tako naprej, takšni detajli so bili zelo vprašljivi. In zaradi tega bi
               jaz tukaj apeliral, da bi morda na nekem širšem forumu, ker ta forum je nekje
               tangiran v smeri obeh ustavno varovanih italijanske in madžarske narodne skupnosti,
               prišlo morda do enega takšnega razgovora, kjer bi lahko eventualno v širšem kontekstu
               države poskušali najti neko rešitev, ki ne bi zaobšla vseh 12 milijonov, ampak morda
               10, pa bi se morda v tem kontekstu reševale tudi druge stvari, ki morda lahko pridejo
               na dan postfactum, ko bo tudi registrski popis narejen. Hvala lepa.</p>
            </sp>
            <sp xml:id="SDT5-KZNS-Redna-014-2010-09-16.sp31">

               <speaker>PREDSEDNIK DR. LAZSLO GÖNCZ:</speaker>

               <p>Hvala lepa. Prijavil se je gospod Jernej Rovšek, namestnik varuhinje človekovih
               pravic.</p>
            </sp>
            <sp xml:id="SDT5-KZNS-Redna-014-2010-09-16.sp32">

               <speaker>JERNEJ ROVŠEK:</speaker>

               <p>Hvala lepa za vabilo. Sicer pri prejšnji točki sem želel nekaj povedati, ampak ni
               bilo več toliko potrebe. Kar se tiče tega popisa, mi se s tem danes prvič srečujemo
               in se nismo s tem vprašanjem še srečali, je pa problem zelo velik, ker je zelo velik
               razkorak med potrebami po tovrstnih podatkih, ki so vedno večje in na drugi strani
               možnostjo zagotavljati te podatke in njihovo primerljivost in tako naprej. V zadnjih
               letih je bilo ustanovljeno veliko organov na nivoju Evropske unije, recimo agencije
               za temeljne pravice Evropske unije, različna delovna telesa za boj proti
               diskriminaciji na različnih podlagah in vsa ta telesa želijo zelo veliko podatkov o
               opredelitvah na podlagi nacionalne pripadnosti, rasne, verske in celo drugih
               pripadnosti, kar je pa zelo težko zagotavljati. Tukaj neke nevladne organizacije
               delajo, neki vladni organi delajo. Skratka ne vem kako bomo te potrebe zadostili, ker
               je zelo veliko razprav na nivoju Evropske unije, da je treba, da boj proti različnim
               oblikam diskriminacije ni možen brez podatkov o tem in o gibanju teh podatkov. Tako,
               da je problem sigurno zelo velik. Samo toliko za enkrat. Hvala.</p>
            </sp>
            <sp xml:id="SDT5-KZNS-Redna-014-2010-09-16.sp33">

               <speaker>PREDSEDNIK DR. LAZSLO GÖNCZ:</speaker>

               <p>Hvala lepa. Ali je še želja po razpravi? Izvolite, gospa direktorica.</p>
            </sp>
            <sp xml:id="SDT5-KZNS-Redna-014-2010-09-16.sp34">

               <speaker>MAG. IRENA KRIŽMAN:</speaker>

               <p>Hvala lepa za besedo. Jaz se opravičujem, ker sem se tretjič javila. Ampak, mogoče bi
               mogla povedati, to nikar naj ne zveni kot izgovor, da smo mi naredili tudi analizo
               27-ih evropskih uradov kje te podatke zbirajo in kako zbirajo. Tako, da tudi s to
               analizo razpolagamo in jaz mislim, da bi podprla to idejo, ki jo je dal gospod
               direktor, da se usedemo na nekem sestanku oziroma enodnevnemu posvetu in spregovorimo
               o teh zadevah in si izmenjamo informacije, ki jih vsak od nas ima, tako kot je tudi
               gospod Rovšek rekel, in potem zaključimo kako naprej. V vsakem primeru pa bo treba
               tukaj narediti nek raziskovalni projekt ali kako vi predlagate,  in potem reči kako bomo šli naprej in to tudi
               sfinancirati v Slovenijo.</p>
               <p>Hvala.</p>
            </sp>
            <sp xml:id="SDT5-KZNS-Redna-014-2010-09-16.sp35">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa.</p>
               <p>Jaz ne bi širil razprave. Razumel sem ta vaš apel v tej smeri, da boste strokovne
               službe nedvomno organizirale takšno razpravo, kjer boste ta vprašanja premleli in
               tudi prišli do nekih zaključkov.</p>
               <p>Mi bomo sklepe predlagali, oziroma predlagamo sklepe v kontekstu kompetence te
               komisije. In predlagal bom dva sklepa. Pardon, se opravičujem. Gospod Gjurin,
               izvolite.</p>
            </sp>
            <sp xml:id="SDT5-KZNS-Redna-014-2010-09-16.sp36">

               <speaker>MAG. VELEMIR GJURIN:</speaker>

               <p>Ker v sklep pa ne vem če se lahko potem oglasim. Saj mogoče je to bolj "ocvirk", samo
               za naglas gres, ni madžarski ni na prvem zlogu.</p>
               <p>Delno sta vprašanji oziroma temi 1. in 2. točke povezani. Ker, samo dejstvo, da ste
               se oglasili s pobudo, da se preštejete, kot so včasih naši časniki poročali o naši
               manjšini v Avstriji, se ni dajala preštevati, kaže, da situacija ni tako slaba, da bi
               se tega bali. Nasprotno, vi potrebujete te trdne podatke, recimo zato, ker se pokaže
               da se število pripadnikov manjša. In ta dimenzija obstaja tudi za slovenščino, zdaj
               pride tisti "ocvirk", recimo dobim na mizo argument, seveda v narekovaju, ja,
               angleščina, saj jih imamo že, zdaj se bom izmislil, hišna številka že 30 Angležev.
               Mejdun, rečem, kaj pa če jih je kar 31, pa je bilo samo slabo prešteto ali celo 30,3
               odstotne točke ali kaj takšnega. Tako, da čisto brez povezave ti dve tematiki nista,
               in če boste morda našli ubeseditev, ki bo tudi to nakazovala, toliko boljše. To je
               moje mnenje, se opravičujem.</p>
            </sp>
            <sp xml:id="SDT5-KZNS-Redna-014-2010-09-16.sp37">

               <speaker>PREDSEDNIK DR. LÁSZLÓ GÖNCZ:</speaker>

               <p>Hvala lepa, gospod Gjurin. Ali sem zdaj prav povedal? Gjurin, O.K., se
               opravičujem.</p>
               <p>Torej, predlagam dve točki za sprejem. Prva je seznanitvena, druga pa je
               vsebinska.</p>
               <p>Torej, prva točka: Komisija za narodni skupnosti se je seznanila z namerami
               registrskega popisa prebivalstva, gospodinjstev in stanovanj Republike Slovenije v
               letu 2011.</p>
               <p>Druga točka: Komisija za narodni skupnosti predlaga Vladi Republiki Sloveniji naj
               pristojne institucije, in potem naštevamo, predvsem Statistični urad Republike
               Slovenije, Urad Vlade Republike Slovenije za narodnostni in Institut za narodnostna
               vprašanja v sodelovanju z avtohtonima narodnima skupnostnima pozove k proučitvi
               možnosti za raziskovalni projekt z namenom pridobivanja podatkov o narodni in
               jezikovni pripadnosti pripadnikov avtohtonih narodnih skupnosti v Republiki
               Sloveniji.</p>
               <p>Ali želi kdo razpravljati o predlaganih sklepih?</p>
               <p>Gospod Battelli, izvolite.</p>
            </sp>
            <sp xml:id="SDT5-KZNS-Redna-014-2010-09-16.sp38">

               <speaker>ROBERTO BATTELLI:</speaker>

               <p>Opozoriti sem hotel na to, da je nemogoče narediti/uresničiti tak raziskovalni
               projekt, ne da se zajame celotno populacijo. Vsaj jaz tako razumem, ker drugače,
               kako... Razen, če se ne odločimo da omejimo na te narodnostno mešane občine.</p>
            </sp>
            <sp xml:id="SDT5-KZNS-Redna-014-2010-09-16.sp39">

               <speaker>PREDSEDNIK DR. LÁSZLÓ GÖNCZ:</speaker>

               <p>Se opravičujem, prej se nisem hotel odzvati na vaš predlog, ko ste govorili, da je
               neka želja po konkretnih podatkih. Jaz bi rekel, da je bolj želja po nekih trendih,
               da se ugotavlja trende, kar se narodnih skupnosti tiče. Seveda, v splošnem smislu pa
               je zadeva dosti širša. Ampak, zdaj ne bom še enkrat odpiral razprave. Ja, o sklepih
               so razprave odprte.</p>
               <p>Izvolite, gospa Pečanova.</p>
            </sp>
            <sp xml:id="SDT5-KZNS-Redna-014-2010-09-16.sp40">

               <speaker>BREDA PEČAN:</speaker>

               <p>Jaz sem gospoda Gjurina razumela, da v bistvu s svojo razpravo sugerira, da bi drugi
               sklep malo drugače oblikovali. Če že, bi bilo verjetno treba pozvati oziroma
               predlagati Vladi, da, ne v sodelovanju za avtohtonima narodnima skupnostnima, zaradi
               tega, ker se potem omejimo samo na italijansko in madžarsko narodno skupnost, medtem,
               ko imamo vsaj z Ustavo določeno še eno, ne narodno skupnost, ampak etnično, Romsko
               skupnost in to, kar se iz ozadja ves čas razume. Pravzaprav številčnost Slovencev in
               Slovenk in številčnost vseh ostalih  narodov, ki niso priznane manjšine, ampak mi ne moremo zanikati tega,
               da so. In zaradi tega bi bilo zdaj vendarle treba reči, jaz ne vem ali to stane, teh
               12 milijonov, menda niste prihranili 12 milijonov samo na račun tega, da ne boste
               spraševali za pripadnost posamezni narodnosti. Jaz se spomnim, ko smo leta 2002 imeli
               popis je bil velik cirkus zaradi manjšanja števila pripadnikov madžarske in
               italijanske narodne skupnosti, vendar je bil problem predvsem o tem, da je bilo
               izrekanje o pripadnosti prostovoljno. ...<stage>/Oglašanje v ozadju./</stage>... Ja, ne, ne. Nekoč
               je bilo to malo drugače, in zaradi tega primerljivosti ni. to smo danes že trikrat
               slišali, to je prvo, in drugo kar je, tudi zdaj bo isto. In če se spomnite je bilo
               kar nekaj državljanov ali prebivalcev Slovenije, ki so se izrekli za pripadnike
               Tunguzije, pa Eskimov in takšne oslarije so govorili. Je res ali ni res?! Tako, da ko
               govorimo o prostovoljnem izrekanju ob neki pripadnosti, verski ali narodnostni, je
               seveda treba računati tudi s takšnimi, ne moremo temu reči eksces, ke ni eksces,
               vendar sigurno je ena stranpot. In zaradi tega, če hočemo imeti trend, potem pomeni,
               da moramo narediti enak popis oziroma zbrati enake podatke, kot smo jih zbirali pred
               9 leti. Jaz ne vidim druge poti. Zdaj pa, kaj to stane, kaj je treba za to narediti,
               to pa je veliko vprašanje. In zaradi tega sem rekla, da je treba ta stavek vendarle
               nekoliko skrčiti, ker mislim pa da najmanj kar je, se ne moremo omejiti samo na
               analizo oziroma raziskovalni projekt, ki se nanaša samo na madžarsko in italijansko
               narodno skupnost.</p>
               <p>Še nekaj bi rada opozorila. Mi imamo tradicionalno, še iz tiste hudobne Jugoslavije,
               eno pravilo, ki smo se ga vedno držali - da ne preštevamo pripadnikov narodnih
               skupnosti, zaradi tega da ne bi prišli v skušnjavo in rekli: Saj jih je premalo, kaj
               se hočemo z njimi sploh matrati. To je bilo v bistvu zelo po domače povedano, tisto,
               zaradi česar smo se mi vedno odrekali preštevanju pripadnikov narodnih skupnosti.
               Tako, da kakor kdo hoče. Jaz bom podprla spremenjeni ali nespremenjeni obe točke.</p>
            </sp>
            <sp xml:id="SDT5-KZNS-Redna-014-2010-09-16.sp41">

               <speaker>PREDSEDNIK DR. LÁSZLÓ GÖNCZ:</speaker>

               <p>Ja, dva prijavljena sta.</p>
               <p>Samo prej mi dovolite en stavek. Vsebinsko se strinjam s tem, kar ste gospa Pečanova
               prvič povedala. Sklep je bil tako formuliran, zaradi tega, ker je ta komisija
               kompetentna za italijansko in madžarsko narodno skupnosti. Se pa zavedamo da je
               zadeva precej širša. In ravno ta sklep bo lahko spodbudil širšo razpravo.</p>
               <p>Kar pa se tega drugega dela tiče, tega možnega pejorativnega prizvoka, ki je morda
               ostal iz nekih drugih časov ali naj bi ostal iz nekih drugih časov, jaz mislim, da
               sem prav na to opozoril z dikcijo 64. člena slovenske Ustave, ki izrecno prepoveduje,
               da se kakorkoli zlorabljajo podatki in vem da je tudi en psihični moment v tem in
               zadeva je veliko bolj kompleksna. Ampak, razumem pa tudi narodne skupnosti, in
               predvsem strokovne institucije, ko trdijo, da voditi in usmerjati neko kulturno,
               šolsko politiko, kakorkoli, če nimaš podatkov, če ne poznaš trendov je izredno težko.
               In predvsem iz tega namena je prišla ta naša pobuda.</p>
               <p>Prvi, se je prijavi gospod Miro Petek, potem pa gospod Roberto Battelli in potem še
               gospa mag. Irena Križman.</p>
            </sp>
            <sp xml:id="SDT5-KZNS-Redna-014-2010-09-16.sp42">

               <speaker>MIRO PETEK:</speaker>

               <p>Jaz bi predlaga, da ta predlog sklepa enostavno črtamo. Jaz ga ne razumem najbolj
               dobro. Govori o proučitvi možnosti za raziskovalni projekt z namenom pridobivanja
               podatkov o narodni jezikovni pripadnosti. Saj to ima statistika, pridobivanje
               podatkov, to je v domeni statističnega urada, raziskovalni projekt pa mora
               interpretirati te podatke, ki jih statistika pridobi, razlagati in ponujati neke
               rešitve. Zakaj bi imeli še en raziskovalni projekt, ki bi pridobival podatke.</p>
            </sp>
            <sp xml:id="SDT5-KZNS-Redna-014-2010-09-16.sp43">

               <speaker>PREDSEDNIK DR. LÁSZLÓ GÖNCZ:</speaker>

               <p>Ker ni v novem popisu tega podatka. Ravno to je problem. Saj, načelno se strinjam s tem, kar ste povedali.</p>
               <p>Gospod Battelli, izvolite.</p>
            </sp>
            <sp xml:id="SDT5-KZNS-Redna-014-2010-09-16.sp44">

               <speaker>ROBERTO BATTELLI:</speaker>

               <p>Hvala.</p>
               <p>Jaz sem gospo direktorico razumel na ta način, to kar je zahtevano, že obstaja. Te
               evidence na nek način že obstajajo, ampak jih je treba skupaj spraviti in jih strniti
               v nek statistično konsistenten rezultat. Ne, pa da bomo šli na nov popis. Ker, menda
               smo vse popisali, kar je bilo treba, doslej - stanovanja, to, ono, vse je na nek
               način popisano. In v tem smislu se verjetno bo privarčevalo 12 milijonov evrov iz
               proračuna.</p>
               <p>Kar pa zadeva dosedanje popise, kolikor je meni znano, ker pač prej sem bil premlad,
               ampak leta 1981, 1991 in 2002, kar zadeva to narodno pripadnost, je bilo to
               fakultativno, saj drugače ne more biti, ker drugače bi moral nekdo drug. Saj veste,
               splošna deklaracija o človekovih pravicah. Nihče ne sme biti prisiljen in vsakomur
               mora biti dovoljeno, da to izrazi. In to je precej preprosta zgodba, vsaj v mojih
               očeh. Ker, če ne pridemo v neke druge, lahko pridemo na ...<stage>/Nerazumljivo./</stage>...
               kakorkoli.</p>
               <p>Ta zadeva pa v zvezi s številom in tem. V ustavi, že prejšnji slovenski ustavi
               znotraj Jugoslavije, je pisalo, da se pravice zagotavljajo ne glede na število. Mnogi
               ministri, ki so si podajali resorje od leta 1990 in naprej, s katerimi sem jaz
               govoril, so rekli, da za takšno število pa se res ne gre preveč truditi. To je nekaj,
               kar potem v resnici obstaja kot odnos, tako pač je. In... ...<stage>/Oglašanje v ozadju./</stage>...
               Ne, pred letom... Ker je treba ugotoviti nekaj drugega, da pred letom 1990 in z
               ustavo 1974 leta in tudi prejšnjo ustavo in tudi naprej, ali pa predvsem ustavo 1974
               leta. Veste, ta visoka raven obravnavanja etničnih skupin izhaja v Sloveniji, kot
               slovenska izkušnja in tradicija, delno, tukaj je več razlogov, ampak kakorkoli, eden
               osnovnih razlogov so, tudi vam govorim gospa Pečan, ja osnovni razlog je razmejitev z
               Italijo po drugi svetovni vojni in specialni statut priložen Londonskemu memorandumu.
               To je postala mednarodna obveznost, na tej podlagi je, se pravi, za to, da bi se
               suverenost Jugoslavije takrat razširila na tisto razmejitev, ki je bila potem
               dosežena z Osimskimi sporazumi, zato da bi se to zgodilo in enako recipročno je
               veljalo za Italijo, je bil priložen specialni statut, ki je te visoke standarde
               predvideval za italijansko populacijo v občinah Koper, Izola in Piran. Tukaj je izvor
               tega, tu ne gre za neko zelo široko dobrodušnost ali karkoli. To so mednarodne
               obveznosti vezane na razmejitvene sporazume. Toliko da vemo. In zdaj, kaj se je
               zgodilo? Zgodilo se je, da je subjekt tistih norm torej Italijani. Teh kar na lepem in jih ni bilo več, jih ni
               bilo absolutno ne v takem številu, da bi brez posebnih še dodatnih ukrepov uživali
               vsebino torej tega priloženega memoranduma. Od tod tudi to, da ne glede na to, da jih
               ni, mi bomo to izvajali. Na ta način je seveda bilo tudi pravno tako notranje kot
               zunanje zadeve na neki način zavarovana in ni bilo moč obtoževati Jugoslavije takrat
               oziroma Slovenije ali kakorkoli glede na kompetence, ki so bile postavljen z
               ustavnimi ureditvami, da se to krši in to je to, sedaj je pa na tem teritoriju po
               popisu iz leta 2002 je 1840 Italijanov. In res je, za 1840 Italijanov, zakaj bi imeli
               toliko šol na primer, zakaj bi imeli radijske in televizijske programe, sploh pa
               televizijske? In to je ta stvarnost, v kateri mi ali kuhamo juho ali pa poskušamo
               najti rešitve, ki bodo dostojne tega imena.</p>
            </sp>
            <sp xml:id="SDT5-KZNS-Redna-014-2010-09-16.sp45">

               <speaker>PREDSEDNIK DR. LÁZSLÓ GÖNCZ:</speaker>

               <p>Hvala lepa. Gospa Križman, izvolite.</p>
            </sp>
            <sp xml:id="SDT5-KZNS-Redna-014-2010-09-16.sp46">

               <speaker>MAG. IRENA KRIŽMAN:</speaker>

               <p>Hvala lepa. Jaz bi rada rekla tukaj, nalila nam vsem čistega vina, da mi v popis na
               terenu ne moremo iti, ker je teren pravzaprav tisti, ki je večino tega stroška, ko
               greš na teren v celoti v popis. Malo je to nesrečna beseda registrski podpis, ker
               zavaja, mi smo želeli najti neko drugo, ker pravzaprav tukaj ni nobenega terena in
               nobenega popisa in to je ta prihranek, ker je teren seveda tako draga zadeva. Vendar
               mi kot statistiki vemo, da obstajajo viri, recimo eno od takih virov so tudi volilni
               meniki pa še kateri drugi viri, ki dajejo določene podatke o teh kategorijah, o
               katerih govorimo. Smo pa želeli ravno, zaradi te občutljivosti, da se te stvari
               obravnavajo strokovno in jaz bi tukaj apelirala na to, da ostanemo, mogoče pri tem
               sklepu, čeprav tudi, če sklepa ne bo, mi smo zavezani k temu, da govorimo tudi z
               ostalimi kategorijami, ki so izgubile podatke, če rečemo tako v narekovaju z
               registrskim popisom. Kot sem že rekla, smo to pred tremi leti začeli in ti pogovori
               tečejo, vendar se je ta vaša komisija obrnila na nas bolj aktivno in zato sedaj tukaj
               sedimo. To nič ne pomeni, da ne govorimo o drugih kategorijah. Mi smo zavezani k temu
               ne glede ali boste vi mene zavezali s sklepom kompletno danes ali pa ne, tako da vam
               zagotavljam, da bodo ti pogovori potekali naprej in da bomo tudi kontaktirali vse
               tisti uporabnike institucije, ki lahko strokovno pomagajo, da v Sloveniji pridemo do
               teh podatkov, vendar na način, da so ti dovolj kakovostni, kajti tam, kjer ni
               kakovostnega vira ali ga ne moremo zagotoviti moramo biti pa zelo previdni, ker lahko
               taki podatki, predvsem v teh občutljivih kategorijah zelo škodijo. Toliko. Hvala
               lepa.</p>
               <p>Jaz upam, da razumete, da te metodološke zadeve in te stvari je veliko bolje, da se
               obravnavajo v okviru neke strokovne skupine, ali temu rečemo, projekti ali kakorkoli,
               ni toliko bistveno. Tukaj smo statistiki tisti, ki vemo, da moramo biti zraven.
               Hvala.</p>
            </sp>
            <sp xml:id="SDT5-KZNS-Redna-014-2010-09-16.sp47">

               <speaker>PREDSEDNIK DR. LÁZSLÓ GÖNCZ:</speaker>

               <p>Hvala lepa. Naš namen je bil prav ta, da se v strokovnih krogih premelje problematika
               in pa iščejo možnosti. Hvala lepa tudi za apel, da se v taki obliki kot je bilo
               predlagano v tem trenutku podpremo te sklepe. Tako da, jaz dajem na glasovanje prvi
               sklep. Glasujemo.</p>
               <p>Kdo je za? <stage>(Soglasno: 7 za.)</stage> Kdo je proti? <stage>(Nihče.)</stage></p>
               <p>Sklep je podprt.</p>
               <p>Dajem na glasovanje drugi sklep. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Tudi ta sklep je podprt.</p>
               <p>S tem zaključujem 2. točko dnevnega reda. Se sodelujočim zahvaljujem.</p>
               <p>Prehajamo na <title>3. TOČKO DNEVNEGA REDA - RAZNO.</title> Jaz imam eno najavo,  ne vem, ali še kdo prosi za
               besedo od članov komisije? Če ne, jaz bi vas spomnil, da se mandat približuje nekje
               sredini oziroma smo že na sredini in bo tudi prišlo v kratkem do zamenjave
               predsedniškega mesta te komisije, takšen je pač način, in zato smo se tako
               dogovorili, da oktobrsko sejo, katero, bom še jaz klical, bomo namenili izrecno
               najvažnejši nalogi, ki je bila postavljena v teh dveh letih in velikokrat omenjenem
               splošnem zakonu, zaradi tega bomo povabili tudi predsednika Vlade Republike
               Slovenije, gospoda Pahorja za eno jasno stališče, kako naprej s temi aktivnostmi. Ta
               seja bo še nekje na koncu oktobra po plenarni seji in pa pred prazniki oziroma pred
               dvema dnevoma, ne vem, če sta sploh dela prosta dneva, ampak kakorkoli že, torej, v
               tistem obdobju. To je moj prispevek k tej točki dnevnega reda. Še enkrat sprašujem,
               če želi še kdo spregovoriti? Če ne, potem s tem zaključujem 3. točko in pa tudi 14.
               redno sejo Komisije za narodne skupnosti ter vas lepo pozdravljam. Hvala lepa.</p>
               <stage type="time">(Seja je bila končana 16. septembra 2010 ob 14.42.)</stage>
            </sp>
         </div>
      </body>
   </text>
</TEI>
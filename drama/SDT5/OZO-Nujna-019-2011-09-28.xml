<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZO-Nujna-019-2011-09-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">36151571F52F54D5C12579170042B519</idno>
               <idno type="custom" subtype="day">D00EB948615A315AC1257919002DC844</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=D00EB948615A315AC1257919002DC844</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZO-Nujna-019-2011-09-28.OZO" n="019">
               <name>Nujna</name>
               <date when="2011-09-28"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZO-Nujna-019-2011-09-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZO-Nujna-019-2011-09-28.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">19. nujna seja</stage>
            <stage type="date">(28. september 2011)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 8.04.</stage>
            


            <sp xml:id="SDT5-OZO-Nujna-019-2011-09-28.sp1">

               <speaker>PREDSEDNIK JOŽEF JEROVŠEK:</speaker>

               <p>Torej lep pozdrav, pričenjam z 19. nujno sejo Odbora Državnega zbora Republike
               Slovenije za obrambo, ki je bila sklicana na podlagi 47. in drugega odstavka 48.
               člena Poslovnika Državnega zbora Republike Slovenije. Pozdravljam vse navzoče člane
               odbora, ministrico za obrambo, dr. Ljubico Jelušič in druge vabljene ter navzoče
               predstavnike medijev. Obveščam vas, da so svojo odsotnost upravičila dva člana, Zmago
               Jelinčič Plemeniti in Dušan Kumer, na seji pa kot nadomestni član sodeluje Milenko
               Ziherl, ki nadomešča poslanca Janeza Janšo.</p>
               <p>S sklicem seje ste prejeli dnevni red, predlog Zakona o spremembah in dopolnitvah
               Zakona o verski svobodi, druga obravnava. Ker nisem prejel predlogov za razširitev
               dnevnega reda oziroma za umik katere od predlaganih točk dnevnega reda je določen
               dnevni red seje kot je bil predlagan s sklicem.</p>
               <p>Sedaj pa so potrebna še nekatera obvestila; včeraj mi je skupina poslancev poslala
               obvestilo o odsotnosti iz nujne seje vendar ne kot določa Poslovnik s podpisom vodje
               poslanske skupine ampak samo z nekimi njihovimi razlogi čeprav pravijo, da je to v
               nasprotju z določili Poslovnika ne navaja nobenega člena s katerim bi naj bilo v
               nasprotju in zaradi tega menim, da so neupravičeno odsotni in jih seveda pozivam, da
               se na seji priključijo. Razen Dušana Kumra, ki je sicer tukaj na spisku in je poslal
               veljavno poslovniško korektno pojasnilo, kar tudi ni najava obstrukcije, ki je
               legitimna. In ne govori se o obstrukciji. Tako da smo prisiljeni v temu slučaju
               ravnati v skladu z 52. členom Poslovnika. Tako so se že odvijale seje na drugih
               odborih, ki pravi, če seja ni sklepčna se lahko nadaljuje z obravnavo vprašanj o
               katerih se ne odloča. Kot zainteresirano delovno telo o tem ne bomo odločali.</p>
               <p>Jaz sem sejo sklical tudi zaradi tega, ker se na seji Odbora za notranjo politiko
               zaznal na podlagi nastopa gospe ministrice, da bi lahko nastopile drastične posledice
               za Slovensko vojsko in se mi zdi, da je dolžnost, da vsaj omogočimo razpravo na temu
               odboru, ki je matičen. Namreč ne bi želel, da bi zadeva, zakon ki bi lahko tako
               drastično posegel v delovanje Slovenske vojske in ki nas bi ločil od mednarodnega
               okolja in bi predstavljal tudi nižanje civilizacijskih standardov, ostal nezabeležen
               na Odboru za obrambo.</p>
               <p>Ker bi sedaj, ker so poslanci, ki so se tukaj najavili obvestilo odsotnosti iz nujne
               seje tudi med predlagatelji ne morem dati besedo predlagatelju in bi dal besedo vodji
               urada za verske skupnosti, gospodu Guliču, če želi spregovoriti nekaj besed o
               predlogu zakona in njihovem stališču?
               </p>
            </sp>
            <sp xml:id="SDT5-OZO-Nujna-019-2011-09-28.sp2">

               <speaker>ALEŠ GULIČ:</speaker>

               <p>Havla lepa gospod predsednik Jožef Jerovšek.</p>
               <p>Zdaj, stališče urada v temu trenutku seveda ni pomembno lahko pa spregovorim kakšno
               besedo o besedilu zakona, ki se tiče povezave s slovensko vojsko. Vi veste, da je bil
               Zakon o verski svobodi sedaj veljaven v ustavni presoji. Ustavno sodišče je povedalo,
               če generalno rečem, da sta država in verske skupnosti ločene in sicer na ta način
               ločene, da država ne sme dajati nobenih znakov povezanosti s kakšno versko skupnostjo
               oziroma priviligiranostjo. Ob enem je Ustavno sodišče govorilo tudi o zaposlovanju v
               državnih službah in seveda povedalo, da tudi zaposlovanje sodi v to območje
               simbolnega.</p>
               <p>Zato smo na uradu seveda to zadevo zelo dodobra preučili in ugotovili, da so možne
               seveda tudi drugačne rešitve, rešitve ki jih sicer poznajo tudi kje drugje in ne
               vsebujejo zaposlovanja verskih uslužbencev v državnih službah. S tem seveda se moram
               pa odzvati to o civilizacijskih standardih, o nepopravljivih posledicah in o sramoti
               ali kaj je bilo že rečeno. Nobena od določil v predlogu sprememb ne ukinja verske
               oskrbe v Slovenski vojski, kvečjemu jo širi in širi na ta način, da upošteva seveda
               tudi drugi del 7. člena Ustave, ki govori o enakopravnosti verskih skupnosti predvsem
               pa o enakopravnosti verujočih, ki lahko izražajo svojo vero zasebno ali kolektivno.
               To seveda bi sprememba zakona omogočala.</p>
               <p>Kar se pa tiče drugih zadev, kako je to urejeno v vojski je pa Ustavno sodišče tudi
               povedalo, da Zakon o obrambi da je v redu se pravi da o teh zadevah odloča minister
               oziroma o temu konkretnem primeru ministrica s svojimi podzakonskimi akti, seveda
               morajo pa tudi ti biti usklajeni z Ustavo.</p>
               <p>Toliko na kratko, hvala lepa.</p>
            </sp>
            <sp xml:id="SDT5-OZO-Nujna-019-2011-09-28.sp3">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj nisem povedal prej, da smo z gradivom dobili mnenje
               Zakonodajno-pravne službe, mnenje komisije Državnega sveta za državno ureditev in
               dopis agencije Republike Slovenije za javnopravne evidence in storitve z dne 7. 7.
               2011. Sedaj pa dajem besedo ministrici za obrambo.</p>
            </sp>
            <sp xml:id="SDT5-OZO-Nujna-019-2011-09-28.sp4">

               <speaker>DR. LJUBICA JELUŠIČ:</speaker>

               <p>Dober dan želim vsem skupaj. Najlepša hvala za besedo.</p>
               <p>Hvala tudi za interes Odbora za obrambo za ureditev enega od področij, ki sicer je v
               Slovenski vojski urejeno s pomočjo treh zakonov in sicer Zakona o obrambi, zlasti 52.
               člena, Zakona o službi v Slovenski vojski in Zakona o vojaški dolžnosti. Ker bi
               veljalo najprej razčistiti kaj je pravzaprav Ustavno sodišče od nas Vlade ali pa
               parlamenta kot zakonodajalca zahtevalo je prav, da se pogleda v odločbo Ustavnega
               sodišča in sicer v 7. člen te odločbe kjer lahko beremo, da star Zakon o verski
               svobodi, če lahko rečemo, torej ta ki je veljaven in sicer na njegov 22. in 23. člen
               ter 52. člen Zakona o obrambi niso v neskladju z Ustavo. S tem je v bistvu Ustavno
               sodišče povedalo, da 52. člen Zakona o obrambi, ki je mimogrede  dvotretjinski zakon kjer je predpisano kako
               poteka verska duhovna oskrba v vojski in pa da pravila urejanja te verske duhovne
               oskrbe odreja minister in minister je to dejansko uredil in sicer minister Grizold v
               mandatu med leti 2000 in 2004, torej da je minister tisti, ki odreja kako bo potem
               verska duhovna oskrba v slovenski vojski urejena. Kasneje v obrazložitvah je Ustavno
               sodišče tudi se dotaknilo vprašanja ureditve verske duhovne oskrbe v vojski in
               opozorilo je, oziroma zavzelo je stališče, da je glede na vse okoliščine
               Zakonodajalec po mnenju sodišča torej ocenil, da terjata večjo pogostost ločenosti iz
               splošnega družbenega okolja in tipična narava vojaške službe večji obseg
               zagotavljanja verske duhovne oskrbe. Zato mi trdimo, da Ustavno sodišče ni ocenilo
               obstoječe ureditve v vojski, obstoječa ureditev pa je, da je skladno s pravilnikom o
               ureditvi religiozne duhovne oskrbe v Slovenski vojski zaposlenih določeno število
               verskih uslužbencev, ki pa imajo status vojaške osebe, torej zaposleni so kot vojaške
               osebe. Torej, mi ocenjujemo, da Ustavno sodišče tovrstne ureditve ni ocenilo kot
               neustavne in se lahko sklicujemo tudi na mnenje Zakonodajno-pravne službe Državnega
               zbora, ki opozarja tudi na ta problem.</p>
               <p>Ob tem bi tudi opozorila oziroma povedala svoje osebno stališče, da ne vidim
               utemeljenih razlogov, da bi obstoječo ureditev kot jo je določil minister pred leti
               kakor koli odpravljali oziroma spreminjali organizacijo verske duhovne oskrbe v
               vojski in sicer zato, ker bi s tem povzročili, da bi se način organiziranja verske
               duhovne oskrbe, ki se je postopoma gradil od leta 2001 dalje in dosegal neko, lahko
               rečemo mednarodno primerjalno raven da bi ta sistem podrli oziroma odpravili in
               vzpostavili situacijo kakršna je bila pred desetimi in več leti, ko je bila Slovenija
               in z njo Slovenska vojska zaradi neurejene verske oskrbe neprimerljiva z drugimi
               evropskimi državami. Zdaj lahko trdim, da bi bilo torej rušenje tega kar je že bilo
               vzpostavljeno pred desetimi leti v bistvu v neskladju s tistim kar postaja standard v
               vseh državah članicah Zveze Nato in članicah Evropske unije. In celo več, veliko
               število tako evropskih držav, ki niso članice teh dveh organizacij in svetovnih držav
               ima versko duhovno oskrbo v vojski urejeno na podoben način kot to velja za Slovensko
               vojsko pri čemer sodijo med te države tudi tiste, ki imajo ločenost cerkve od države
               urejeno na tako strog način kot to velja za slovensko vojsko. In tukaj bi opozorila
               predvsem na francoski primer, ki govori o tem... Torej francoski primer je takšen, da
               sta cerkev in država strogo ločeni toda v francoski vojski imamo že desetletja dolgo
               vojaške duhovnike zaposlene kot državne uradnike oziroma kot državne uslužbence.</p>
               <p>Zdaj, moj predlog bi bil, da v izogib vzpostavljanju Slovenije tudi ocenam iz
               mednarodnega okolja, da postajamo nekako država, ki skuša zmanjševati standarde
               zmanjševanja verske svobode, da bi v izogib tovrstnim ocenam tako v mednarodnem
               okolju kot v domačem okolju bilo modro, da se v sedanjem novem predlogu dopolnitev
               Zakona o verski svobodi, ker te dopolnitve so potrebne zaradi drugih odločitev
               Ustavnega sodišča... Predlog bi torej bil, da se k obstoječemu 11. členu, ki zadeva
               21. člen in 22. člen staranja zakona preprosto dopiše oziroma se doda nov odstavek v
               katerem bi se reklo, da je organizacija in izvajanje verske duhovne oskrbe v
               Slovenski  vojski, da se ta
               ureja z Zakonom o obrambi in vojaški službi pri čemer se ne uporablja zadaj
               zapisanega petega odstavka člena in ta namreč govori o tem, da verski uslužbenci ne
               smejo biti pripadniki slovenske vojske oziroma ne smejo biti zaposleni v vojaški
               službi oziroma v državni službi.</p>
               <p>In predvsem tudi opozarjam na še en člen oziroma odstavek tega člena, ki pa govori o
               tem, da naj pri tem, ko opravljajo versko duhovno oskrbo naj ne bi nosili oziroma
               posredovali simbolov, ki označujejo državno oblast. To je zdaj četrti odstavek
               spremenjenega 22. člena. In jaz bi na ta del posebej opozorila; če že mislimo, da je
               prav, da verski uslužbenci ne bi smeli biti zaposleni v državnih institucijah potem
               vas moram opozoriti, da ne bo šlo drugače, v vojski pa sploh ne in če bodo izvajali
               versko duhovno oskrbo za vojake ne bo šlo brez tega, da na sebi ne bi imeli, nosili
               oznako ki označuje državno oblast. Ti znaki so namreč tudi znaki pripadnosti državi
               in znaki pripadnosti Slovenski vojski.</p>
               <p>Z vidika mednarodnega vojnega prava zlasti členov, ki so zapisani v ženevskih
               konvencijah je komur koli, ki se pojavlja na bojiščih ali na prizoriščih mednarodnih
               mirovnih operacij ni dopuščeno, da se giblje po teh prostorih, če na sebi nima znakov
               pripadnosti določenim oboroženim silam. Znak pripadnosti oboroženim silam pa je
               običajno državni simbol, razen če mislimo da je Slovenska vojska neka gverilska
               organizacija, potem naj ne nosi na sebi znak pripadnosti državni oblasti.</p>
               <p>Skratka, mednarodno pravo nas zavezuje k temu, da ljudi, ki jih pošiljamo zraven
               svojih vojakov v mednarodno okolje in, ki sestavljajo del našega kontingenta, da ti
               ljudje na sebi nosijo oznake pripadnosti. In, če boste pogledali naše civilne
               strokovnjake, ki jih pošiljamo v kontingentih na področja mednarodnih operacij boste
               videli, da tudi oni, čeprav so civilni strokovnjaki imajo na sebi uniforme z oznakami
               in te oznake so vedno oznake pripadnosti, kontingentu pripadnosti državi in
               pripadnosti določenim mednarodnih operacij.</p>
               <p>Jaz bi še enkrat vseeno opozorila tudi na to, da ni mogoče v vojaški organizaciji
               imeti v svojih vrstah ljudi, ki bi ne bili ustrezno vojaško sposobni. Torej to kar mi
               pričakujemo od vsakogar, ki je pripadnik oziroma deluje skupaj z vojaško
               organizacijo, bodisi doma na domačih vajah, v tujini ali v mednarodnih operacijah je,
               da so to ljudje, ki opravijo temeljno vojaško usposabljanje. To pričakujemo tudi od
               verskih uslužbencev, ki delajo pri nas kot vojaški uslužbenci in to jih v bistvu
               postavlja tudi v situacijo, da vedo kako je potrebno spoštovati vojaški red. Če bi
               imeli opravka s popolnimi civilisti, ki bi se nam priključili samo ad hoc po neki
               potrebi, ki tudi ni jasno kdo bi jo ocenil potem bi prišli v situacijo, ko bi vojaške
               enote spremljali ljudje na katerih znanje in vojaško usposobljenost ne bi bilo mogoče
               vplivati in ki tudi te vojaške usposobljenosti ne bi imeli niti jim je ne bi bilo
               potrebno imeti. In poleg tega bi mi od njih težko zahtevali in pričakovali, da se
               podrejo vojaški disciplini, ki je v vseh vojaških organizacijah nujno potrebna. Če pa
               so verski uslužbenci zaposleni v vojski, če so to ljudje s statusom vojaške osebe
               potem ima vojaška organizacija možnost izvajanja nadzora nad njihovim delom in seveda
               tudi lahko od njih pričakuje spoštovanje vojaške discipline.</p>
               <p>Jaz bi vas torej vse skupaj prosila, da poskušamo na čim bolj razumen način  urejati zadeve, ki so že urejene
               in res prosim, da ne znižujemo standardov, da ne prihajamo v situacije, ko bi se bilo
               treba o stvareh, ki so postale že neka naša temeljna družbena vrednota, ko bi se o
               tem bilo treba znova začeti pogovarjati. Opozorila bi tudi na to, da verski
               uslužbenci, ki so sedaj zaposleni v Slovenski vojski, opravljajo svoje delo zelo
               dobro in njihovo delo je zelo dobro sprejeto pri vseh pripadnikih Slovenske vojske
               bodisi vernih, bodisi tistih, ki se opredeljujejo kot ateisti ali ljudje z drugačnimi
               nazorskimi pogledi na svet. To v bistvu kaže na to, da njihovo delovanje ni moteče,
               ne ogroža ureditve in delovanja Slovenske vojske, ampak nasprotno, prispeva k boljši
               klimi, k boljšemu počutju in tudi k občutku pripadnikov in pripadnic Slovenske
               vojske, da imajo nekoga, ki je vez z njihovim pogledom na svet, je tudi vez z
               njihovimi družinami in je nekdo, ki mu lahko zaupajo oziroma preko katerega lahko
               tudi izražajo določeno stopnjo navezanosti na svojo domovino.</p>
               <p>In čisto na koncu bi bilo prav, da ne pozabimo, da so z različnimi verskimi
               skupnostmi v Sloveniji vendarle bili v preteklosti sprejeti določeni sporazumi.
               Nekateri so bili samo notranji, slovenskega značaja, to sta bila dva sporazuma iz
               leta 2000, ki sta bila podpisana z Rimskokatoliško cerkvijo s strani Vlade in z
               Evangeličansko cerkvijo, ki sta oba opredelila, da bo v Slovenski vojski urejena
               verska duhovna oskrba. In drugič, imamo tudi sporazum, ki je ratificiran, torej
               mednarodno-pravni pogodbeni akt, ki je ratificiran med Vatikanom in Slovenijo, ki
               govori tudi med drugim o pravnih vprašanjih na področju verske oskrbe in mislim, da
               bi bilo prav, da se kot država, kot Vlada in kot parlament vendarle držimo teh
               sporazumov, v kolikor seveda niso sporazumno odpovedani ali dogovorjeni na obeh
               straneh, da se spremenijo v neko drugo obliko.</p>
            </sp>
            <sp xml:id="SDT5-OZO-Nujna-019-2011-09-28.sp5">

               <speaker>PREDSEDNIK JOŽEF JEROVŠEK:</speaker>

               <p>Hvala lepa gospa ministrica za izčrpno poročilo. Vas bi pa vprašal ali se je od
               takrat karkoli spremenilo glede stališča Vlade. Vlada tukaj pisnega mnenja ni
               izdelala. Vem kakšen je bil vaš, s kakšnim mandatom ste prišli na Odbor za notranjo
               politiko. Me zanima, če je nastopila kakšna sprememba.</p>
            </sp>
            <sp xml:id="SDT5-OZO-Nujna-019-2011-09-28.sp6">

               <speaker>DR. LJUBICA JELUŠIČ:</speaker>

               <p>Torej Vlada je dvakrat obravnavala to vprašanje. Prvič, ko se je seznanila s
               spremembami Zakona o verski svobodi in je sejo prekinila, torej ni prišla do skupnega
               stališča. Odločila se je, da o poskušala izoblikovati skupno stališče, vendar ga ni
               izoblikovala. Na naslednji seji, pa je šlo za vprašanje prisotnosti vsaj tistih
               ministrov, ki smo zainteresirani za to vprašanje na Odboru za notranjo politiko, pa
               sem dobila dovoljenje Vlade in predsednika Vlade, da kot ministrica, z ministrstva ki
               ga spremembe Zakona o verski svobodi prizadenejo, nastopim oziroma govorim v skladu s
               tistim, kar so stališča našega ministrstva na tem odboru za notranjo politiko in jaz
               nameravam to stališče, ki je stališče Ministrstva za obrambo, stališče Slovenske
               vojske ščititi oziroma zagovarjati tudi pred odborom za obrambo ali pred kakšnim
               drugim zakonodajnim telesom tudi zato, ker osebno mislim, da ni prav in ni korektno
               zmanjševati standardov verske oskrbe. Ni prav, zlasti ne v organizaciji, v kateri kot
               država omejujemo možnost prostega gibanja svojim pripadnikom, zahtevamo od njih večje
               žrtve, po drugi strani pa jim odrekamo možnost, da imajo urejeno stalno prisotnost
               verske duhovne oskrbe v podobi vojaškega duhovnika. Osebno mislim, da smo moderna,
               razvita, civilizacijska in civilizirana  država, ki mora to spoštovati in imeti urejeno primerljivo z drugimi
               državami. V tem smislu ni mogoče iti nazaj v zgodovino.</p>
            </sp>
            <sp xml:id="SDT5-OZO-Nujna-019-2011-09-28.sp7">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Želi še kdo od vabljenih besedo? Načelnik, morda... ...<stage>/Glas iz
               ozadja./</stage>... Kakor želite? Izvolite.</p>
            </sp>
            <sp xml:id="SDT5-OZO-Nujna-019-2011-09-28.sp8">

               <speaker>ALOJZ ŠTEINER:</speaker>

               <p>Hvala za besedo, gospod predsednik. Spoštovani! Spregovoril bom še nekaj besed o tako
               imenovanem funkcionalnem in pa organizacijskem vidiku te posebnosti v vojskah na
               sploh, ne samo v Slovenski vojski.</p>
               <p>Ko govorimo o organizacijskem vidiku, je prva značilnost ta, da je ta del dejavnosti,
               ki sodi v celostno oskrbo vojaških oseb, treba zagotavljati, vojaške osebe jo pa
               prostovoljno jemljejo, torej če to tako želijo. In bi tukaj z omejevanjem te možnosti
               ali recimo te pravice, bi pravzaprav posegli v neko drugo pravico. To je prva
               posebnost.</p>
               <p>Druga posebnost je vezana na to, kako so organizirane in kako delujejo ordinariati
               pri nas, vojaški vikariat v svetu. Gre namreč za spoj dveh zadev in sicer
               državno-cerkveno na eni ravni, na drugi ravni pa je povezano s tistim o čemer je že
               ministrica govorila, mednarodno-vojaško pravo in zavarovanje teh oseb. In to se kaže
               tudi v našem primeru. Slovenska rešitev takšna kot je, ni povsem primerljiva z
               rešitvami v ostalih državah, vendar zadovoljuje to organizacijsko načelo in deluje
               dobro. Vojaške osebe, torej osebje vikariata, duhovniki in pastoralni asistenti so
               vojaške osebe, podrejene so meni oziroma načelniku General štaba, to pomeni vojaški
               avtoriteti in imajo eno obveznost do cerkvene avtoritete. To je ta posebnost. In
               tukaj na eni strani država pušča in cerkev pušča del oziroma gre v en določen
               kompromis. Torej sekanje tega kompromisa bi povzročilo nekaj kar smo mi v zgodovini
               že imeli. Če se zgodi to, da vojaške osebe oziroma, da te osebe niso podrejene, niso
               pod vojaško subordinacijo, ali na drugi strani nimajo cerkvenega pooblastila, potem
               se vam bo zgodilo oziroma bi se nam zgodilo to kar se je zgodilo gospodu Mikužu in
               Lamprehtu, ko sta šla v partizane in nista imela cerkvenega pooblastila. Ne vem, če
               si lahko toliko let po tej zgodovinski izkušnji privoščimo, da s temi rešitvami gremo
               nazaj. Torej, če te osebe nimajo tako imenovanega cerkvenega pooblastila, potem
               ...<stage>/nerazumljivo/</stage>... ker nobeden to ne more uradno deliti. In če niso ustrezno
               vkomponirani v vojaško organizacijo, potem v tej vojaški organizaciji legalno ne
               morejo delovati. To je en vidik. In še en praktični, bi želel opozoriti. Vodja
               vojaškega vikariata je v ...<stage>/nerazumljivo/</stage>... vojne za Slovenijo, bil je zaposlen po
               Zakonu o obrambi za nedoločen čas. Sprememba v tej rešitvi bi povzročila eno drugo
               kršitev. Namreč, da se njemu preneha to delovno razmerje, ki ga je imel po veljavnem
               Zakonu o obrambi za nedoločen čas, ker ga praktično morali dati ven iz vojske. To sta
               dve takšni zadevi na katere sem želel opozoriti. Hvala lepa za besedo.</p>
            </sp>
            <sp xml:id="SDT5-OZO-Nujna-019-2011-09-28.sp9">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj odpiram razpravo. Če ni med vabljenimi več želje, prav. Gospod
               Gulič se je še enkrat javil.</p>
            </sp>
            <sp xml:id="SDT5-OZO-Nujna-019-2011-09-28.sp10">

               <speaker>ALEŠ GULIČ:</speaker>

               <p>To ni replika. V resnici gre za razpravo. Večina zadev, ki jih je navedla ministrica
               kot nerešljiva ali drugače ovirajoče siceršnje delo v Slovenski vojski, so rešene
               pravzaprav že zdaj. In sicer z Uredbo o sodelovanju civilnih strokovnjakov in
               zmogljivostjo mednarodnih operacijah na obrambnem področju in pa pravilnikom o
               organizaciji religiozne duhovne oskrbe. Tako, da ne vidim nobenih posebnih razlogov.
               Seveda ta emocionalni del pustimo, ker konec koncev govorimo danes o verski duhovni
               oskrbi in ne o vsem drugem kar je zraven prilepljeno. Mi seveda, ko smo pisali na
               osnovi Ustave in pa ustavne odločbe, nismo hoteli pravzaprav iziti iz teh okvirov.
               Zaradi tega so nekatere zadeve tudi precej zapleteno zapisane, ampak vendarle ne
               ukinjamo vikariata, ne ukinjamo verske duhovne oskrbe na  noben način. Se pravi, še bo to primerljivo z vsemi
               standardi za katere pravite, da so civilizacijski in evropski, čeprav imajo to države
               zelo različno urejene. Trend je sicer tudi ta, da bi na sploh šle osebe, ki skrbijo
               za versko, duhovno oskrbo, se pravi verski uslužbenci v civilno sfero, kamor seveda
               prav gotovo tudi spadajo. So pa še vedno podrejene vojski. To je čisto vseeno, ali si
               tam zaposlen, ali ne. </p>
               <p>Kar se tiče oznak, jasno je, morajo imeti oznake države in oznake, da so verski
               uslužbenci. Ne smejo imeti pa oznak državne oblasti, se pravi činov. Že sedaj je
               tako. Ampak zapisano je zato, da ne bi kdaj koga popadlo, da bi pri tem kaj
               spreminjal. Se pravi, da bi vendarle napravil ljudi negotove pri tem ali se
               pogovarjajo z verskim uslužbencem, se pravi s pripadnikom vojske, ki skrbi za njihovo
               versko oskrbo ali pa s poveljujočim. Tukaj se ločita država in verska skupnost. In še
               kaj bi se dalo reči.</p>
               <p>Ponekod je pač to urejeno tako, da so verski uslužbenci plačani od verskih skupnosti
               in jim potem država na nek način to ali refundira, ali kaj takega. Pri nas, sedaj
               moram pa spregovoriti tudi o drugih rešitvah v zakonu o verski svobodi, in sicer
               financiranje verskih skupnosti bi potekalo sorazmerno, pač glede na dohodninske
               odpovedi. In verska skupnost bi dobila pač neko vrečo denarja iz tega. In iz tega bi
               seveda lahko financirala in plačevala svoje verske uslužbence, ki bi jih sedaj
               <stage>/Nerazumljivo./</stage> v vojsko, kar ni čisto nič neobičajnega. Mi ne spreminjamo nobene
               druge stvari, razen delodajalca, če zelo na kratko povem.</p>
            </sp>
            <sp xml:id="SDT5-OZO-Nujna-019-2011-09-28.sp11">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa ministrica, izvolite.</p>
            </sp>
            <sp xml:id="SDT5-OZO-Nujna-019-2011-09-28.sp12">

               <speaker>DR. LJUBICA JELUŠIČ:</speaker>

               <p>Najlepša hvala. Sedaj bo izgledalo kot da se v Vladi pogajamo o stvareh, ki bi jih
               morali razčistiti pri sebi, ampak vseeno se mi zdi prav, da določene stvari
               razčistimo, če drugače ne, pa tukaj pred vami. Najprej, če govorimo o uredbi o
               civilnih funkcionalnih strokovnjakih na mednarodnih misijah, potem moramo vedeti, da
               govorimo o ljudeh, ki so zaposleni za čas mednarodne operacije v Slovenski vojski
               oziroma na Ministrstvu za obrambo ne glede na to od kod prihajajo. Ali prihajajo iz
               drugih ministrstev, ali iz civilnega okolja ali iz notranjosti Ministrstva za
               obrambo. Ko gredo na misijo so zaposleni in dobijo službo, in dobijo denar od
               Ministrstva za obrambo, se pravi od države in gredo v misijo z oznakami države in
               državne oblasti, če je to potrebno. Oznake državne oblasti niso samo oznake činov,
               ampak so tudi oznake Slovenske vojske in oznake pripadnosti državi.</p>
               <p>In drugič, ne mešati oznak, ki jih ta trenutek nosijo vojaški uslužbenci na sebi z
               oznakami poveljujočih. Vojaški uslužbenci oziroma verski uslužbenci so sedaj
               zaposleni v Slovenski vojski kot nižji in višji vojaški uslužbenci. Na sebi nosijo
               oznake od 1 do 15, ampak to so samo znaki njihovih položajev, ki jih zasedajo. Ni pa
               iz tega razvidno kdo komu poveljuje. Torej, oznake vojaških uslužbencev, tu prosim,
               če bo general povedal, nimajo povezave s poveljevanjem. Te oznake ne morejo nobenega
               pripadnika Slovenske vojske spraviti v kakršnokoli zmoto in nerazumevanje zaradi
               tega, ker je kot pripadnik Slovenske vojske dolžan poznati oznake vseh svojih
               sodelavcev. Se pravi, da točno ve vsak pripadnik kaj pomeni pri nas vojaški
               uslužbenec, kaj pomeni podčastnik in kaj pomeni častnik in katere oznake se za ta
               namen v Slovenski vojski uporablja. Ne govoriti, da predlogi zakona o verski svobodi
               ne ukinjajo vikariata, seveda ga ukinjajo. Če v njem ne bo zaposlenih ljudi ga
               ukinjajo. Ukinjajo tisto kar govori zakon o obrambi, in sicer ukinja se stalnost
               zagotovitve verske oskrbe. Tisto, kar je bil naš  standard, slovenski standard, in je seveda nižji od
               tistih standardov, ki jih poznajo druge države, ker druge države poznajo višje
               oblike, ne samo vikariata, ampak poznajo ordinariata in druge višje oblike
               sodelovanja s cerkvami v vojaški organizaciji. Torej, slovenski standard je, da smo
               poskušali zaradi, tako kot pravi tudi Ustavno sodišče, zaradi potrebe po večjem
               obsegu zagotavljanja verske duhovne oskrbe, zaradi večje pogostosti ločenosti
               splošnega družbenega okolja, zaradi tipične narave vojaške službe, ki intenzivneje in
               pogosteje vključuje moralne in etične dileme vesti, kakršna je lahko lajša verska
               duhovna oskrba, zaradi tega se je ta država pred desetimi leti odločila za stalno
               versko oskrbo v Slovenski vojski. Sedaj se obnašamo oziroma govorimo kot da te stalne
               verske oskrbe ni več potrebno imeti, ker se je, ne vem, kaj zgodilo novega v tem
               razvoju morale, vesti in načina delovanja slovenske vojske. Mislim, da je treba
               počasi začeti gledati vojaško organizacijo kot vendarle nekoliko drugačno
               organizacijo od drugih družbenih organizacij, in tudi od drugih represivnih aparatov.
               Kajti, deluje v mednarodnem okolju, je sestavni del nekega mednarodnega varnostnega
               okolja. Prav je, da z enim minimalnim spoštovanjem vendarle pustimo tem ljudem, da
               imajo nekatere stvari urejene bolje ali pa drugače od drugih državnih institucij, ki
               morebiti res ne potrebujejo stalne prisotnosti verske duhovne oskrbe. Prosim, pustite
               vojakom, da imajo vsaj nekaj minimalnega na razpolago, če že jim vse drugo jemljemo,
               od opreme, do plač in do vseh mogočih beneficij.</p>
            </sp>
            <sp xml:id="SDT5-OZO-Nujna-019-2011-09-28.sp13">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sam se bom vključil v razpravo, ki ne bo dolga. Obžalujem, da
               predlagatelji zakona, ki so tudi člani našega odbora in so, po mojem mnenju,
               neupravičeno odsotni, ker niso uradnega dokumenta o odsotnosti predložili in ne
               napovedali obstrukcije, zato še stalno pričakujem, da se nam bodo priključili. Tu smo
               bili priča zelo argumentirani utemeljitvi oziroma obrazložitvi spornosti predloženega
               osnutka sprejem zakona. Tudi sam se strinjam, da bi bilo anahrono v tem trenutku v
               Evropi nižati civilizacijske standarde. Še posebej, ker je zakon o verski oskrbi,
               veljavni zakon, šel skozi ustavno presojo in prav tako izvrševanje duhovne oskrbe v
               Slovenski vojski in Ustavno sodišče v tem ni našo neskladnosti z Ustavo. Zaradi tega
               smatram, da je v veljavnem zakonu to področje primerno urejeno. Bi pa nastopile
               protiustavne posledice v kolikor bi prišlo do uveljavitve tega zakona v več
               segmentih. Namreč, verska oskrba je regulirana tudi z mednarodnim sporazumom in
               ratificiranim mednarodnim sporazumom, ki ima status ratificirane pogodbe, na kar
               opozarja tudi mnenje Zakonodajno-pravne komisije, in se nanaša na 21. člen. Je sploh
               vprašanje na kakšen način se takšne stvari da možno derogirati. So postopki, vendar
               prav gotovo na ta način. Ta veljavni zakon in tudi verska oskrba je bila uvedena v
               času vlade Janeza Drnovška in ministra Grizolda. Kot smo slišali zelo uspešno oziroma
               tudi v splošno korist deluje in se izvaja.  Zaradi tega seveda ne vidim potrebe, da bi še posebej v saj danih
               kriznih časih, ko se Slovenija ukvarja s številnimi problemi, da bi Slovenija
               izstopila iz sistema, ki je primerljiv z mednarodnim okoljem, kateremu pripadamo in
               kjer smo tudi člani mednarodnih zvez.</p>
               <p>Meni je povsem jasno, da na tak način, kot se predlaga v zakonu verske oskrbe v
               misijah in ponekod na nekaterih delih vojske v specialnih nalogah, vojske ni možno
               organizirati in seveda bi bilo to izrazito kršenje človekovih pravic, kamor verska
               oskrba spada.</p>
               <p>Torej jaz še enkrat moram reči, da obžalujem, da se na razumen način ne želijo
               predlagatelji pogovarjati. Mislim, da so kot izvoljeni predstavniki ljudstva na nek
               način dolžni prisluhniti argumentaciji Vlade in Ministrstva za obrambo in da bi bilo
               dobro, da bi prisluhnili argumentom, ki nakazujejo, ki razlagajo spornost
               predloženega dokumenta v dveh točkah spremenjenega 22. člena veljavnega zakona in da
               bi na tej podlagi lahko potem peljali razpravo na pristojnem delavnem telesu
               kvalificirano naprej.</p>
               <p>Zdaj to nepripravljenost na ...<stage>/Nerazumljivo./</stage>... razpravo in izmenjavo argumentov
               jaz upam, da jo bomo odpravili, seveda je pa jasno, da je tudi dolžnost tega odbora,
               da se o tako pereči zadevi tudi razpravlja, seznani in jaz sem z današnjo sejo to
               dolžnost tudi opravil.</p>
               <p>Kolega Hrovat, potem pa kolega Ziherl, izvolita.</p>
            </sp>
            <sp xml:id="SDT5-OZO-Nujna-019-2011-09-28.sp14">

               <speaker>ROBERT HROVAT:</speaker>

               <p>Hvala lepa za besedo. Lepo pozdravljeni. Predlagatelji spremembe tega zakona so
               pravzaprav poslanke in poslanci.</p>
               <p>Zdaj mi je tudi jasno zakaj so predlagatelji poslanke in poslanci in ni predlagatelj
               Vlada, čeprav je Urad za verske skupnosti za zakon spisal.</p>
               <p>Ponovno je bilo potrebno odpreti neko ideološko temo in če vprašamo zakaj ravno
               sedaj, lahko ugotovimo, da je glavni razlog to, ker se bližajo volitve.</p>
               <p>Ampak tokrat predlagatelji pravzaprav brez argumentov oziroma nemočni, sploh se
               pravzaprav niso udeležili seje in vse to kar smo danes slišali napeljuje na to, da je
               dejansko sprememba tega zakona, v takšni obliki, kot je, nedopustna in je bilo zelo
               dobro argumentirano s strani ministrice in načelnika general štaba zakaj je temu
               tako.</p>
               <p>Jaz bi temu rekel še ena krilatica te koalicije, ki je pravzaprav ni več.</p>
               <p>Ne razumem zakaj se poskušajo zmanjševati standardi, ki so uveljavljeni, ki so se
               izkazali za dobre.</p>
               <p>Zakaj zdajšnjo ureditev, ki je mednarodno primerljiva spreminjati.</p>
               <p>Mislim, da je tukaj najpomembnejše eno dejstvo. Eno je kaj govorite vi iz urada za
               verske skupnosti, drugo pa je praksa in pa veljavna zakonodaja.</p>
               <p>Po tem kar sta povedala gospa ministrica in načelni general štaba, lahko govorimo o
               dobrih izkušnjah in o dobri 
               praksi in zame so to argumenti, glavni argumenti zakaj jaz osebno nasprotujem
               uveljavitvi tega zakona, tako kot je pripravljen.</p>
               <p>Mislim, da se je treba postaviti v kožo slovenskih vojakov, ki jih mi kot država
               pošiljamo na misije po svetu, ko odhajajo ne vejo ali se bodo vrnili živi ali ne.
               Verjamem, da se znajdejo velikokrat v stiski in mislim, da je ravno vikariat oziroma
               duhovna oskrba, ki je takrat tam najpomembnejša za to, da lahko preživijo vse tiste
               travme s katerimi se srečujejo, jaz sem prepričan, da se.</p>
               <p>Zdaj v tem času spreminjati nekaj, kar je dobro zapisano in organizirano v zakonu o
               obrambi in o službi v slovenski vojski, na vrat na nos spreminjati s podpisi poslank
               in poslancev, da se v Vladi pravzaprav niste o tem niti pogovarjali, pogovarjali ste
               se, niste se pa pogovorili in sprejeli nekega skupnega stališča, torej jaz verjamem,
               da ste vi zagovarjali stališča vojakov, dobre prakse, nekateri pač pa so se poskušali
               iti ideologijo.</p>
               <p>Kako cerkev ponovno postaviti na pranger in ji dati neko oznako, da se nima kaj
               vmešavati v državo.</p>
               <p>Dejstvo pa je, da ti naši vojaki, ki jih pošiljamo na misije, to oskrbo, takšno kot
               je zdaj, to sta potrdila tako ministrica, kot načelnik general štaba, dejansko
               potrebujemo.</p>
               <p>In jaz osebno temu zakonu nasprotujem, sem pa razočaran, ker predlagateljev tega
               zakona danes sploh ni na seji, zdaj razumem zakaj jih ni, zato ker so vedeli kakšni
               so argumenti ministrstva in general štaba in na pram tem argumentom pravzaprav ni
               odgovora.</p>
               <p>Resnično verjamem, da bo premagala oziroma zmagala zdrava pamet in da bomo ureditev
               kakšna je in je primerljiva z ostalimi državami zveze NATO tudi pustili takšno, kot
               je trenutno. Hvala lepa.</p>
            </sp>
            <sp xml:id="SDT5-OZO-Nujna-019-2011-09-28.sp15">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Predno dam besedo kolegu Ziherlu moram reči, da bom pet minut pred deveto
               razpravo prekinil, ker imamo ob devetih redno sejo, toliko zaradi poslovniških
               zadev.</p>
            </sp>
            <sp xml:id="SDT5-OZO-Nujna-019-2011-09-28.sp16">

               <speaker>MILENKO ZIHERL:</speaker>

               <p>Hvala lepa. Lep pozdrav vsem prisotnim, posebej gospe ministrici.</p>
               <p>Čeprav samo gostujem in nadomeščam na tem odboru, sem s problematiko zadosti
               seznanjen, tukaj se sicer samo o oboroženih silah ampak problematika se odraža tudi
               na drugih področjih.</p>
               <p>Moram reči, ko poslušam te dialoge, da sem zgrožen ko vidim demontažo dediščine
               pokojnega dr. Janeza Drnovška. V njegovih časih je bil dosežen konsenz, je bilo
               doseženo to kar je bilo dosežene, kar po beseda obeh predstavnikov oboroženih sil
               dobro deluje in vidim, da so se uresničile njegove preroške besede, ko je enkrat
               rekel, da se boste poklali med seboj.</p>
               <p>Ko je spustil vajeti iz rok je nekoč velika LDS, ki je nastala na blejskem kongresu z
               združenjem, razpadla tako kot sneg na pomladanskem soncu.</p>
               <p>In zdaj je treba za preživetje potegniti ven neke radikalne ideje, da se prekrijejo,
               premažejo garažne afere, da se prikrije NPU in podobne svinjarije, ki smo jim priča
               iz dneva v dan.</p>
               <p>Zakaj je bilo potrebno vpeljati novi zakon, ki v bistvu ruši tisto, kar je že
               narejeno, čeprav je nekje rečeno, da je pač potrebno redefinirati, ker se je na
               verskem področju zgodilo cel kup stvari in tukaj bi imeli mojo podporo. Pojavljajo se
               verske skupnosti z tam do sto verniki, kar imajo vsekakor, nekje jih je treba neko
               pravno ureditev in to bi bili samo novi členi k že obstoječemu zakonu. Zakaj je treba
               one spreminjati, ki tečejo kot po maslu?  To nas vsekakor v mednarodni skupnosti, če bo ta zakon sprejet v
               takšnem tonu kot je nas bo porinil precej nazaj v izražanju demokratičnih svoboščin
               državljank in državljanov in bi rekel ali je kdo sploh vprašal vojake, ki so hkrati
               državljani naše države kaj oni o tem mislijo?</p>
               <p>In torej iz teh civilizacijskih standardov se mi zdi, da se oborožene sile porivajo
               nazaj v čase, torej te svoboščine v čase, ko smo imeli tisto slavno jugoslovansko
               ljudsko armado. In zaradi totalne prepovedi verskega življenja smo posledično
               nastradali navadni vojaki namreč diplomo so podeljevali na Svetega Štefana, to je 26.
               december in vsi, ki smo diplomirali smo po cel teden hodili na raport in samo sreča,
               da je tisti ...<stage>/Nerazumljivo./</stage>..., jugoslovanski oficir šel za en teden v Petrinjo
               kjer je bila naša enota ki je gradila kasarno in je nižji oficir nas spustil, potem
               ko smo že obupali, <q>"diploma se podeluje v jednem životu, možete ič"</q> in smo šli lepo
               25. domov, da smo 26. lahko prejeli diplome. Takšne posledice so bile z verskim
               življenjem v jugoslovanski ljudski armadi.</p>
               <p>In glede na to, da se s tem nižajo civilizacijski standardi bi jaz predlagal, da o
               zadevi vprašamo tudi varuhinjo človekovih pravic in se naj izjasni črno na belem.</p>
            </sp>
            <sp xml:id="SDT5-OZO-Nujna-019-2011-09-28.sp17">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Zdaj imam prijavljenega direktorja urada, gospoda Guliča in tudi sam sem
               še prijavljen, tudi gospod Kres je javljen zato mislim, da kot sem najavil bom moral
               prekiniti, vidim da je tudi velik interes medijev za to razpravo zato je to pomembna
               razprava. Meni je samo žal, gospa ministrica, da v naši razpravi o proračunu, ki je
               bila tudi zelo pomembna parlamentarni program sploh ni posnel in je ignoriral kajti
               potem bi ti problemi v vojski bili izpostavljeni širši vojski.</p>
               <p>Torej, jaz v temu trenutku prekinjam razpravo in o nadaljevanju razprave in seje
               boste obveščeni naknadno. Hvala lepa za udeležbo na današnji seji, čez tri minute
               imamo sklic izredne seje toliko da se pripravijo službe in vsi na redno sejo.
                  Hvala. <stage type="time">(SEJA JE BILA PREKINJENA 28. SEPTEMBRA 2011 OB 8.56.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Nujna-010-2009-05-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8984317AF839D2CCC12575920044AA2D</idno>
               <idno type="custom" subtype="day">725F2CA5FECD987FC12575AE0043BB5C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=725F2CA5FECD987FC12575AE0043BB5C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-010-2009-05-06.OZNPJUIP" n="010">
               <name>Nujna</name>
               <date when="2009-05-06"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-010-2009-05-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-010-2009-05-06.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">1. Nadaljevanje 10. nujne seje</stage>
            <stage type="date">(6. maj 2009)</stage>
            <stage type="chairman">Sejo je vodil Anton Colarič, podpredsednik odbora.</stage>
            <stage type="time">Seja se je pričela ob 13.06 uri.</stage>


            <sp xml:id="SDT5-OZNPJUIP-Nujna-010-2009-05-06.sp1">

               <speaker>PODPREDSEDNIK ANTON COLARIČ:</speaker>

               <p>Na prvem nadaljevanju prekinjene 10. nujne seje. Najprej bi vprašal strokovne službe,
               če so izpolnjeni vsi pogoji, se pravi snemanje, pisanje magnetograma in vse ostale
               zadeve? So. V redu. Hvala.</p>
               <p>Na začetku moram ugotoviti, da nadaljujemo sejo na podlagi sklepa, ki ga je odbor
               sprejel pred nekako dvema urama. Moram pa tudi povedati to, da je takrat na redni
               seji pod razno, gospod Gorenak kot predsednik odbora, podal predlog, da se seja
               prekine po 73. členu. Ker to menimo, da je bil proceduralni predlog o katerem nismo
               glasovali, sedaj jaz predlagam, da glasujemo o tem predlogu gospoda Gorenaka, da se
               seja po 73. členu prekine. In zato bi, preden gremo na sejo, predlagal, da glasujemo
               o tem, da sejo prekinemo. Glasujemo.</p>
               <p>Kdo je za predlog gospoda Gorenaka? <stage>(Nihče.)</stage> Kdo je proti? <stage>(10 članov.)</stage></p>
               <p>Osebno smatram, da so pogoji za nadaljevanje seje izpolnjeni in lahko preidemo k 1.
               točki. Ugotavljam tudi, da na podlagi pooblastila, gospoda Gumzarja nadomešča na seji
               gospod Tone Anderlič. Jaz sem prebral, ker sem dobil pooblastilo.</p>
               <p>Torej kot smo rekli, <title>nadaljujemo s 1. TOČKO DNEVNEGA REDA - PREDLOG ZAKONA O
                  SPREMEMBAH IN DOPOLNITVAH KAZENSKEGA ZAKONIKA, nujni postopek.</title> Gradivo za
               sejo ste prejeli. Na sejo so bili vabljeni: Ministrstvo za pravosodje, Vrhovno
               sodišče, Zakonodajno-pravna služba, Komisija Državnega sveta za državno ureditev -
               predsednik Bogomir Vnučec.</p>
               <p>Nadaljujemo z drugo obravnavo predloga zakona. Uvodne in dopolnilne predstavitve smo
               sicer že opravili na seji, 15. aprila 2009. Pozivam ministra, če želi, za dodatno
               obrazložitev. Želi besedo? Izvolite.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp2">

               <speaker>ALEŠ ZALAR:</speaker>

               <p>Gospod predsedujoči. Torej pred odborom je predlog vlade za sprejem novele, nedavno
               uveljavljenega Kazenskega zakonika. Ministrstvo za pravosodje se je odločilo, da
               pripravi besedilo tega predloga in ga predloži vladi in kasneje vlada parlamentu
               zato, ker je prejelo obvestila sodišč, da sodišča v praksi zelo različno razlagajo
               tiste določbe Kazenskega zakonika, ki se nanašajo na tako imenovano osebno veljavnost
               tega zakonika, kolikor se to nanaša na mladoletnike. <stage type="mag">(Nadaljevanje)</stage> Ta različna razlaga na samih sodiščih je tako diametralno
               nasprotna, da se je ministrstvo odločilo, da to vprašanje predloži v mnenje tudi
               Svetu za kaznovalno pravo, ki je posvetovalno telo ministra za področje kaznovalnega
               prava in v katerem deluje, mislim da, 14 uglednih pravnih strokovnjakov s področja
               kaznovalnega prava v Republiki Sloveniji.</p>
               <p>Ko sem omenil različno sodno prakso naj vam navedem nekaj konkretnih primerov.
               Prvostopenjska sodišča, to so okrožna sodišča, ki obravnavajo kazenske zadeve zoper
               mladoletnike, so v nekaterih primerih izdala odločbe, da se kazenski postopki zoper
               mladoletnike ustavijo, ker naj veljavna kazenska zakonodaja ne bi omogočala nobene
               razlage, ki bi dovoljevala izvedbo takih postopkov. Na osnovi teh prvih odločitev
               nekaterih okrožnih sodišč so bile potem prve zadeve predložene v pritožbenem postopku
               v presojo pristojnim višjim sodiščem. In tudi pri višjih sodiščih je prišlo do
               različne prakse. Eno višje sodišče je zavzelo stališče, da vendarle velja sedanji
               kazenski zakonik tudi za mladoletnike, toda hkrati je višje sodišče predlagalo
               vrhovnemu sodišču, da sprejme načelno pravno mnenje, da velja kazenski zakonik za
               mladoletnike, vendar ne novi, pač pa stari kazenski zakonik. Tako, da imamo že tu tri
               različne situacije, tri povsem drugačne razlage istega temeljnega pravnega vprašanja
               posebne veljavnosti kazenskega zakonika. Na osnovi teh tako nasprotujočih si razlag
               je potem Svet za kaznovalno pravo opravil razpravo glede tega vprašanja. Na seji kjer
               je bilo skupaj 11 navzočih članov je bilo 9 od njih mnenja, da gre celo za pravno
               praznino, da torej ni mogoče uporabiti ne starega in ne novega kazenskega zakonika. 2
               člana ste menila drugače, in sicer, da naj spremembe kazenskega zakonika ne bi bile
               potrebne. Ob taki situaciji je Ministrstvo za pravosodje moralo oceniti kaj
               pravzaprav lahko povzroči taka različna razlaga v praksi, do kakšnih posledic lahko
               pride. To je ministrstvo storilo ne oziraje se na dejstvo, da je med tem eno od
               okrožnih sodišč, potem ko je višje sodišče razveljavilo njegovo odločitev o tem, da
               gre za pravno praznino in vrnilo zadevo v ponovno odločanje temu sodišču, eno od teh
               sodišč zahtevalo oceno ustavnosti novega kazenskega zakonika in prekinilo svoj
               postopek odločanja. <stage type="mag">(nadaljevanje)</stage> Ta
               prekinitev ima seveda pomembne posledice za celotno sodno prakso v tem trenutku. Po
               naših informacijah Ustavno sodišče absolutno prednostno obravnava to zahtevo tega
               Okrožnega sodišča, vendar pa ne razpolagam s podatkom, kako daleč je ta zadeva
               pripravljena v tem trenutku za odločanje. Zakaj to poudarjam? Zaradi tega, ker v tej
               situaciji kaže natančno prebrati včerajšnjo odločitev Ustavnega sodišča, ki nima na
               prvi pogled neposredne povezave z Kazenskim zakonikom, ker se ukvarja z odvetniki,
               vendar Ustavno sodišče v tej odločbi med drugim opozarja, da zgolj, in sedaj citiram:
               "Zgolj začeti postopek za oceno ustavnosti predpisa pred Ustavnim sodiščem ni ovira,
               da ne bi mogel zakonodajalec zakonske ureditve, ki je izpodbijana med tem
               spreminjati." in potem Ustavno sodišče pravi v nadaljevanju, celo nasprotno: "Če
               zakonodajalec ali Vlada kot ustavna pooblaščena predlagateljica zakonov menita, da so
               zakonske spremembe potrebne, juk k zakonskemu urejanju ne glede na začet postopek
               pred Ustavnim sodiščem zavezuje načelo delitve oblasti iz drugega odstavka 3. člena
               ustave." To poudarjam, zato da poskušam pojasniti tudi razloge, zakaj Vlada vztraja
               pri tej predlagani spremembi Kazenskega zakonika ne glede na to, da imamo v tem
               trenutku odprt postopek pred Ustavnim sodiščem in odprt postopek pred Vrhovnim
               sodiščem, vendar pri Vrhovnem sodišču ne glede za presojo konkretnega primera,
               odločitev Vrhovnega sodišča torej v nobenem primeru ne bo imela status judikata,
               status odločbe, ki je, bom rekel, avtoritativna, gre samo za postopek, ki ga lahko
               sproži posamezno zainteresirano sodišče za to, da bi se preko načelnega pravnega
               mnenja zagotovila enotnost sodne prakse. Težava v zvezi s tem postopkom pred Vrhovnim
               sodiščem je tudi v tem, da po Zakonu o sodiščih načelna pravna mnenja, ki jih sprejme
               Vrhovno sodišče zavezujejo samo senate Vrhovnega sodišča ne pa tudi nižjih sodišč,
               torej tukaj je ta velika razlika med institutom dokončno presojene zadeve v
               konkretnem primeru s strani Vrhovnega sodišča in načelnega pravnega mnenja, ki ga
               Vrhovno sodišče lahko sprejme, ob tem, da seveda ta trenutek ne vemo, kakšno bo to
               načelno pravno mnenje, ker je seja Vrhovnega sodišča prihodnji teden. Pa tudi, če bi
               za to mnenje vedeli in tudi, če bi Vrhovno sodišče menilo, da je z interpretacijo
               mogoče rešiti, da tako rečem v narekovajih uporabo kazenskega zakonika tudi, ko gre
               za mladoletnike po mnenju ministrstva in Vlade to dokončno ne rešuje problema.
               Dokončno bo problem rešen samo, če bi Ustavno sodišče reklo, da tukaj ne gre za
               situacijo, kjer bi šlo za neskladje z Ustavo, tega pa za enkrat še ni na vidiku. Ker
               Vlada želi preprečiti nastanek nadaljnjih morebitnih protiustavnih posledic vztraja
               pri tem postopku za spremembo Kazenskega zakonika. <stage type="mag">(nadaljevanje)</stage> Kakšne so te protiustavne posledice, ki bi lahko nastale, če
               bi Ustavno sodišče ugotovilo, da gre za tako nejasno določbo, da jo v skladu z 2.
               členom Ustave ni mogoče uporabljati in jo je treba izločiti. Torej, vsako razlago
               izločiti iz uporabe. Te posledice bi bile precejšnje, kajti sodišča niso zaustavila
               obravnavanja kazenskih zadev zoper mladoletnike. In vsakršno vodenje postopkov na
               podlagi zakona, za katerega bi bilo ugotovljeno, da ga sodišče ne bi smelo uporabiti,
               vsakršen odvzem prostosti mladoletniku, bodisi pripor, bodisi morda celo
               mladoletniški zapor, bi seveda pomenil odškodninsko odgovornost države. In glede na
               obseg kazenskih postopkov zoper mladoletnike, si po mnenju ministrstva, država v tem
               trenutku ne more privoščiti plačevanja odškodnin s tega naslova. Še zlasti ne zdaj v
               času gospodarske krize in težav, ki jih ima tudi državni proračun. Ministrstvo za
               pravosodje oziroma Vlada ne želita s tem postopkom spodbuditi razlage, da gre za
               protiustavno pravno praznino. Zato, če boste prebrali vladno gradivo, to tudi izrecno
               izpostavljamo. Izhajamo iz predpostavke, da lahko Vlada in parlament kadarkoli, če
               menita, da je to treba; in seveda, to presojo boste opravili vi; spremenita obstoječo
               zakonodajo, jo izboljšata. Mi torej tu predlagamo samo tolikšno izboljšavo besedila,
               da odpravlja vsakršen dvom o tem, da se Kazenski zakonik lahko uporablja tudi ko gre
               za mladoletniška kazniva dejanja.</p>
               <p>In s tem namenom se obračamo na ta cenjeni odbor, s predlogom, da sledi temu predlogu
               Vlade in sprejme ustrezno novelo Kazenskega zakonika.</p>
               <p>Ko smo prejeli mnenje Zakonodajno-pravne službe Državnega zbora v zvezi s tem
               predlogom, smo opravili ponovna strokovna posvetovanja o besedilu, ki bi bilo čim
               bolj, da tako rečem, vodotesno. To nam je uspelo in v zvezi s tem bomo v
               nadaljevanju, če bomo k temu povabljeni, tudi predstavili stališče Vlade glede
               nekaterih pripomb, ki jih je dala Zakonodajno-pravna služba.</p>
               <p>Toliko za uvod.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp3">

               <speaker>PODPREDSEDNIK ANTON COLARIČ:</speaker>

               <p>Hvala lepa.</p>
               <p>Vloženi so bili tudi amandmaji k predlogu Zakona o spremembah in dopolnitvah
               Kazenskega zakonika, ki so usklajeni z Zakonodajno-pravno službo.</p>
               <p>Ima Zakonodajno-pravna služba še kakšna pojasnila, predvsem do amandmajev? Ali jih
               podpira?</p>
               <p>Izvolite.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp4">

               <speaker>ŠPELA MAČEK GUŠTIN:</speaker>

               <p>Hvala lepa za besedo.</p>
               <p>No, mnenja Zakonodajno-pravne službe danes ne bi ponovno predstavljala, ker je bilo
               to že opravljeno. Tudi samo mnenje je dokaj obširno. Bi pa povedala nekaj v zvezi z
               zdaj vloženimi predlogi amandmajev. Mi menimo, da se s temi amandmaji odpravljajo
               nejasnosti predlaganih sprememb veljavne ureditve in na katere smo pač opozorili že v
               svojem mnenju in tudi predstavitvi tega mnenja na seji dne 15. aprila letos. <stage type="mag">(nadaljevanje)</stage> Glede na to, da je pokritost
               kaznovanja mladoletnikov v veljavnem KZ1 konceptualno vprašanje sistemske ureditve
               kot takšne, je takšna rešitev problema, ki je nastal predvsem v praksi sodišč po
               našem mnenju ustrezna, ker jasneje kot do sedaj določa kateri kazenski zakonik in
               kako se uporabi v primeru mladoletnikov, če so storilci kaznivih dejanj. S tem, ko
               naj bi bilo v besedilo predlaganih sprememb 375. člena KZ1 vključen še dostavek,
               citiram: "kot sicer veljajo za polnoletne", konec citata, je pa po naši oceni
               odpravljen dvom o tem ali se pri presoji vseh vidikov kazenske odgovornosti
               mladoletnikov uporablja le novi KZ1. V tem trenutku, ko še ni uveljavljen ta v bistvu
               napovedani posebni kazenski zakon za mladoletnike, je namreč vedno možna takšna
               razlaga s strani sodišč, da zaradi odsotnosti izrecne vključenosti mladoletnikov v
               uporabo pravil o kaznovanju, ki jih veljavni KZ1 izrecno določa samo za polnoletne
               osebe, odločanje o kazenski odgovornosti mladoletnikov in s tem tudi izrekanje
               sankcij zanje ni možno. Torej, takšna stališča se vedno lahko pojavijo. Rešitev, ki
               izhaja iz predlaganih amandmajev pa je v tem trenutku boljša tudi z vidika koncepta
               veljavnega KZ1, ker za enkrat še niso znani vsi elementi posebnega zakona za
               mladoletnike, ki se v njegovi pripravi utegnejo izkazati za relevantne. Dejstvo je,
               da ta posebni zakon za mladoletnike ni bil pripravljen hkrati z novim KZ1. To je naša
               služba takrat ob sprejemanju tega zakonika izpostavila kot problem. Zato je zdaj
               treba dopustiti tudi možnost, da se ob njegovi pripravi poseže tudi v sam koncept
               KZ1, torej ob pripravi posebnega zakona za mladoletnike, torej v bodoče, ker ta še ni
               v proceduri tudi ne vemo točko koliko daleč ta priprava dejansko je, ampak to v tem
               trenutku ni pomembno. Torej, takšnega posega ne moremo šteti za problematičnega ali
               celo nedopustnega, edino kar mora takšen poseg zagotoviti je to, da je sistemsko
               skladen. To pomeni, da bi moral izhajati iz jasnega razumevanja veljavne ureditve in
               jasno izraženih potreb za izjeme, v tem primeru bi izjema bila zlasti kazenska
               odgovornost mladoletnikov, lahko pa se bo kot izjema izkazal še kakšen drug vidik
               kaznovanja mladoletnikov, to v tem trenutku ni mogoče z gotovostjo ne ovreči ne
               napovedati. Glede na namen predlaganih sprememb Kazenskega zakonik, torej KZ1 po
               predlogu zakona, ki ga imamo zdaj v obravnavi, vse to ni bilo dovolj jasno izraženo,
               zato bi bil poseg v 1. in 4. člen veljavnega KZ1 po našem mnenju preuranjen. S temi
               predlaganimi amandmaji pa se temu v tem trenutku izognemo, rešimo pa tisto zaradi
               česar je bil predlog zakona sploh vložen v zakonodajni postopek, se pravi zaradi
               tiste nejasnosti kateri zakon in kako se uporabi za primer mladoletnih storilcev
               kaznivih dejanj, če uporabim staro dikcijo oziroma besedno zvezo, ki jo je imel prej
               veljavni KZ. Zato ocenjujemo, da so predlagani amandmaji z vidika pristojnosti naše
               službe sprejemljivi. Hvala lepa.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp5">

               <speaker>PODPREDSEDNIK ANTON COLARIČ:</speaker>

               <p>Hvala lepa. Mislim, da lahko preidemo na razpravo o posameznih členih in glasovanje o
               amandmajih, ki so vloženi. In predlagam sicer, da najprej preidemo k 1. členu,<stage type="mag">(Nadaljevanje)</stage> amandmaju k 1. členu in sicer
               člen se črta. Želi kdo o tem amandmaju razpravljati? <stage>(Ne želi.)</stage> Potem zaključujem
               razpravo in lahko preidemo h glasovanju k amandmaju k 1. členu. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odporam razpravo o amandmaju k 2. členu, člen se črta. Želi kdo razpravljati? <stage>(Ne
               želi.)</stage> Zaključujem razpravo. Glasujemo o amandmaju k 2. členu. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>In imamo še amandma k 3. členu. Besedilo ste dobili. Lahko ga pa preberem. 3. člen se
               spremeni tako, da se glasi; 375. člen se spremeni tako, da se glasi - do uveljavitve
               Kazenskega zakona za mladoletnike iz drugega odstavka 5. člena tega zakonika se za
               mladoletnike uporabljajo določbe 2. odstavka 70. člena, določbe 71. do 94. člena,
               določbe ki se nanašajo na mladoletniški zapor v petem odstavku 47. člena, v prvem,
               drugem in četrtem odstavku 49. člena ter določbe tretjega odstavka 100. člena KZ. V
               nadaljnjem besedilu KZ. Določbe tega zakonika kot sicer veljajo za polnoletne pa le,
               kadar ne nasprotujejo navedenim določbam kazenskega zakonika. Želi kdo razpravljati?
               Izvolite.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp6">

               <speaker>DARJA LAVTIŽAR BEBLER:</speaker>

               <p>Hvala za besedo, gospod podpredsednik. Torej jaz izrecno podpiram ta amandma, kajti
               prepričana sem, da prav zaradi tega amandmaja smo šli v te spremembe kazenskega
               zakonika. Namreč pri tem bi rada opozorila na elementarno pravilo določnosti
               kazensko-pravne norme, ki je za kazensko pravo še posebej pomembno. In glede na to,
               da so bila že do sedaj različna tolmačenja na različnih sodiščih, na različnih
               ravneh, se prav s to določbo, ki jo ta amandma vnaša, odpravlja ta možnost
               dvomljivosti oziroma dvoma v to, katri členi katerega zakonika se uporabljajo za
               kazenski pregon mladoletnih storilcev kaznivih dejanj. Pri tem bi poudarila oziroma
               bi spomnila še na eno zadevo, ki je tudi povezana s tem amandmajem in s to določbo,
               ki jo sedaj prelagamo in jo bomo, upam, sprejeli. Namreč glede na to, da sedaj ni
               bila ta kazensko-pravna norma za mladoletnike določena, bi se gotovo v prihodnosti
               pojavilo določeno število tožb s strani posameznikov napram državi Sloveniji, pred
               Evropskim sodiščem za človekove pravice v Strasbourgu. Kolikor sem jaz imela
               priložnost spremljati judikaturo tega sodišča, je vztrajno vztrajalo na tem pravilu
               določnosti kazensko-pravne norme. In bojim se, da v kolikor mi sedaj pravočasno ne bi
               te določbe spremenili, bi to pomenilo za našo državo še več finančnih sredstev
               oziroma denarnih kazni pred tem Evropskim sodiščem za človekove pravice. <stage type="mag">(Nadaljevanje)</stage> Pa še tako obstaja nekakšen dvom,
               da utegne priti do kakšnega primera za to obdobje, ko še ne bo stopila v veljavo ta
               določba, ki jo s tem amandmajem predlagamo.</p>
               <p>Tako da bi s to svojo obrazložitvijo rada opozorila na to, da vsekakor ravnamo prav,
               nujno in zadnji čas, da to spremembo Kazenskega zakonika sprejmemo. Hvala.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp7">

               <speaker>PODPREDSEDNIK ANTON COLARIČ:</speaker>

               <p>Hvala lepa. Želi še kdo besedo? Gospod Rožej, izvolite.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp8">

               <speaker>VITO ROŽEJ:</speaker>

               <p>Hvala lepa. Mogoče bi izkoristil to priložnost, ker je tema takšna. Kot vem, je pred
               kratkim potekal na Obali nek posvet tožilcev pa kriminalistov, ki se s tem
               mladoletniškim kriminalom ukvarjajo. Pa me zanima, ali ima mogoče ministrstvo kakšne
               podatke, kakšni so bili tam zaključki, kako zdaj te stvari v praksi potekajo, mogoče
               tudi v navezavi s problemom, ki ga je kolegica Beblerjeva izpostavila, da bi v tem
               vmesnem obdobju že znala kakšna stvar biti takšna, ki je bila nepovratno zapeljana v
               smer, ki bi se mogoče končala na Evropskem sodišču. Hvala.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp9">

               <speaker>PODPREDSEDNIK ANTON COLARIČ:</speaker>

               <p>Hvala. Bi mogoče na kratko odgovorili, da ne bomo preveč širili te teme.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp10">

               <speaker>ALEŠ ZALAR:</speaker>

               <p>Jaz ne poznam zaključkov tega posveta, tako da vam žal v tem delu ne morem
               odgovoriti. Vem samo to, da znotraj tožilstva in sodišč potekajo živahne diskusije
               tistih, ki se s tem področjem ukvarjajo. Prej sem že poudaril, da so razlage, do
               katerih prihajajo strokovnjaki s tega področja, diametralno nasprotne. V bistvu gre
               za tri različne razlage: ena, da gre za pravno praznino, ki je ni mogoče zapolniti;
               druga, da gre za sicer nekoliko nejasno ureditev, ki pa jo je mogoče z interpretacijo
               razrešiti tako, da se ugotovi, da velja novi Kazenski zakonik; in tretja, ki meni
               sicer enako, da gre za nekoliko nejasno ureditev, ki pa jo je z interpretacijo mogoče
               razrešiti tako, da ugotoviš, da velja stari Kazenski zakonik. Imamo torej tri
               interpretacije, ki jih zavzemajo različni organi in ki so si v popolnem medsebojnem
               nasprotju. Jaz se globoko strinjam s tistim, kar je rekla cenjena poslanka, gospa
               Lavtižar Bebler, da za področje kaznovalnega prava še posebej velja temeljno načelo
               "lex certa", da je judikatura strasbourškega sodišča, pa tudi našega Ustavnega
               sodišča v tem pogledu zelo bogata. In da iz te judikature izhaja dvoje: prvič, da
               mora biti predpis, ki ureja kazniva dejanja in kazensko odgovornost, dovolj jasen,
               dovolj določen, in sicer v tolikšni meri, da je ravnanje posameznika, ki se od njega
               pričakuje, tako, da temu posamezniku vselej lahko reče, da je moral predvideti učinke
               predpisa za svoje ravnanje. Torej predvidljivost je ključna. In v situaciji, ko imamo
               tri take zelo nasprotujoče si razlage, je to tisto merilo, kjer te predvidljivosti po
               naši oceni ni ali pa vsaj ni podana v tolikšni meri, da bi lahko z gotovostjo trdili,
               da imamo ta trenutek ureditev, ki je skladna z ustavo, ob upoštevanju teh meril. Žal
               pa za ta konkreten posvet res nimam podatkov.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp11">

               <speaker>PODPREDSEDNIK ANTON COLARIČ:</speaker>

               <p>Hvala lepa. Gospod Anderlič.<stage type="mag"/>
               </p>
            </sp>
            <sp xml:id="SDT5-OZNPJUIP-Nujna-010-2009-05-06.sp12">

               <speaker>ANTON ANDERLIČ:</speaker>

               <p>Obrazložitve tega amandmaja so bile tako obširne, da ga je mogoče samo podpreti.
               Ampak vendarle. Govorite o treh možnih situacijah.</p>
               <p>Če lahko zelo na kratko poveste, ali so se določene stvari že pojavljale, ki gredo
               nepovratno v smer, da nekaterih stvari ni mogoče zaključiti na način, kot se zdaj
               različno tolmači. In da bi lahko zaradi tega, če tega ne bi sprejeli nastajala
               nepopravljiva škoda, da tako rečem, oziroma bi nekateri ušli izven tistega, kar jih
               sicer čaka, ker so pač kršili ali karkoli drugega. Jaz mislim, da je to tudi
               nadgradnja tega, kar je gospod Rožej poskušal vprašati. Zanima pa tudi mene, ker je
               to zelo pomembno za javnost, s čim je nujno, nujno poseči zato, da preprečimo
               nekatere stvari. Če na osnovi teh različnih tolmačenj in domnevne pravne praznine do
               katere bi lahko prišlo ali je prišlo. Kaj to pomeni?</p>
            </sp>
            <sp xml:id="SDT5-OZNPJUIP-Nujna-010-2009-05-06.sp13">

               <speaker>PODPREDSEDNIK ANTON COLARIČ:</speaker>

               <p>Hvala. </p>
               <p>Gospa Janja Klasinc se je še javila.</p>
               <p>Izvoli.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp14">

               <speaker>JANJA KLASINC:</speaker>

               <p>Vsekakor podpiram ta amandma, kot tudi podpiram popravek zakonika na tem področju.
               Predvsem na osnovi ugotovitev, ki jih naše znanstvene organizacije kažejo. Sama nisem
               pravnica, pa bom gledala bolj sociološko na ta problem. Raziskave kažejo, da na
               žalost tudi v Sloveniji narašča kriminaliteta pri starejših mladoletnikih. Skratka,
               zelo hitro bi se nam lahko v tem primeru zgodilo, da bi bila določena kazniva dejanja
               nekaznovana zaradi tega, če tega ne bi popravili. Spomnimo se zadnjega primera, ki
               nas je pretresel, v Sevnici, ko so mladoletniki ustrahovali ljudi na pikniku. Po
               celem svetu se dogajajo grozni dogodki, ko učenci osnovnih, srednjih šol, tudi potem
               študentje, v redu - ti so že polnoletni, ampak, ustrahujejo, streljajo, ubijajo.
               Skratka, človek, družba mora takšna dejanja preprečiti. Ko pa se enkrat že zgodijo,
               jih je treba sankcionirati.</p>
               <p>Zato podpiram prizadevanja ministrstva, da reši trenutno nejasnost, ki je nastala na
               tem področju. Kateri predpisi bi se lahko uporabili, kateri zakoni, stari zakonik,
               novi zakonik. Treba je zagotoviti, da lahko sodišča sodijo.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp15">

               <speaker>PODPREDSEDNIK ANTON COLARIČ:</speaker>

               <p>Hvala lepa.</p>
               <p>Gospod minister.<stage type="mag"/>
               </p>
            </sp>
            <sp xml:id="SDT5-OZNPJUIP-Nujna-010-2009-05-06.sp16">

               <speaker>ALEŠ ZALAR:</speaker>

               <p>Glede vprašanja kakšno je trenutno stanje oziroma kakšne posledice lahko nastanejo
               naj povem še enkrat, da je kar nekaj odločb sodišč prve stopnje že bilo izdanih, kjer
               so sodišča razsodila, da se postopek zoper mladoletnika ustavi. Recimo, po mojih
               podatkih pred Okrožnem sodiščem v Novi Gorici zaradi očitanega kaznivega dejanja
               nasilništva je bil postopek ustavljen. V nekaterih od teh primerov ustavitev je po
               naših podatkih bila vložena pritožba. Ni pa še znana odločitev pritožbenih sodišč. Mi
               v tem trenutku ne moremo izključiti, glede na te podatke o katerih sem vam govoril,
               situacije, da bi se kazenski postopki zoper mladoletnike ustavljali, in to ne glede
               na to za katero kaznivo dejanje gre, lahko tudi umora. To želimo preprečiti. Vlada
               menim, da najbrž nihče v tej državi ob sprejemanju kazenskega zakonika ni želel
               situacije kjer bi sodišča prišla do razlage, da se kazenski zakonik za mladoletnike
               ne more uporabljati. Če pa bi se to zgodilo, če bi, recimo, Ustavno sodišče
               ugotovilo, da gre za pravno praznino, ki jo z interpretacijo ni mogoče zapolniti
               zaradi omejitev, ki veljajo v kaznovalnem pravu, o katerih sem že govoril, potem pa
               bi to pomenilo, da imamo mi neke vrste amnestijo vseh mladoletnikov za vsa kazniva
               dejanja, ki jih storijo, in to za celotno obdobje od dneva uveljavitve novega
               kazenskega zakonika, mislim, da je bil to 1. november 2008, pa do uveljavitve
               morebitne spremembe zakona, ki bi to vprašanje uredila v skladu z odločbo Ustavnega
               sodišča. Govorim v pogojniku, ker ne vemo kako bo odločilo Ustavno sodišče. Želimo pa
               skrajšati to obdobje, če bi do njega prišlo, to obdobje neželena amnestije. Zaradi
               tega tudi predlagamo to spremembo kazenskega zakonika. Z drugimi besedami, tudi če bo
               Državni zbor sprejel to novelo se lahko zgodi, da bo Ustavno sodišče ugotovilo, da je
               bilo pred to novelo od 1. 11. 2008 to vprašanje urejeno oziroma neurejeno na način,
               ki ne omogoča kaznovanje mladoletnikov. Torej, tvegamo v vsake primeru možno, da bi
               država zaradi tega bila seveda tudi odškodninsko odgovorna v razmerju do tistih, ki
               so bili protestirani v tem obdobju. Vse kar lahko v tem trenutku naredimo je, da to
               potencialno možnost skrajšamo na najmanjšo možno mero, časovno gledano, in tudi zato
               smo predlagali nujni postopek.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp17">

               <speaker>PODPREDSEDNIK ANTON COLARIČ:</speaker>

               <p>Hvala. Želi še kdo besedo? Gospod Potrč.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp18">

               <speaker>MIRAN POTRČ:</speaker>

               <p>Hvala lepa. Jaz sem prepričan, da je predlog Vlade koristen, potreben in
               dobronameren. Ne vem zakaj smo okoli tega konkretnega predloga opravili ali
               povzročili toliko različnih političnih razhajanj kot da bi šlo za kaprico, ki se želi
               uveljaviti, ne vem, s kakšnimi nameni. Jaz moram reči, da sam ugotavljam, da gre za
               realne potrebe, ne pa za kaprico. Zakaj? Zaradi tega, ker so argumentirani konkretni
               primeri, ki kažejo na različno razumevanje in različno ravnanje posameznih sodišč v
               zvezi z uporabo starega ali novega KZ za mladoletnike. <stage type="mag">(nadaljevanje)</stage> Ker je sprožen postopek sodišča, da Vrhovno sodišče na
               občini seje o tem sprejme splošno pravno mnenje. Ker je kot tretje sprožen ustavni
               spor in mi bomo v kratkem dobili v to delovno telo mnenje Vlade oziroma predlog
               mnenja Vlade in Zakonodajno-pravno sodišče, kakšno naj bo stališče glede tega spora.
               Skratka, ne gre za to, da bi si iz utemeljenih še manj pa seveda neutemeljenih ali
               kapricioznih razlogov ministrstvo zamislilo, da je potrebno ta zakon postaviti pod
               vprašaj. Konkretna praksa nam na to kaže in zaradi tega jaz mislim, da je prav in
               potrebno, da o dopolnitvah razmišljamo. Jaz razumem in me veseli, da je glede
               konkretnosti dopolnitev prišlo do skupnega mnenja med Zakonodajno-pravno službo in
               med Vlado in da je želja vseh, da se zagotovi, da bi veljavnost zakona bila nesporna
               tudi za kaznovanje mladoletnikov v primerih, ko pač storijo kaznivo dejanje in po
               postopku, ki za to velja.</p>
               <p>Jaz tudi razumem, da kasnejša odločitev Ustavnega sodišča ne more v ničemer biti
               škodljiva ali pa neprimerna glede na sprejeti zakon. Če bo ugotovljeno, da je
               obstajala pravna praznina, potem bo ta odločitev koristna, ker je v tem času ta rok
               pravne praznine skrajšala. Če bo ugotovljeno, da pravne praznine ni bilo in da je bil
               zakon nepotreben, dajem v narekovaje, ker bi tudi sicer bilo potrebno uporabljati
               stari ali novi KZ za mladoletnike, potem ni storjena nobena škoda, ker smo s tem samo
               potrdili, da tudi mi kot zakonodajalec želimo in da tudi verjamemo, da je prejšnji
               zakonodajalec ob spremembah KZ vedel in želel, da se mladoletniki po pravilih in za
               kazniva dejanja, ki jih eventualno zgrešijo procesuirajo in kaznujejo, tako da jaz
               res ne vidim, v čem bi tukaj bil lahko poseben problem ali pa škoda, ki smo jo
               naredili s tem, da podpiramo ta zakon. Če pa je še kaj, potem pa prosim ZPS in
               ministra, da nas na to opozori. Jaz sem skrbno poskušal preveriti ta dejstva in to je
               moj sklep, ki sem ga iz tega potegnil. Hvala.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp19">

               <speaker>PODPREDSEDNIK ANTON COLARIČ:</speaker>

               <p>Hvala lepa. Še kdo? Ne. Zaključujem razpravo do amandmaja k 3. členu. Glasujemo.
               Zaključujem glasovanje.</p>
               <p><stage>(Za je glasovalo 10 članov.)</stage> <stage>(Nihče proti.)</stage></p>
               <p>Mislim, da smo z amandmaji končali.</p>
               <p>Želi še kdo besedo? Ne. Zaključujem razpravo. Izvolite, še.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp20">

               <speaker>VITO ROŽEJ:</speaker>

               <p>Ker smo danes velikokrat omenili tudi nastajanje tega novega Kazenskega zakonika za
               mladoletne bi me zanimalo, kako teče njegova priprava in ali bo s tem sedanja
               raznolikost, bom rekel, kazenske zakonodaje, ki na tem področju uporablja različne
               izraze mladoletnik, mladoletna oseba, otrok, itd., ali bo to poenoteno, ali bo to
               trenutek, ko bomo lahko rekli, da je ta stvar pač nedvoumno urejena ta kazenski zakon
               za mladoletne ali nas mogoče v bližnji prihodnosti čakajo še kakšni umestni koraki do
               tja? Hvala.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp21">

               <speaker>PREDSEDNIK ANTON COLARIČ:</speaker>

               <p> Hvala lepa. Izvolite. <stage type="mag"/>
               </p>
            </sp>
            <sp xml:id="SDT5-OZNPJUIP-Nujna-010-2009-05-06.sp22">

               <speaker>ALEŠ ZALAR:</speaker>

               <p>Ta trenutek poteka seja sveta za kaznovalno pravo, ki ima med drugim na dnevnem redu
               tudi vprašanje koncepta kazenskega zakonika za mladoletnike. Po našem mnenju je ena
               od slabosti te ureditve, ki odkazuje na poseben zakonik, med drugim tudi o tem, da
               odkazuje brez časovne zaveze v okviru katere bi bilo potrebno to izpeljati. Ne
               oziraje se na to, ministrstvo šteje to kot, bom rekel, politično prioritete, sedaj pa
               še prev posebej, ker se je izpostavilo to kot problematično področje. Tukaj sta
               trčila vsaj dva različna koncepta, ki očitno tudi nista bila dovolj prediskutirana v
               času, predno je bil sprejet ta novi kazenski zakonik in na ministrstvu torej
               nameravamo najprej opraviti strokovno razpravo v kazensko pravnih krogih, tako
               akademskim kot na sodiščih in tožilstvih glede tega konceptualnega vprašanja. In
               potem v nadaljevanju seveda priti s celovito rešitvijo, ki pokrije tudi to področje.
               Tako da, jaz vam lahko zagotovim v tem trenutku to, da bom kot minister in kot
               predsedujoči temu svetu tudi osebno skrbel, da pridemo čim prej z ustreznimi
               normativnimi rešitvami v Državni zbor.</p>
            </sp>
            <sp xml:id="SDT5-OZNPJUIP-Nujna-010-2009-05-06.sp23">

               <speaker>PODPREDSEDNIK ANTON COLARIČ:</speaker>

               <p>Hvala. Še kdo želi razpravljati? <stage>(Ne želi.)</stage> Potem zaključujem razpravo in prehajamo
               na glasovanju.</p>
               <p>Odboru predlagam, da združimo glasovanja o vseh členih predloga zakona skupaj? Ali
               kdo nasprotuje takemu predlogu? <stage>(Ne nasprotuje.)</stage> Prehajamo na glasovanje o vseh
               členih skupaj. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>S tem zaključujem drugo obravnavo predloga zakona na matičnem delovnem telesu. Vsi
               sprejeti amandmaji bodo vključeni v dopolnjen predlog zakona, ki bo sestavni del
               poročila odbora.</p>
               <p>Še, da v skladu z drugim odstavkom 42. člena poslovnika določimo poročevalca oziroma
               poročevalko, ki bo predstavil poročilo na seji Državnega zbora. Če ne, potem, vidim,
               da je to navada, da tisti, ki vodi. Potem bom jaz to predstavil na seji Državnega
               zbora.</p>
               <p>S tem zaključujem to točko dnevnega reda in današnjo sejo. Hvala lepa vsem za
               navzočnost! Hvala lepa!</p>
               <stage type="time">(Seja je bila končana 6. maj 2009 ob 13.51.)</stage>
            </sp>
         </div>
      </body>
   </text>
</TEI>
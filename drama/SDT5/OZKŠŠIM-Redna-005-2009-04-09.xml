<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Redna-005-2009-04-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">751D7C0DC17977DDC12575750034837D</idno>
               <idno type="custom" subtype="day">DDE6728D1C8DE8C2C1257594002A33A3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=DDE6728D1C8DE8C2C1257594002A33A3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Redna-005-2009-04-09.OZKŠŠIM" n="005">
               <name>Redna</name>
               <date when="2009-04-09"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Redna-005-2009-04-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Redna-005-2009-04-09.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">1. nadaljevanje 5. seje</stage>
            <stage type="date">(9. april 2009)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 12.35.</stage>


            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p><gap n="..."/>na prvem nadaljevanju 5. redne seje Odbora za kulturo, šolstvo, šport in mladino.
               Vsem članom in članicam, predvsem članom, vidim, odbora, vabljenim in drugim
               prisotnim še enkrat lep pozdrav.</p>
               <p>Ugotoviti moram, da magnetogram 5. seje še ni narejen, tako da iz magnetograma, sicer
               ni mogoče ugotoviti na kateri točki smo sejo prekinili, ampak bom v nadaljevanju
               pojasnila kako je s tem.</p>
               <p>Obveščam vas, da mag. Andrejo Rihtar s pooblastilom nadomešča poslanec Aleksander
               Ravnikar, da poslanko Silvo Črnugelj s pooblastilom nadomešča poslanec Janko Veber.
               Za to sejo se je opravičil poslanec Vasja Klavora.</p>
               <p>Na sejo smo vabili Ministrstvo za finance, Ministrstvo za kulturo, Komisijo za nadzor
               javnih financ, generalnega direktorja RTV Slovenija, gospoda Antona Guzeja,
               predsednika nadzornega sveta RTV Slovenija, gospoda Franca Orešnika, predsednika
               programskega sveta RTV Slovenija, dr. Staneta Grando, direktorja Televizije
               Slovenija, gospoda Jožeta Možino in direktorja Radia Slovenije, gospoda Vinka
               Vasleta. Vsem še enkrat lep pozdrav.</p>
               <p>Kot rečeno smo pri <title>1. TOČKI DNEVNEGA REDA - OBRAVNAVA POROČILA O DELU NADZORNEGA
                  SVETA RTV SLOVENIJA V LETU 2008, EPA 228-V.</title> Poročilo je bilo, kot veste,
               objavljeno v Poročevalcu številka 27 letos. In preden dam kakšno dodatno informacijo
               v zvezi s potekom seje do zdaj, vas moram obvestiti, da smo omejeni s časom do kdaj
               smemo imeti to sejo zaradi tega, ker bo ob 14. uri v tem prostoru potekala seja
               Odbora za delo, družino, socialne zadeve in invalide, zato moramo mi končati ob 13.
               uri in 45 minut, zadnji čas, zato, da se lahko salon pripravi za naslednjo sejo.
               Sicer pa napovedujem takšen potek: predlagam, da bi glede na to, da imamo omejen čas
               danes končali 1. točko 5. redne seje, 2. in 3. točko 5. redne seje pa bi opravili v
               prihodnjem tednu, predvidoma bo to sredi tedna, ne morem vam pa še tega potrditi
               zaradi tega, ker je treba umestiti sejo v napovednik dela Državnega zbora.</p>
               <p>Do sedaj smo opravili razpravo o poročilu nadzornega sveta in tudi razpravo o
               predlaganih sklepih. Sejo smo prekinili v trenutku, ko smo izglasovali prva dva
               predložena sklepa in je pred glasovanjem o tretjem predlogu sklepa in vseh nadaljnjih
               poslanska skupina SDS napovedal obstrukcijo, zato jih danes tudi ni tukaj.
               Obstrukcijo sta tedaj napovedala tudi dva druga poslanca in ker ju danes tu vidim
               samo vprašujem ali prekinjata obstrukcijo ali obstruirata še naprej? Izvolite, gospod
               Roberto Battelli.</p>
            </sp>
            <sp who="SDT5:BattelliRoberto">

               <speaker>ROBERTO BATTELLI:</speaker>

               <p>Ker ni sprememb v besedilu tretjega in četrtega sklepa moje stališče ostaja enako kot
               zadnjič. Namreč, ni predloženih
               dokazov o trditvah, ki se nahajajo v 3. In 4. točki. To, kar zadeva delo Državnega
               zbora, po mojem, ni dopustno. In v kolikor bi omogočil glasovanje o takšni vsebini,
               ki, ponavljam, se je potem tudi celo izkazalo, da je, ko gre kot anonimna in ni
               podkrepljena z nobenim dokazom, potem bom jaz<gap n="..."/>pač v kolikor bi ostal bi na nek
               način legitimiral takšne prakse, tega nisem sam nikoli počel doslej. 1996 sem imel
               takšen primer, ko sem vztrajal na določenih, čeprav nisem noben dežurni tukaj
               moralist, smo v politiki, kot vemo, ampak vendarle sem vztrajal pri določenih
               principielnih zadevah, ko na rekla kazala se ne da, v tistem primeru je šlo celo za
               ne potrditev mandata eni poslanski skupini, kar se je potem izkazalo, da sem imel
               prav čez nekaj dni. Ampak, kakorkoli. Brez dokazov, brez da imamo dokumentacijo za to
               pooblaščenih organov revizije in tako naprej, jaz ne morem sodelovati pri glasovanju
               v teh stvareh, pa čeprav bi bil proti, ker zadnjič glede na napovedano obstrukcijo
               mnogih kolegov, v kolikor bi ostal bi nič kot legitimiral takšno početje. Jaz srčno
               upam, da za naprej se kaj takšnega ne bo več dogajalo. Dokazi, ki bi pa prišli
               kasneje ne bi glede načelnosti ničesar spremenili in tako se po moje v Državnem zboru
               ne sme delati. Hvala.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Domnevam, da je to kar ste ravnokar izjavili vaša potrditev, da obstruirate in
               vas ne glede na to, da ste navzoči, ne bom štela v kvoto tistih, ki zagotavljajo
               sklepčnost na delovnem telesu. Izvolite, gospod predsednik Miran Györek.</p>
            </sp>
            <sp who="SDT5:GyörekMilan">

               <speaker>MIRAN GYÖREK:</speaker>

               <p>Hvala za besedo, gospa predsednica. Spoštovani prisotni kolegice in kolegi!</p>
               <p>Pričakoval sem, da bomo danes z nadaljevanjem seje vseeno dobili kakšno
               dokumentacijo, ki bo podkrepila oziroma utemeljila sklepe, vsebino predlogov sklepov
               pod točko 3. in 4. Žal z razočaranjem ugotavljam, da tega ni in da niti ni
               pripravljenosti oziroma volje, da bi se nam to dalo v roke oziroma nam dalo v pomoč
               pri odločanju in nikakor ne sprejemam, kot je že kolega Battelli rekel, takšnega
               načina početja, nikoli ga tudi sam osebno nisem počel niti v Slovenski nacionalni
               stranki ne sprejemamo takšnega načina obračunavanja z nekom brez da se mu dokaže
               krivda in zavračamo to. Predvsem v točki 4 gre za dokaj hude obtožbe, ki se lahko
               primejo tudi nenazadnje tožbe, ker nekoga obtožiti nevestnega ravnanja oziroma
               nevestnega gospodarjenja, se pravi trošenja denarja ali pa da en bom govoril še
               kakšnega drugega odtujevanja nenamenskega in podobno, to so zadeve katere ne sodijo
               na takšen visok nivo, prej za kakšen šank diskusijo. In upam, da bo to, ko bo kakšna
               razprava v Državnem zboru, to podkrepljeno z utemeljenimi dokazi, drugače bomo
               vložili tudi če je potrebno krivdne pregone, ker to je praksa, ki je v Slovenski
               nacionalni stranki ne 
               sprejemamo, zavračamo, najstrožje zavračamo in protestiramo. V primeru, da ostane pri
               tem, da ne dobimo utemeljenih dokazil oziroma kakšnih revizijskih poročil tudi v
               Slovenski nacionalni stranki napovedujem obstrukcijo in ne sodelovanje v takšnem
               hitrem procesu, da se nekoga očrni, da se ga diskvalificira in potem likvidira. Vsaj,
               gospa predsednica, lahko bi nam povedali kdo je avtor in predlagatelj teh sklepov.
               Jaz mislim, da to zavijati v tančico skrivnosti je tudi po svoje nemoralno početje in
               zavajanje vseh nas katere nas na nek način silite v odločevanje. Ne moremo pri
               najboljši vesti odločiti o nečem kar ne vem kdo je sploh predlagal, vsebino pa tako
               ali tako zavračamo. Hvala.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospod podpredsednik. Dovolite, da pojasnim. To, kar smo zdaj poslušal,
               je posledica moje pripravljenosti ugotoviti kako je z nadaljevanjem obstrukcije, ki
               je bila napovedana in izpeljana. Mi smo, še enkrat poudarjam, sejo prekinili v
               trenutku pred glasovanjem o 3., 4. in 5. sklepu, kar pomeni, da smo razpravo o
               poročilu in razpravo o predlaganih sklepih opravili, kar pomeni, da kdor je imel kaj
               povedati o tem do tistega trenutka je imel priložnost povedati. Jaz sem samo hotela
               ugotoviti kako naj štejem vašo navzočnost danes zato, da bi lahko pravilno ugotovila
               sklepčnost.</p>
               <p>Glede na sprejeti prvi sklep, ki govori o tem, da bo razprava o poročilu nadzornega
               sveta del razprave na seji Državnega zbora, boste imeli možnost vse kar smo v zvezi s
               tem opravili kot odgovor na razpravo o točki dnevnega reda, ki je bila uvrščena na
               zahtevo nacionalnega sveta za kulturo in čisto regularne točke, ki se ji reče
               obravnava poročila nadzornega sveta, boste imeli o teh stvareh možnost še povedati,
               ker je točka predlagana za aprilsko sejo Državnega zbora in bo o tem odločal. Tako,
               da kar zadeva možnost nadaljevanja razprave, po Poslovniku smo mi pred glasovanjem in
               zdaj drugega kot obrazložitev glasu za tiste, ki nameravajo glasovati o sklepih po
               Poslovniku drugega ni mogoče opraviti.</p>
               <p>Kar pa zadeva kdo je ali ni predlagal sklepe ponavljam še enkrat, po Poslovniku je
               tisti, ki vodi sejo dolžan odboru kot delovno gradivo predložiti kar mu je predloženo
               za odločanje na seji odbora. To smo zadnjič obdelali in nenazadnje tudi ugotovili, da
               je ime za te predlagane sklepe tudi nekdo hotel zastaviti, ampak po Poslovniku tega
               niti nismo dolžni narediti, niso anonimni, to je predlog kot delovno gradivo in vsak
               poslanec in poslanka, član odbora ima z glasovanjem pravico izreči tisto kar si o
               predlaganih sklepih misli.</p>
               <p>Še kakšno pojasnilo potrebno?<gap n=".."/><stage>/oglašanje iz klopi./</stage><gap n="..."/> Ne, ni razprave več.
               Obstruirate?<gap n=".."/><stage>/oglašanje iz klopi./</stage><gap n=".."/> Ne morete potem razpravljati, če obstruirate,
               dajte razumeti. <gap n=".."/><stage>/oglašanje iz klopi./</stage><gap n="..."/>Izvolite, gospod Juri.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Hvala, predsednica. No, pričakovati je bilo, da se bomo znašli pred podobno situacijo
               in na točki kjer smo zaključili zadnjo sejo. Jasno je, da imamo polarizirano  situacijo na eni strani, neko
               zanimivo, nenačelno koalicijo, ki podpira in tudi razumljivo podpira vodstvo in
               poročilo nadzornega sveta iz jasnih političnih razlogov. Po drugi strani koalicija,
               ki meni, da je treba sprejeti določene sklepe, ki bodo posredovane v presojo
               Državnemu zboru. Ti sklepi so legitimni, so lahko zelo vprašljivi za neposredne
               zainteresirane. Jaz samo menim tudi, imam določene pomisleke vsaj pri enem sklepu,
               ampak predlagam, da se ta razprava nadaljuje, opravi, in v kolikor ugotovimo, da
               nismo sklepčni, pač bomo spet pred znanim učinkom obstrukcije, zato obstrukcijo, ki
               je legitimno sredstva parlamentarnega boja, seveda vsak prevzame svojo politično
               odgovornost. In če to telo ne more nadaljevati s svojim delom, ker je ena od
               političnih strani prepričana, da le z obstrukcijo lahko uveljavlja svoje, je pač to
               legitimno, ampak mislim, da politično precej vprašljivo. In vsakdo, ki sodeluje v
               obstrukciji, se zaveda, da vstavlja normalno dela parlamenta in ne sodišča. Tukaj pa
               slišimo nekatere pripombe, ki se nanašajo na željo po dokazovanju nekaterih obtožb.
               Jaz tukaj vidim eno kritično oceno, ki je nastala na podlagi izdanih dejstev, dejstev
               ki so prihajali iz samega<gap n="..."/></p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Gospod, tri minute, ker se to šteje za obrazložitev glasu.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>V redu. Torej predlagam, predsednica, da nadaljujemo, da ugotovimo ali smo sklepčni
               in sam bi predlagal tudi črtanje tistega sklepa, ki je dejansko najbolj vprašljiv, in
               ki se nanaša na konkretne, v narekovaju <q>"obtožbe"</q>, ki jih je treba verjetno bolje
               dokumentirati do aprilske seje Državnega zbora. Morda ta bi bil kompromis za
               nadaljevanje dela recimo, da bi iz tega seznama črtali 4. točko oziroma 4. sklep, bi
               pa vztrajal pri tretjem sklepu, ki je kritičen, ampak ni nikakršna obtožba, je pa
               mnenje, ki izhaja tudi iz že opravljene razprave na podlagi poročila Nacionalnega
               sveta za kulture. Torej ne izhaja iz praznine, ampak izhaja iz nekaterih ugotovljenih
               in že obdelanih dejstev. Hvala lepa.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod, prosim, če ne bi motili poteka seje!</p>
               <p>Gospod Juri, glede na to, da ste zadnjič prevzeli predlagateljstvo teh predlaganih
               sklepov, ugotavljam, da umikate predlog 4. sklepa, ostajajo pa v delu 3. in 5<gap n=".."/> In
               smo pred 3. Gospod Lazslo Göncz, izvolite.</p>
            </sp>
            <sp who="SDT5:GönczLászló">

               <speaker>LAZSLO GÖNCZ:</speaker>

               <p>Hvala lepa. Jaz sem bil v tisti situaciji na zadnji seji, ki je dobil neposredno,
               preden sem se oglasil, na mizo te sklepe in sem prvi nekje odreagiral na te sklepe.
               To poudarjam predvsem zato, ker nočem v nikakršnem smislu, da izzveni, da, govorim v
               lastnem imenu, da sem jaz lahko jeziček na tehtnici kar se tiče opozicije pa
               pozicije. Torej jaz to nočem biti, ker nimam tega poslanstva. In tudi poslanstvo, pač
               poslanca narodne skupnosti ni v tem. Prav zato, jaz sem že takrat, ko sem se oglasil,
               na koncu svoje razprave poudaril, da 5. in 4. sklep jaz ne morem podpreti, ker je
               enostranski. Dobesedno se mi zdi, da sem ta izraz uporabljal. Po tistem ni prišlo do
               korekcije tega sklepa, zadeva se je zapletla in tisti moment, ko je nastala
               obstrukcija, je za mene bilo nekakšno opozorilo, da zadeva le ni takšna v celoti kot
               tukaj izhaja iz teh sklepov, zato sem pričakoval nedvomno, da bo določena korekcija
               pač omenjenih sklepov. Zato sem jaz od prejšnjič ali pa do danes, večkrat konzultiral
               tudi s  svojo skupnostjo pa
               predvsem z našimi narodnostnimi uredništvi in sem dobil jasno stališče tudi z njihove
               strani, da v taki obliki ni, dobesedno, pač ni mogoče z vidika manjšinskega poslanca
               podpreti te sklepe, ker ne zdržijo, ker predvsem na področju madžarskega
               narodnostnega programa je v preteklih dveh letih bilo kar veliko narejenega. Sicer je
               veliko problemov. Jaz se v to sedaj ne spuščam, ampak skratka, tako formulirani
               sklepi z moje strani ne morejo biti podpreti in sem tudi po seji gospe predsednici že
               izjavil, da jaz osebno obstruiram, izrecno samo sprejemanje teh sklepov. Torej, če
               bodo ti sklepi ostali taki kot so, čisto v taki obliki, potem bom obstruiral
               sklepanje o njih. Če se pa spremenijo oziroma, če se sedaj karkoli umika, potem jaz
               nedvomno, mislim ne glede na to, da smo v časovni stiski, le predlagam, vsaj 10 minut
               odmora, da se potem dejansko dogovori o konkretni vsebini sklepov, in če se sklepi
               spremenijo v tisti smeri, ki v sebi nekje nosijo tudi možnost dokazov, tudi s strani
               RTV-ja, da ne zdržijo določene trditve<gap n="..."/> No dobro, ampak jaz, to sem sedaj, mislim
               sedaj sem v to v roke dobil, tako da, to jaz sedaj ne morem upoštevati, torej da
               dobimo čas za to, da potem to normalno <gap n="..."/> in premislimo. Torej, če ostane tako kot
               je na tem papirju, potem obstruiram sprejemanje teh sklepov.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala dr. Göncz. Jaz samo ugotavljam, da je ravnokar bilo pojasnjeno, da je 4.
               predlog sklepa umaknjen, ostaja pa 3. in 5. ostaja, s katerim nimate problemov. Me
               zanima, jaz bom potem odredila, ko bom dala besedo še gospodu Ribiču, bom odredila 10
               minut odmora in potem boste sporočili ali še obstruirate ali ne obstruirate.
               Izvolite, gospod Janez Ribič.</p>
            </sp>
            <sp who="SDT5:RibičJanez">

               <speaker>JANEZ RIBIČ:</speaker>

               <p>Dober dan. Hvala za besedo. Spoštovani gospe in gospodje, lepo pozdravljeni! Rad bi
               dejal, da sem na prejšnji seji razpravljal tudi o poročilu nadzornega sveta in moram
               reči, da sem bil s poročilom zadovoljen, z vsebino zadovoljen. Na vsa svoja vprašanja
               sem dobil tudi odgovore. In skladno s tem bom tudi ravnal v bodoče. Želim pa si, da
               bi na tem našem odboru bila prisotna vsaj večina, ko se o tako pomembnih zadevah
               razpravlja. In zato bom tudi sedaj sam to sejo zapustil. Hvala.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Torej napovedujete obstrukcijo.</p>
            </sp>
            <sp who="SDT5:RibičJanez">

               <speaker>JANEZ RIBIČ:</speaker>

               <p>Ja.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Obrazložitev glasu, izvolite.</p>
            </sp>
            <sp>
               <speaker>LÁSZLO GÖNCZ:</speaker>
               <p>Hvala lepa za
               besedo. Jaz moram povedati, da ne bom obstruiral te seje, želel bi pa obrazložiti
               svoj glas. Moram povedati, da osebno imam velik problem odločati se na tak način.
               Verjamem, da smo sposobno to narediti mnogo bolj profesionalno. Verjamem, da si ne
               želimo kakršnihkoli negativnih praks znotraj javne radiotelevizije in verjamem, da je
               vizija nove vlade in novega kulturnega ministrstva v tem, da vsa nesoglasja oziroma,
               predvsem uredi in zastavi politiko RTV-ja tako, da bo predvsem transparentna. Zato se
               bom osebno vzdržal pri 3. sklepu, podprl bom pa 5. in to je moje stališče. Hvala
               lepa.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Gospod Vito Rožej, izvolite.</p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Hvala lepa za besedo. Jaz sem prepričan, da ustava vsem poslancem, tako manjšinskim
               kot ostalim, daje enake pravice in tudi enako dolžnost, da smo zastopniki vseh
               državljanov. In mislim, da če se tukaj ne da  zahtevati pravic, ne da bi se prevzela tudi dolžnost. Jaz sam ne bom
               programov Radiotelevizije Slovenije ocenjeval o tem kako so poročali o mojem volilnem
               okraju spodnja Šiška. To pač ne more biti edino merilo pri mojem odločanju o
               programu. Moje merilo je lahko tudi mnenje nacionalnega sveta za kulturo in tudi
               kakšne druge informacije, ki smo jih dobili na prejšnjih in na tej seji našega
               odbora. Jaz vem, da lahko finančni podatki kažejo na to, da so se sredstva, namenjena
               kulturnim programov povečala, vem pa tudi, da so kulturno-umetniški programi na
               televiziji in na radiju sestavljeni iz različnih podprogramov, če hočete. Vem da
               recimo en večji filmski projekt lahko potroši mogoče celo opravičeno, mogoče pa ne,
               več sredstev, kot jih določeni programi, televizijski, dobijo iz vse svoje produkcije
               v celem letu. In da zgolj na podlagi tega, je težko pozitivno oceniti zastopanost
               kulture in umetnosti, skratka javnega interesa v programski shemi RTV-ja. Treba je
               seveda tudi vedeti v kakšnih terminih se stvari vrtijo, ali gre za svežo produkcijo
               ali gre za ponovitve itn. In zaradi tega bom jaz podprl 3. predlagani sklep. Strinjam
               se s pomisleki, ki so bili izraženi tudi s strani podpredsednika nadzornega sveta, da
               bi veljalo počakati na ugotovitve revizije, da bi veljalo - če dovolite, gospod
               Guzej, jaz imam besedo - in tudi na ugotovitve Računskega sodišča, ki mislim, da tudi
               danes pa še ni na mizi. Tako da, četrtega predlaganega sklepa tud sam ne bom podprl,
               petega pač. Toliko, hvala.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo obrazložiti svoj glas? Če ne, potem<gap n="..."/> Poglejte, vi ste še v
               obstrukcijo od zadnjič. Danes ste prišli na sejo, jaz sem samo morala ugotoviti ali
               vaša obstrukcija traja ali ne. Jaz sem prej z dr. Lazslom Gönczem sklenila dogovor,
               da bomo dali pred glasovanjem 10 minut odmora, da on preveri kako bo ravnal, ali bo
               obstruiral glasovanje ali ne. In zato jaz sedaj odrejam 10 minut odmora in se bo,
               upam da, gospod Göncz pogovoril s predlagatelji sklepov in po 10. minutah bomo
               ugotovili kaj bomo delali naprej. Je tako v redu. Izvolite, prosim. Prekinjam<gap n="..."/> Kaj
               proceduralno, samo glasovanje še imamo!</p>
            </sp>
            <sp who="SDT5:JuriLuka">

               <speaker>LUKA JURI:</speaker>

               <p>Imam samo en predlog. Jaz bi vseeno predlagal<gap n="..."/></p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Gospod Juri, lepo prosim, ne moremo pred glasovanjem drugega opraviti kot samo
               glasovanje. Proceduralno je to po poslovniku. Ne gre. </p>
               <p><gap n="..."/><stage>/Medsebojni pogovor./</stage><gap n="..."/></p>
            </sp>
            <sp who="SDT5:GuzejAnton">

               <speaker>ANTON GUZEJ:</speaker>

               <p><gap n="..."/><stage>/Izključen mikrofon./</stage><gap n="..."/> Nekateri ste iz gospodarstva, veste kaj je zapisano v
               revizijskem poročilu<gap n="..."/></p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Prekinjam sejo za 10. minut.</p>
            </sp>
            <sp who="SDT5:GuzejAnton">

               <speaker>ANTON GUZEJ:</speaker>

               <p>Jaz bi rad, vsaj vam, predal uradno to revizijsko poročilo. Če koga zanimajo
               argumenti.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p><gap n="..."/><stage>/Izključen mikrofon./</stage><gap n="..."/></p>
               <p><gap n="..."/><stage>/Medsebojni pogovor./</stage><gap n="..."/></p>
               <p><stage type="time">(Seja je bila prekinjena ob 13.02.)</stage> 
               </p>
               <stage type="time">(Seja se je nadaljevala ob 13.18.)</stage>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Nadaljujemo prekinjeno 1. točko 5. seje Odbora za kulturo, šolstvo, šport in mladino.
               Ugotavljam, da smo sklepčni, kar pomeni, da lahko opravimo glasovanje. Sedaj smo v
               tisti fazi, ko smo že imeli obrazložitev glasov, ko smo imeli prekinitev, vse kar
               hočete, sedaj samo še glasujemo. Vprašujem:</p>
               <p>Kdo je za tretji predlagani sklep? <stage>(2 člana.)</stage> Je kdo proti? <stage>(7 članov.)</stage></p>
               <p>Ugotavljam, da sklep ni sprejet.</p>
               <p>Četrtega smo odpravili oziroma ga ne dajem na glasovanje.</p>
               <p>Smo pri petem sklepu, ga imate predloženega. Torej, ga ne bom brala. Ali ga moram
               brati? Prosim, izvolite.</p>
            </sp>
            <sp who="SDT5:BattelliRoberto">

               <speaker>ROBERTO BATTELLI:</speaker>

               <p>Hvala. Če se prav spomnim, lahko da se ne, smo mi bili združili petega s prvim
               zadnjič in ga že izglasovali v bistvu.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Gospod poslanec, posebej so me opozorili, da mora prvi sklep imeti tisti dodatek, ki
               smo ga dali in da moramo kljub vsemu tudi o tem petem še glasovati. Ker mi smo takrat
               samo rekli, da je poročilo potrebno obravnavati na seji Državnega zbora. Ta pa pravi,
               sedaj ga bom pa celega prebrala: Odbor za kulturo, šolstvo, šport in mladino
               predlaga, da se gradivo Poročilo nadzornega sveta RTV Slovenija za leto 2008 uvrsti
               na 5. redno sejo DZ kot sestavni del k točki Problematika podfinanciranosti RTV
               Slovenija in kulturnih vsebin na javni RTV. Ta sklep, če smem pokomentirati, namreč
               kaže na to, da ne bomo imeli na seji Državnega zbora dveh točk, ki bi govorili o
               RTV-ju, ampak bomo imeli samo eno točko. Zato je glasovanje o tem sklepu potrebno.
               Izvolite.</p>
            </sp>
            <sp who="SDT5:BattelliRoberto">

               <speaker>ROBERTO BATTELLI:</speaker>

               <p>Hvala lepa. Potem bi jaz predlagal, da se k temu gradivu, se pravi, da se sklep
               spremeni na način, da se temu gradivu doda tudi revizijsko poročilo.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Poglejte, za to lahko sprejmemo dodatni sklep. Ta pa mora biti, me opozarjajo, v taki
               obliki sprejet kot je, mi pa lahko sprejmemo še dodatni sklep, da se kot gradivo za
               sejo Državnega zbora uporabi tudi revizijsko poročilo. Je v redu tako? <gap n="..."/><stage>/Medsebojno
               pogovarjanje./</stage> Poglejte, mi smo te sklepe, če dovolite, mi smo te sklepe sprejemali,
               oblikovali, o njih razpravljali takrat, ko tega gradiva še ni bilo. Gradivo bo uradno
               vloženo naknadno, bo lahko, zardi mene, tudi predstavljeno ko bomo imeli nadaljevanje
               prihodnji teden. Ampak sedaj, ta hip, ko so bili predlagani sklepi pripravljeni, ko
               smo točko obravnavali, tega gradiva še ni bilo. Zato je stvar vendarle potrebna.
               Obrazložitev glasu je samo še mogoča. Izvolite, Samo Bevk.</p>
            </sp>
            <sp who="SDT5:BevkSamo">

               <speaker>SAMO BEVK:</speaker>

               <p>Hvala lepa. Jaz žal nisem bil na torkovem sestanku odbora, ker sem bil odsoten zaradi
               drugih službenih razlogov. Jaz bom podprl peti sklep v takem besedilu kot je
               predložen, kajti sklepov v fazi glasovanja ne moremo spreminjati, tudi če bi si še
               tako srčno želeli. Zato moramo tak sklep dati na glasovanje in se do njega
               opredeliti. Jaz, kot rečeno, ga bom podprl. Lahko pa kasneje se sprejme dodatni
                  sklep. Predstavniki RTV
               Slovenija pa bodo na plenarnem zasedanju tako ali tako imeli priložnost povedati
               svoje mnenje. Danes pa vam, žal, nismo mogli dati besede, ker je pač po proceduri in
               to je pač ustava Državnega zbora, naš Poslovnik tega ne dovoljuje. Boste pa na
               plenarnem zasedanju vse povedali, vse argumente<gap n="...."/></p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Obrazložitev, prosim<gap n="...."/></p>
            </sp>
            <sp who="SDT5:BevkSamo">

               <speaker>SAMO BEVK:</speaker>

               <p><gap n="..."/> revizijskega poročila. Jaz bom, pa kot rečeno, ta peti sklep podprl in eventualno
               tudi dodatni šesti sklep, če ga bo kdo predlagal. Hvala lepa.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Juri, izvolite.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p><gap n="..."/> peti sklep podprl in morebiti tudi šesti sklep, kajti, mislim, da je samoumevno
               dejstvo, da na seji moramo razpolagati s celotno dokumentacijo. Bom glasoval za, ker
               menim, da vsi ti zapleti in vsa ta kulturna polarizacija dveh taborov izhaja iz
               izvirnega greha, to je politična zamrznitev naročnine v zadnjih štirih letih. In
               zaradi<gap n="...."/></p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Obrazložitev<gap n="....."/></p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Ja, obrazlagam glas. In dejstvo je, da tisti izvirni greh danes ga politično
               interpretiramo drugače. In sedaj prihajamo<gap n="...."/></p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Prosim, če dovolite poslancu, da pove svoje<gap n="..."/></p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Gospa predsednica, jaz obrazlagam svoj glas<gap n="..."/></p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Saj sem zahtevala to<gap n="...."/></p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Prav zaradi tega glasujem za ta sklep, ker menim, da bo treba problematiko prav na
               seji Državnega zbora razčleniti in pojasniti celovito. Hvala.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Poslanec Ljubo Germič, izvolite.</p>
            </sp>
            <sp who="SDT5:GermičLjubo">

               <speaker>LJUBO GERMIČ:</speaker>

               <p>Hvala lepa za besedo, gospa predsednica, še enkrat. Lep pozdrav! Javni zavod RTV
               Slovenija je prav gotovo ena izmed pomembnih vsebinskih točk tudi obravnave tega
               odbora. In nejevolja, jaz želim to povedati pri obrazložitvi glasu k temu sklepu, s
               strani vodstva je bila neupravičena. S strani vodstva RTV neupravičena iz enega
               preprostega razloga, kajti spoštovanje parlamentarne procedure pač pomeni, da ko je
               čas razprave se besede lahko dajejo, ko je čas glasovanja, žal, to pač ni mogoče. In
               se mi zdi, da je bil tak odnos vodstva RTV do poslank in poslancev tukaj v tej točki
               nekorekten. Lahko ga razumem kot nerazumevanje procedure, ampak zdi se mi pomembno,
               da v tej fazi, ko mi odločamo in ko ne morete dobiti besede obtoževati poslanke in
               poslance, seveda, je bilo nekorektno. Sam sem glasoval proti tretjemu sklepu iz enega
               preprostega razloga, zato da podprem peti sklep. Peti sklep zato, da bomo lahko v
               dopolnitvi gradiv, ki jih je tukaj danes omenjal direktor javnega zavoda RTV lahko
               ponovno dodatno obrazložili to v katerih pomislekih smo imeli pri obravnavi poročila
               nadzornega sveta javnega zavoda RTV, ki nas je pač z določenimi argumenti tudi
               napotoval k temu, da mogoče le ni bilo vse opravljeno tako kot je bilo potrebno. Zato
               se mi zdi korektno in smiselno, da se poročilo nadzornega sveta RTV Slovenija 2008
               poveže s problematiko podfinanciranosti RTV Slovenija in kulturnih vsebin javne RTV.
               Kajti, eno je zelo povezano z drugim. In tudi v zvezi z mojim vprašanjem, ki je bilo
               povezano, zakaj se je ena izmed nanizank na RTV financirana iz razvojnih sredstev, v
               neki fazi pa se je to ukinilo, včeraj ni bilo jasnega odgovora. In takšnih vprašanj
               skozi poročilo je bilo še nekaj več. Zato sam podpiram peti sklep, da bomo lahko na
               Državnem zboru celovito obravnavali obe vsebini. Do takrat pa sem prepričan, da nas
               bo RTV obrazložil z vsemi tistimi gradivi s katerimi razpolaga, pa jih danes na mizi
               ni bilo. Kajti, možno bi bilo, da bi, če ste vi to že včeraj imeli, da bi nas zelo
               interventno s tem opremili, mi bi danes lahko to že prebrali. Hvala lepa.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Še sama bom obrazložila svoj glas.</p>
               <p>Seveda se zavzemam za to, da bi dobili odgovore na vprašanja. Prepričana sem, da vsi
               odgovori vseh ne bodo zadovoljili tudi po opravljeni razpravi na seji Državnega zbora
               in da bodo različna mnenja kljub temu še ostajala. Se mi pa zdi, da je prav, da
                   drug drugemu vendarle
               prisluhnemo in omogočimo, da kaj povedo ob tem, da se zavedamo, da nekatere stvari
               pač glede na veljavno proceduro ne morejo biti izpeljane tako kot bi kdo želel. Moja
               naloga predsedujoče je, da spoštujem proceduro in da tudi zaščitim interese poslank
               in poslancev. In če sem v kakšnem trenutku načela integriteto kakšnega od poslancev
               ali poslank se za to opravičujem, ampak pravimo takole: Konec dobro, vse dobro. To
               točko nam bo, kot kaže, vendarle uspelo končati. Si pa želim, da bi ne bila znova
               predmet žolčnih polemik na seji Državnega zbora. Jaz bom, kot rečeno, ta sklep
               podprla.</p>
               <p>Pričakujem pa, da dobim tudi predlog za tisti sklep, ki bo na koncu vendarle peti
               sklep. Ker enega smo izčretali. Sedaj bomo glasovali tako rekoč o, res da tu na
               gradivu petem, ampak glede na to koliko jih imamo v obravnavi bo to četrti. In bomo
               potem še enega imeli.</p>
               <p>Vprašujem kdo podpira sedanji peti sklep? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Predlagam, da sprejmemo še takle sklep: Odbor za kulturo, šolstvo, šport in mladino
               predlaga, da se kot gradivo za 5. sejo Državnega zbora priloži tudi revizijsko
               poročilo Računskega sodišča. Upam, da je tako<gap n="..."/> <stage>/Oglašanje iz klopi./</stage> Revizijsko
               poročilo samo, tako, za leto 2008. Sekretarka mi je pripravila besedil in prav je, o
               njem še ne glasujemo, sedaj še razpravljamo, ga imamo še čas korigirati. Izvolite,
               gospod Vito Rožej.</p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Če prav razumem, gre za notranje revizijsko poročilo, ali kako se temu reče?
               Eksterno.</p>
            </sp>
            <sp who="SDT5:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Jaz mislim, da s takim naslovom kot nam ga je sugeriral gospod generalni direktor
               lahko zapišemo v sklepu in bomo vedeli za katero besedilo gre.</p>
               <p>Kdo podpira ta sklep? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta sklep sprejet.</p>
               <p>S tem smo izglasovali vse predlagane sklepe.</p>
               <p>S tem smo končali 1. točko 5. seje.</p>
               <p>Vsem sodelujočim se lepo zahvaljujem in naj vam dan mine sončno. <stage type="time">(SEJA JE BILA
                  PREKINJENA 9. APRILA 2008 OB 13.31.)</stage>
               </p>
            </sp>
         </div>
      </body>
   </text>
</TEI>
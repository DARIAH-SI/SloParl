<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZFIMP-Redna-023-2011-01-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">547943901E8EBF29C1257802002E3FC4</idno>
               <idno type="custom" subtype="day">F31EB2592234B1F0C125781F0031E84F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F31EB2592234B1F0C125781F0031E84F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZFIMP-Redna-023-2011-01-19.OZFIMP" n="023">
               <name>Redna</name>
               <date when="2011-01-19"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZFIMP-Redna-023-2011-01-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZFIMP-Redna-023-2011-01-19.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">23. seja</stage>
            <stage type="date">(19. januar 2011)</stage>
            <stage type="chairman">Sejo je vodil Bogdan Čepič, predsednik odbora.</stage>
            <stage type="time">Seja se je pričela ob 9.00. </stage>
            


            <sp xml:id="SDT5-OZFIMP-Redna-023-2011-01-19.sp1">

               <speaker>PREDSEDNIK BOGDAN ČEPIČ:</speaker>

               <p>Spoštovani. Predlagam, da pričnemo s 23. sejo odbora. Ugotavljam, da smo sklepčni,
               glede na to, da je kar nekaj točk dnevnega reda. Upam, da se bodo telefonski pogovori
               kmalu končali, zato da bomo lahko delali dalje. Vsak opravlja svojo nalogo in vaša
               naloga je, da ste na sejah odbora, ne vem, zakaj bi nam držali sklepčnost. To delamo.
               Obveščam vas, da se seje ne morejo udeležiti naslednji člani odbora Iztok Podkrižnik
               in Bogdan Barovič. Nimam obvestil, da bi bili kot nadomestni člani kdorkoli.</p>
               <p>S sklicem seje ste prejeli naslednji dnevni red odbora. Predlog zakona o spremembah
               in dopolnitvah Zakona o plačnih sistemih - skrajšani postopek. Predlog Zakona o
               spremembah in dopolnitvah Zakona o plačilu odškodnine žrtvam vojnega in povojnega
               nasilja - skrajšani postopek. Predlog Zakona o dopolnitvi Zakona o slovenskem
               odškodninskem skladu - skrajšani postopek. Predlog Zakona o spremembah in dopolnitvah
               Zakona o carinski službi - skrajšani postopek. Predlog Zakona o ugotavljanju
               katastrskega dohodka - druga obravnava. Poročilo DSU - Družbe za svetovanje in
               opravljanje d.o.o, o izvajanju nalog na podlagi  62. člena Zakona o zaključku lastninjenja in privatizaciji
               pravnih oseb v lasti Slovenske razvojne družbe v obdobju od 1. 1. 2010 do 30. 9.
               2010. Letno poročilo Agencije za javni nadzor nad revidiranjem za leto 2009. Odbor je
               matično delovno telo za obravnavo vseh navedenih točk. Ker v poslovniškem roku nisem
               prejel predlogov v zvezi z dnevnim redom ugotavljam, da je določen tak dnevni red kot
               ste ga prejeli s sklicem seje odbora.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O PLAČILNIH STORITVAH IN SISTEMIH - skrajšani postopek.</title> Predlagatelj
               zakona je Vlada. Kolegij predsednika Državnega zbora je na seji 13. 12. 2010 sklenil,
               da se predlog zakona obravnava po skrajšanem postopku. K obravnavi te točke so
               vabljeni predstavniki ter predstavnice Ministrstva za finance, Združenje Bank
               Slovenije ter Zakonodajno-pravne službe. Kot dodatno gradivo k predlogu zakona ste
               prejeli mnenje Zakonodajno-pravne službe, predlog amandmaja o Združenja Bank
               Slovenije v prvotnem besedilu z dne 27. 12. 2010 in v novem besedilu z dne 7. 1.
               2011. V poslovniškem roku so koalicijske poslanske skupine vložile amandmaje k
               večjemu številu členov, ki jih ne bi posebej navajal. Pričenjam drugo obravnavo
               predloga zakona. Želi predstavnik Vlade podati dodatno obrazložitev k členom
               predloženega zakona? Gospod minister, besedo je vaša.</p>
            </sp>
            <sp xml:id="SDT5-OZFIMP-Redna-023-2011-01-19.sp2">

               <speaker>DR. FRANC KRIŽANIČ:</speaker>

               <p>Hvala lepa. Spoštovani, predsedujoči. Spoštovane, poslanke in poslanci.</p>
               <p>Odbor za finance in monetarno politiko danes razpravlja o Predlogu zakona o
               spremembah in dopolnitvah Zakon o plačilnih storitvah in sistemih, ki ga je v
               obravnavo DZ posredovala Vlada RS. Dovolite mi, da v nadaljevanju na kratko
               predstavim glavni namen predloga zakona ter njegove bistvene vsebine. Glavni namen
               priprave Predloga zakona o spremembah in dopolnitvah Zakona o plačilnih storitvah in
               sistemih je prenos direktive Evropskega parlamenta in Sveta, ki ureja družbe za
               izdajo elektronskega denarja. Cilj direktive je omogočiti oblikovanje novih,
               inovativnih in varnih storitev izdajanja elektronskega denarja, zagotoviti za vstop
               do trga novim udeležencem in spodbuditi resnično in učinkovito konkurenco med vsemi
               udeleženci na trgu. Elektronski denar je shranjena denarna vrednost v obliki terjatve
               imetnika elektronskega denarja do izdajatelja elektronskega denarja, ki se nahaja v
               elektronski obliki in jo kot plačilno sredstvo sprejema oseba, ki ni izdajatelj
               elektronskega denarja. Predlog zakona določa izdajatelje elektronskega denarja, ki so
               banke, družbe za izdajajo elektronskega denarja, družbe za izdajo elektronskega
               denarja z opustitvijo, Banka Slovenije ter Uprava Republike Slovenije za javna
               plačila. S pogodbo o izdajanju elektronskega denarja se bodo skladno s predlogom
               zakona urejala pogodbena razmerja med izdajateljem in imetnikom elektronskega
               denarja. Predlog zakona tudi določa, da se elektronski denar v časovnem obdobju od
               izdaje do potrošnje ne sme obrestovati. Prav tako izdajatelj elektronskega denarja
               imetniku ne sme ponuditi drugih koristi, ki so povezane s časovnim obdobjem, v
               katerem imetnik hrani elektronski denar. Predlog zakona podrobneje določa pravico
               imetnika elektronskega denarja, da zahteva unovčenje sredstev. Imetnik tako lahko
               kadarkoli zahteva, da mu izdajatelj izplača protivrednost izdanega elektronskega
               denarja. Predlog zakona definira družbo za izdajanje elektronskega denarja, za katero
               se v veliki meri uporablja določba zakona, ki veljajo za plačilne institucije. Za
               določena področja so strožje zahteve. Strožje so na primer kapitalske zahteve, pravna
               oseba, ki zaprosi za dovoljenje za opravljanje storitev izdajanja elektronskega
               denarja mora imeti v času izdaje dovoljenje začetni kapital najmanj v višini 350
               tisoč evrov. Predlog zakona določa, da lahko Družba za izdajo elektronskega denarja
               poleg izdajanja elektronskega denarja opravlja tudi druge gospodarske dejavnosti, v
               takem primeru govorimo o hibridni družbi za izdajo elektronskega denarja. Predlog
               zakona ureja tudi posebno obliko družbo za izdajajo elektronskega denarja, to so
               družbe za izdajo elektronskega denarja z opustitvijo. Banka Slovenija lahko na
               zahtevo Družbe za izdajo elektronskega denarja določi, da za njo, če izpolnjuje
               pogoje iz predloga zakona ne veljajo posamezne zahteve glede sistema opravljanja
               notranjih kontrol, kapitala in kapitalskih zahtev, imetništva kvalificiranih deležev
               in glede varstva denarnih sredstev uporabnika. Družba za izdajo elektronskega denarja
               z opustitvijo lahko opravlja storitve izdajanje elektronskega denarja le na območju
               Republike Slovenije. Nadzor nad družbami za izdajajo elektronskega denarja in
               družbami za izdajo elektronskega denarja z odpustitvijo bo skladno s predlogom zakona
               izvajala Banka Slovenije.</p>
               <p>Spoštovane, poslanke in poslanci. Vlada RS Odboru za finance in monetarno politiko
               Državnega zbora predlaga, da podpre predlagano besedilo Zakona o spremembah in
               dopolnitvah Zakona o plačilnih storitvah.  Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp3">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Ali želi besedo predstavnica Zakonodajno-pravne službe, gospa Andreja
               Kurent? Želi. Izvolite.</p>
            </sp>
            <sp xml:id="SDT5-OZFIMP-Redna-023-2011-01-19.sp4">

               <speaker>ANDREJA KURENT:</speaker>

               <p>Hvala. Jaz bom povedala samo, da so pripombe Zakonodajno-pravne službe ustrezno
               upoštevane v amandmajih poslanskih skupin oziroma smo dobili ustrezna pojasnila.
               Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp5">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Ker predloženi zakon vsebuje 39. členov bo odbor najprej razpravljal
               o posameznih členih in razpravljal in glasoval o vloženih amandmajih. Odboru
               predlagam, da po končani razpravi o členih v skladu s tretjo alinejo 128. člena
               Poslovnika glasuje skupaj o vseh členih. Glasujemo o tem predlogu.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo sklep sprejeli.</p>
               <p>Prehajamo na razpravo o členih in vloženih amandmajih. V razpravo dajem od 1. do 7.
               člena, h kateremu ni vloženih amandmajev. Želi kdo razpravljati? <stage>(Ne.)</stage> Zaključujem
               razpravo o teh členih.</p>
               <p>V razpravo dajem 8. člen in amandma koalicijskih poslanskih skupin. Želi kdo
               razpravljati? <stage>(Ne.)</stage></p>
               <p>Prehajamo na odločanje o amandmaju. Glasujemo. </p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 9. in 10. člen, h kateremu ni vloženih amandmajev. Želi kdo
               razpravljati? <stage>(Ne.)</stage> Zaključujem razpravo.</p>
               <p>V razpravo dajem 11. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Zaključujem razpravo. Prehajamo na odločanje o amandmaju.
               Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma k 11. členu sprejet.</p>
               <p>V razpravo dajem 12. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Prehajamo na odločanje o amandmaju.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage> Amandma je sprejet.</p>
               <p>V Razpravo dajem 13. člen h kateremu ni vloženih amandmajev. Želi kdo razpravljati?
               <stage>(Ne.)</stage> Zaključujem razpravo.</p>
               <p>V razpravo dajem 14. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Prehajamo na odločanje o amandmaju. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Amandma k 14. členu zakona sprejet.</p>
               <p>V razpravo dajem 15. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Prehajamo na odločanje. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage> Ugotavljam, da smo amandma
               sprejeli.</p>
               <p>V razpravo dajem 16. do 31. člen h kateremu ni vloženih amandmajev. Želi kdo
               razpravljati? <stage>(Ne.)</stage> Zaključujem razpravo o teh amandmajih. </p>
               <p>V razpravo dajem 32. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Zaključujem razpravo. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo amandma k 32. členu sprejeli.</p>
               <p>V razpravo dajem 33. člen in amandma koalicijskih poslanskih skupin. Želi kdo
               razpravljati? <stage>(Ne.)</stage> Zaključujem razpravo. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage> </p>
               <p>Amandma k 33. členu smo sprejeli.</p>
               <p>V razpravo dajem 34. člen in amandma koalicijskih poslanskih skupin, ki povzema
               predlog Združenja Bank Slovenije. Želi kdo razpravljati? <stage>(Ne.)</stage> Glasujemo o
               amandmaju.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo amandma sprejeli.  V razpravo dajem 35. do 37. člen h katerim ni vloženih amandmajev.
               želi kdo razpravljati? Ugotavljam, da ne, zato zaključujem to razpravo.</p>
               <p>V razpravo dajem 38. člen in amandma koalicijskih poslanskih skupin. Želi kdo
               razpravljati? Ugotavljam, da ne. Zato zaključujem razpravo. Prehajamo na odločanje o
               amandmaju glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 39. člen h kateremu ni vloženih amandmajev. želi kdo razpravljati?
               Ugotavljam, da ne. Zato zaključujem razpravo o amandmajih. Zaključujem razpravo o
               členih in razpravo in glasovanje o vloženih amandmajih. V skladu s prej sprejeto
               odločitvijo odbora prehajamo na glasovanje o vseh členih skupaj. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora. Določimo poročevalca. Se kdo javi prostovoljno? Če ne bom to delo,
               če se strinjate, opravil sam. Hvala lepa.</p>
               <p>S tem smo zaključili tudi 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O PLAČILU ODŠKODNINE ŽRTVAM VOJNEGA IN POVOJNEGA NASILJA, skrajšani
                  postopek.</title> Predlagatelj zakona je vlada. Kolegij predsednika Državnega zbora
               je na seji, dne 7. 12. 2010 sklenil, da se predlog zakona obravnava po skrajšanem
               postopku. K obravnavi te točke so vabljene predstavnice ter predstavniki Ministrstva
               za finance in Zakonodajno-pravne službe. Prejeto dodatno gradivo predloga zakona je
               mnenje Zakonodajno-pravne službe. V poslovniškem roku so koalicijske poslanske
               skupine vložile amandmaje k 2., 3., 4. členu predloga zakona. Pričenjam drugo
               obravnavo predloga zakona. Želi predstavnik vlade podati dopolnilno k predložitvi k
               členom predloženega zakona. Gospod minister, beseda je vaša.</p>
            </sp>
            <sp xml:id="SDT5-OZFIMP-Redna-023-2011-01-19.sp6">

               <speaker>DR. FRANC KRIŽANIČ:</speaker>

               <p>Sedaj imamo dve točki, ki sta tesno povezani in gre za izvajanje postopkov v zvezi z
               zahtevami Računskega sodišča po spremenjenem načinu knjiženja poslov, ki jih izvaja
               Slovenska odškodninska družba za namene oziroma po navodilih kot agent države in
               sredstvi v lasti države. Mi imamo sicer uvod pripravljen skupaj, pa bom vendarle
               ločeno podal. Se pravi, kar zadeva prvo pobudo za zakonodajno spremembo oziroma
               predlog zakona, to je Predlog zakona o spremembah in dopolnitvah Zakona o plačilu
               odškodnine žrtvam vojnega in povojnega nasilja. Potem v skladu s pripombami
               Računskega sodišča Ministrstvo za finance predlaga spremembo tega zakona glede na
               ugotovitve Računskega sodišča, premoženja Družbe slovenske odškodninske družbe ne
               more iti vir za poplačilo odškodnin po tem zakonu, se pravi drugo premoženje. Ampak
               to mora država. In sicer zato, ker izvaja SOD ta zakon v imenu in za račun Republike
               Slovenije. Prav tako ne bi mogli govoriti o založenih sredstvih, če bi bili med viri
               sredstev za plačilo odškodnin, premoženje, družbe SOD. Tako zasnova sprememb
               predvideva način poslovanja družbe SOD v imenu in za račun Republike Slovenije. Z
               uveljavitvijo zakona nastopijo obveznosti Republike Slovenije do družbe SOD tudi za
               nazaj in se natančno ugotovijo na presečno stanje in uredijo s posebno pogodbo.
               Določi se način, dinamiko in obrestno mero za tako ugotovljeno obveznost na dan 31.
               12. 2010, poleg tega pa tudi način vračila sredstev, ki jih bo družba SOD izplačevala
               po 1. 1. 2011 do dokončnega poplačila. Naj dodam, da republika tako izdaja posebne
               obveznice za plačilo teh sredstev. Pripomba Računskega sodišča je bila, da bi morala
               družba SOD tehnične in administrativne posle, ki so povezani z izdajanjem nalog v
               imenu in za račun Slovenije, odpravljati odplačno, kar se z zakonom tudi ureja. Se
               pravi, družba SOD bo za to dobila tudi določena sredstva iz proračuna. S prehodno
               določbo je določeno, da ostane ne unovčeno premoženje še naprej v lasti družbe SOD.
               Se pravi, Republika Slovenija je po prejšnji ureditvi in po prejšnjih veljavnih
               zakonih enostavno na družbo SOD Prinesla določeno premoženje s katerega naj bi potem
               tudi poplačevala te obveznosti. To premoženje po našem predlogu ostane na družbi SOD.
               Družba SOD se je dolžna ravnati v skladu z Zakonom o preoblikovanju kapitalske
               družbe, pokojninske in invalidskega zavarovanja ter naložbenih politiki kapitalske
               družbe  pokojninskega in
               invalidskega zavarovanja in Slovenske odškodninske družbe, ki določa, da uveljavitve
               tega zakona družbi KAD in SOD ne smeta niti v celotni niti delno razpolagati z nobeno
               kapitalsko naložbo, ki je opredeljena kot strateška naložba skladno z zakonom, ki
               ureja upravljanje kapitalskih naložb Republike Slovenije ali je kateri skupna
               knjigovodska vrednost naložbe družbe KAD in SOD presega 20 milijonov evrov brez
               soglasja skupščine družbe KAD in SOD. Dolža je upoštevati tudi Zakon o upravljanju
               kapitalskih naložb, ki določa, da s posamično določbo katere skupna knjigovodska
               vrednost presega 20 milijonov evrov in s strateškimi naložbami razpolaga agencija po
               predhodnem soglasju vlade na podlagi programa razpolaganja, ki ga pripravi agencija
               za posamezno družbo. Se pravi, upravljanje s temi naložbami, ki so sedaj v lasti in
               so bile prenesene v last družbe SOD, v obdobju pred uveljavitvijo tega zakona, bo
               potekalo v skladu s principi upravljanja, kot smo ga določili z Zakonom o upravljanju
               kapitalskih naložb države. Predlog sprememb in dopolnitev obeh zakonov je vlada
               Republike Slovenije sprejela na svoji seji 25. 11. 2010 in je posredovala v obravnavo
               v Državni zbor po skrajšanem postopku. Se pravi, od 25. novembra je vlada že izvedla
               svoj del postopka, zdaj se pa postopek odvija v Državnem zboru. Pomeni, da smo kar
               pošteno pohiteli.</p>
               <p>Naj na koncu tega uvoda vendarle omenim, da bi alternativno, se pravi, če bi hoteli
               še za nazaj prenesti premoženje, ki je bilo prej že preneseno v last SOD,
               retroaktivno bi na tem področju lahko ustvarili precejšen pravni nered. SOD je s temi
               sredstvi že razpolagal. Seveda so potem tudi dobroverni imetniki, ki so to premoženje
               plačali in v tem primeru bi lahko nastala precejšnja pravna zmeda s širšimi
               posledicami. Zato mi predlagamo, da se enostavno za naprej uredi prenose premoženja
               na SOD v upravljanje, tako da ostane v lasti države. Obenem pa se za tisti del, kjer
               SOD izvaja funkcijo države, tudi zagotovi ustrezne vere in se SOD-u tudi omogoči
               odplačno izvajanje določenih agentskih aktivnosti. Ne predlagamo pa, da bi se za
               nazaj spreminjala lastniška razmerja, tam kjer so bila po veljavni zakonodaji in po
               ustavi dejansko izvedena ko so bila izvedena.</p>
            </sp>
            <sp xml:id="SDT5-OZFIMP-Redna-023-2011-01-19.sp7">

               <speaker>PREDSEDNIK BOGDAN ČEPIČ:</speaker>

               <p>Hvala lepa gospod minister. Ali želi besedo predstavnica Zakonodajno-pravne službe,
               gospa Sonja Bien Karlovšek? Prosim, beseda je vaša.</p>
            </sp>
            <sp xml:id="SDT5-OZFIMP-Redna-023-2011-01-19.sp8">

               <speaker>SONJA BIEN KARLOVŠEK:</speaker>

               <p>Hvala. Torej po pregledu amandmajev ugotavljamo, da je naša pripomba podana k 2.
               členu glede uvrstitve med prehodne določbe upoštevane. Tudi z amandmajem k 3. členu
               je odpravljeno ...<stage>/nerazumljivo./</stage>... se pravi, kombinacija besednih zvez, ki pomenijo
               isto, pri čemer je uporabljen manj ustrezen izraz v imenu in za račun RS, v nasprotju
               z bolj ustreznim po jasnem pooblastilu. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp9">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Prehajamo na razpravo o členih in vloženih amandmajih. V razpravo
               dajem 1. člen h kateremu ni vloženih amandmajev. Želi kdo razpravljati? Gospod
               Frangež, potem gospod Vizjak.</p>
            </sp>
            <sp xml:id="SDT5-OZFIMP-Redna-023-2011-01-19.sp10">

               <speaker>MATEVŽ FRANGEŽ:</speaker>

               <p>Spoštovane kolegice in kolegi! Morda je kar primerno, da se danes Odbor za finance
               srečuje z dvema zakonoma, ki sta tudi predmet, kako naj rečem, odzivnih pojasnil
               ministra za finance predsedniku Vlade, ki jih mora ta prav tako predsedniku vlade
               predati na današnji dan. Mislim, da je za to primerno, da vendarle o dilemah, ki jih
               je odprlo Računsko sodišče, nekoliko poglobljeno spregovorimo, še posebej o tistem
               delu, ki ga je minister izpostavil na koncu in zadeva vprašanje urejanja razmerij za
               nazaj. Se pravi, z določenim posegom v obstoječa razmerja ali v razmerja, ki so
               nastala pred današnjim zakonodajnim urejanjem tega vprašanja. Če mi je dovoljeno, naj
               vendarle v tem političnem kontekstu  opozorim na to, da se je v teh dneh pokazalo kako pomembno je zelo
               odgovorno in previdno tolmačenje tega, kar se dogaja v naši notranji politični sferi
               in v razmerjih med različnimi samostojnimi neodvisnimi državnimi institucijami.
               Včeraj smo lahko prebrali eno sporočilo Ministrstva za finance o tem, da je minister
               za finance tudi v sklopu Sveta za finančne zadeve Evropske unije podal ustrezna
               pojasnila o tem kakšen je naš slovenski javni dolg. Različne špekulacije, ki jih je
               sprožilo znano porevizijsko poročilo Računskega sodišča so namreč spodbudile
               interpretacije, da javni dolg naše države ni tak, kot je evidentiran pri pristojnih
               institucijah, ampak nek drug in seveda bi se na ta način lahko postavilo vprašanje
               ali je naša država svoje bilance potvarjala. Jaz mislim, da so bila pojasnila
               ministra za finance, tudi komisarju Rehnu zato na mestu, delovala preventivno, zato,
               da se ta zmeda, ki je nekako nastala v prejšnjem tednu ne bi škodljivo odražala v
               naši boniteti, v kakovosti upravljanja z javnimi sredstvi, ne nazadnje tudi
               pravilnega in transparentnega evidentiranja javnofinančnega položaja Republike
               Slovenije.</p>
               <p>Mislim pa, da zgodba nakazuje na to, da je treba biti pri tem previden in kakšne
               notranje politične aspiracije kogarkoli že nekoliko potlačiti, kadar gre tudi za
               tovrstne interese Republike Slovenije in pri tem ravnati tako, da bo vedno izkazano
               resnično stanje in da se ne predamo tej večni politični ambiciji da delamo iz muhe
               slona.</p>
               <p>Če se skušam osredotočiti na to, kar sam razumem kot pravilen odziv Ministrstva za
               finance na porevizijsko poročilo Računskega sodišča in katerega del je tudi današnja
               obravnava zakona o plačilih žrtvam vojnega in povojnega nasilja. Pri čemer tudi iz
               predstavitve in stališč Zakonodajno-pravne službe razumem, da je ministrstvo na
               ustrezen način odreagiralo na tisto na kar opozarja, torej Računsko sodišče, se pravi
               na vprašanje ali imajo obveznosti, ki jih je ta država naložila Slovenski
               odškodninski družbi, v kontekstu zagotavljanja plačil odškodnin žrtvam vojnega in
               povojnega nasilja, ustrezno kritje tudi v premoženju oziroma da se te dejavnosti na
               podlagi zakona izvajajo v imenu in za račun Republike Slovenije. Glede na to, da gre
               za nezahtevno zakonodajno spremembo, ki pa očitno vendarle ustvarja pomembne učinke,
               mislim da je prav, da te stvari sprejmemo in hkrati ugotovimo, da je bil na tej točki
               odziv ministrstva, vlade ne nazadnje pa tudi Državnega zbora ustrezen. </p>
               <p>Glede dileme, ki jo je minister izpostavil na koncu pa vendarle naj dodam nek dvom
               ali pravzaprav lahko v dani situaciji v skladu z veljavnim pravnim redom, v skladu z
               enim od temeljnih pravnih načel, da ne moremo sprejemati pravil, ki naj valjajo za
               nazaj, saj bi s takšnim ravnanjem lahko bistveno posegli v do sedaj sklenjena pravna
               razmerja, pa če so nam ta všeč ali ne, vplivali na položaj, še posebej dobrovernih
               skleniteljev takšnih pogodbenih razmerij, ne nazadnje tudi za nazaj spremenili
               položaj nekaterih javnih institucij, recimo Slovenske odškodninske družbe, če bi
               denimo, tako kot razumem intenco Računskega sodišča, pravzaprav za nazaj posegali v
               vprašanje prenesenega premoženja, ki je bilo s strani Republike Slovenije preneseno
               na Slovensko odškodninsko družbo,  to premoženje pa je, upam, dobromerno in upam, tudi v skladu z načeli
               dobrega gospodarjenja s tem premoženjem, seveda Slovenska odškodninska družba
               upravljala in med drugim znotraj tega tudi prodajala.</p>
               <p>Četudi je porevizijsko poročilo odprlo nekaj vprašanj o tem kakšna je bila prodaja
               konkretnega podjetja Splošne plovbe Portorož, naj povem, da težko ocenjujem ali je
               bila za državni proračun oziroma za namenske vire Slovenske odškodninske družbe ta
               prodaja smotrna ali ne. Zdi pa se mi, da je z vidika prihodnosti tega slovenskega
               ladjarja glede na dejstvo, da ta ladjar širi svojo floto, svoje ladjevje, da tudi v
               teh težkih časih izkazuje dobiček in da krizo pravzaprav učinkovito izkorišča za
               okrepitev svojega tržnega položaja, da je bila z vidika tega slovenskega ladjarja,
               pravzaprav edinega našega ladjarja, odločitev ustrezna. Težko pa seveda sodim ali so
               bila ravnanja prejšnjih vodstev Kapitalske družbe, Slovenske odškodninske družbe pri
               prodaji neke konkretne državne naložbe takšna, kot bi morala biti oziroma ali so z
               vso skrbnostjo poskrbeli za to, da bi Republika Slovenija oziroma z njene strani
               ustanovljene institucije za neko javno premoženje dobile tudi ustrezen izplen. Ampak,
               kolikor razumem to pravzaprav niti ni težava, ki žuli Računsko sodišče. Računsko
               sodišče želi, da se te stvari ustrezno uredijo tako, da bo zelo jasno kdaj in v
               katerih primerih Slovenska odškodninska družba denimo opravlja neke posle za račun in
               v imenu Republike Slovenije. Zato bi želel, da glede odprte dileme, glede možnega
               retroaktivnega urejanja in spreminjanja pravnih razmerij svoje pove tudi
               Zakonodajno-pravna služba, glede na to, da lahko tako razumemo pričakovanja
               Računskega sodišča, se mi seveda postavlja vprašanje ali je mogoče na ta način stvari
               urejati in morebiti zadovoljiti Računsko sodišče, četudi bi tak poseg, vsaj zame, bil
               izrazito nenavaden.</p>
               <p>No, ko porevizijsko poročilo Računskega sodišča preberemo, morda v oči bode še ena
               ugotovitev. Namreč, tam ko Računsko sodišče ocenjuje enega od popravljalnih ukrepov
               Ministrstva za finance oziroma vlade, ki se nanaša na navodilo proračunskim
               uporabnikom, kjer očitno Računsko sodišče pričakuje, da bo na podlagi tega navodila,
               da bodo posamezni proračunski uporabniki pravzaprav vodili evidence in tovrstne
               naložbe, recimo v nekaterih drugih primerih, recimo na Ministrstvu za okolje in
               prostor, v skladu s pričakovanji Računskega sodišča in ne na podlagi zakona. Mislim,
               da je ministrstvo reagiralo ustrezno, ko je naročilo, da naj druga ministrstva
               ustrezno proučijo področne zakonodaje in ugotovijo v katerih primerih je potrebna
               ustrezna zakonska sprememba zato, da za takšen način obračunavanja, kot to pričakuje
               Računsko sodišče uveljavimo ustrezen zakonski režim, red, šele nato pa vpeljemo
               takšno evidentiranje, ne pa da bi vnaprej mimo zakona celo v nekaterih primerih
               očitno tudi v nasprotju z zakonom definirali nek začasni režim za obravnavo tovrstnih
               primerov, ko neke institucije neke storitve opravljajo bodisi v javnem interesu
               oziroma za račun in v imenu Republike Slovenije.</p>
               <p>Najlepša hvala.
               </p>
            </sp>
            <sp xml:id="SDT5-OZFIMP-Redna-023-2011-01-19.sp11">

               <speaker>PREDSEDNIK BOGDAN ČEPIČ:</speaker>

               <p>Hvala. Mag. Vizjak.</p>
            </sp>
            <sp xml:id="SDT5-OZFIMP-Redna-023-2011-01-19.sp12">

               <speaker>MAG. ANDREJ VIZJAK:</speaker>

               <p>Hvala lepa. Lepo pozdravljeni. Omenjeno je bilo, da je ta novela zakona posledica
               revizijskega poročila Računskega sodišča ne samo glede revidiranja Splošne plovbe,
               verjetno tudi še česa drugega, na primer odškodnin, vlagateljev in vlaganj v javno
               telekomunikacijsko omrežje in podobno. Gre za urejevanje vprašanja, ki je bilo
               očitano s strani Računskega sodišča na več področjih, ta zakon o žrtvah vojnega
               nasilja govori pač samo o tem. Verjetno bo naslednji zakon drugače širše
               opredeljeval.</p>
               <p>Jaz bi tu pravzaprav spomnil na eno reč, ki sem jo tudi že večkrat omenil na Komisiji
               za nadzor javnih financ. Morebiti je bila v tem primeru ministru za finance, pa ne
               samo ministru za finance, tudi prejšnjemu ministru za okolje narejena krivica. Zakaj?
               Namreč, na podlagi revizijskega poročila Računskega sodišča, ki je ugotovilo določene
               nepravilnosti, se je Ministrstvo za finance zavedalo realnosti in je obljubilo
               toliko, kolikor lahko naredi oziroma meni, da je smiselno narediti. Sledila je ocena
               teh popravljalnih ukrepov v kategoriji nezadovoljivo oziroma delno zadovoljivo.
               Posledica porevizijskega poročila je tudi zahteva za razrešitev. To je bistveno bolje
               kot pa imamo številne druge primere. Namreč, imamo primere, ko revizijsko poročilo
               ugotovi določene nepravilnosti, pomanjkljivosti. Sledijo obljube ministrstva, ki so
               krasne. Obljubi ministrstvo vse. Porevizijsko poročilo oceni, da so obljube
               zadovoljive, zgodi se pa nič. V tem primeru danes imamo, ali pa, bi rekel, v tem
               primeru, ki je danes aktualen, imamo situacijo, da nekdo ne obljubi in zato dobi
               sankcijo. V primeru, da nekdo obljubi, pa ne naredi, pa ni nobene sankcije. Takšna je
               danes ureditev.</p>
               <p>Povem vam primer, konkreten primer. Ko je bilo obravnavano učinkovitost in smotrnost
               delovanja sistemskega operaterja distribucijskega omrežja, je Računsko sodišče
               ugotovilo, da je to nesmotrno, neučinkovito in naložilo popravljalne ukrepe.
               Ministrstvo za gospodarstvo, beri gospod Kopač, je obljubil "svašta". Obljubil je
               terminsko kdaj bo kaj naredil, kdaj bo ministrstvo naredilo ločitev, skrbni pregled
               in posledično ločitev distribucijskih omrežij na tržni in infrastrukturni del in tako
               naprej. In seveda Računsko sodišče je popravljalne ukrepe ocenilo za zadovoljive.
               Zgodilo se do danes ni nič. Roki pa so že eno leto mimo. Še več, Ministrstvo za
               gospodarstvo je sindikatom, ki so seveda naredili vihar zaradi teh obljub pravzaprav
               priznalo, da se je zaletelo, da tega ne bo naredilo. In so se z njimi dogovorili o
               drugačnih rešitvah. To se pravi, sedaj tudi ministrstvo priznava, da tega ne bo
               naredilo, ne samo, da pač še ni utegnilo in tako naprej. Zgodilo se ni nič. Obljuba,
               ocena porevizijskega poročila, da so obljube dobre, obljube se niso izpolnile, nič se
               ni zgodilo.</p>
               <p>S tem utemeljujem to, da se je morebiti v tem primeru komu zgodila tu kakšna krivica,
               pa ne samo v tem primeru, tudi v primerih pred tem, ko so sledili zahteve za
               razrešitev. Ampak to nič v bran ministru. Z njim se dostikrat ne strinjamo v
               marsikateri stvari.</p>
               <p>Poglejte, ta konkretni zakon je plačilo za politične obljube preteklosti. Spomnite
               se, ko smo opredelili, verjetno se tega spomni danes tu samo gospod Trofenik, ki je
               takrat sedel. Ko se je uvajalo poplačilo odškodnin žrtvam vojnega nasilja, takrat se
               je vse finančno breme preneslo na Slovensko odškodninsko družbo. Takrat se je
               proračun zavedal, da pač ni možno to iz proračuna, bo že Sod, saj ima premoženje, bo
               to že nekako poservisiral, postopno, malo bodo ljudje ...<stage>/Nerazumljivo./</stage> malo bomo
               zavlačevali, to se je tudi dogajalo. Sedaj pa je prišel račun. In če berem, je tukaj
               finančnih posledic  za 150
               milijonov evrov. 150 milijonov evrov bo treba plačati te politične obljube, pa ne
               obljube, tudi realizacije žrtvam vojnega nasilja, ki so se zgodile. Jaz ne želim
               polemizirati ali je to prav, da smo se lotili poplačila odškodnin. Prav je, da smo se
               tega lotili, ampak izvirni greh je takrat, ja, bomo se tega lotili, vendar na račun
               nekoga, ki bo že tako ali drugače to naredilo.</p>
               <p>Ko govorimo o poplačilo odškodnin vlaganj v telekomunikacijsko omrežje ni bilo temu
               tako. Saj je bilo Sodu dano 10% Telekoma za ta namen. Ta zadeva je bila drugačna. To
               se pravi, zagotovilo se mu je namensko premoženje za poplačilo tistega, kar se mu je
               tudi naložilo. In verjetno je res v skladu z ugotovitvami Računskega sodišča v tistem
               primeru potrebno to drugače knjižiti. Ne vem, drugače opredeliti, da bo zadeva bolj
               pregledna, ampak na eni strani je šlo tam premoženje zato,da se to naredi. Sod seveda
               tistega premoženja ni prodajal, ampak je poplačeval vlaganje iz drugih virov, ker je
               bilo to takrat očitno smotrneje vizavi vrednosti kotacije Telekoma na borzi.</p>
               <p>Želim povedati, da danes prihaja račun za tiste politične aktivnosti do pomembnega
               dela volilnega telesa, ki ga predstavljajo izgnanci in ostale žrtve vojnega nasilja,
               roko na srce. Če še vemo kdo so ključni akterji v teh društvih, da to niso nepovezani
               s politiko, se vam pravzaprav lahko utrne zelo jasna slika zakaj in s kakšno
               politično špekulacijo se je to delalo. Danes bomo pa to, ne danes, mi. Nekdo bo pa to
               enkrat plačal. Meni se je zdelo fer, da se poplačuje to iz premoženja, ki je
               ustvarjeno, ne nazadnje tudi od teh ljudi, saj se je premoženje Slovenske
               odškodninske družbe namenilo pravzaprav za poplačilo sprva denacionalizacijskim vsem
               postopkom in potem kasneje se je dodalo še te žrtve vojnega nasilja. Tudi nekaj
               premoženja je bilo prenešeno, ne odplačno na Slovensko odškodninsko družbo, kot je
               bil primer Splošne plovbe, kot je bil primer še katerega drugega podjetja.</p>
               <p>Tu imamo 150 milijonov finančnih obveznosti. Zelo zanimivo je, če preberemo
               obrazložitev k 3. členu, pardon, k 1. členu, ker smo pri 1. členu. Tu piše, da se
               namensko premoženje Soda oziroma premoženje Soda ne more biti vir za poplačilo
               odškodnin po tem zakonu in da je to lahko proračun. In če beremo: Zagotovitev
               sredstev za izvajanje tega zakona, vidimo, da se bodo sredstva zagotovila v
               proračunu. Za leti 2011 in 2012 se sredstva za ta namen niso načrtovala. Torej, čisto
               formalno sprašujem, ali je možno sprejemati zakon, ki nima podlage v proračunu? Ta
               zakon nima podlage v proračunu. In kakor jaz vem, so nas že v štartu večkrat
               predlagatelji zavrnili, če smo predlagali nek zakon, ki nima podlage v proračunu. Ta
               zakon nalaga, da se bodo poplačila žrtvam izvajala iz proračuna. V proračunu pa za to
               ni postavke. V letu 2011, smo šele na začetku 2011, in 2012. In je to, kako bi rekel,
               čisto formalni problem. Torej, ni ne postavke, ne sredstev, zakon pa sprejemamo. Pa
               vas čisto, predsednik, formalno sprašujem, ali ocenjujete, da je to v skladu z našim
               Poslovnikom, zakonom,da se lahko prevzemajo neke obveznosti v breme državnega
               proračuna, čeprav v proračunu ni te postavke, niti sredstev.</p>
            </sp>
            <sp xml:id="SDT5-OZFIMP-Redna-023-2011-01-19.sp13">

               <speaker>PREDSEDNIK BOGDAN ČEPIČ:</speaker>

               <p>Bodo pojasnili...</p>
            </sp>
            <sp xml:id="SDT5-OZFIMP-Redna-023-2011-01-19.sp14">

               <speaker>MAG. ANDREJ VIZJAK:</speaker>

               <p>Ne, ne, jaz proceduralno sprašujem vas, ker mi obravnavamo tu danes ta zakon. Vlada
               predlaga "svašta", in je že v preteklosti in bo še v prihodnosti. Mi smo pa
               parlament, mi smo druga veja oblasti. Moramo imeti tudi odnos do našega proračuna,
               ker smo ga mi sprejeli. In sedaj sprejemamo zakon, ki ima vpliv na naš proračun
               sprejet, čeprav sploh nima postavke, kaj šele sredstev na tej postavki. Tako vsaj
               piše v 4. točki obrazložitve tega zakona.</p>
               <p>Da ne bo nesporazuma, spoštovani, jaz sem v preteklih dveh mandatih z obema rokama
               podpiral pravilnost in utemeljenost poplačil simbolične  odškodnine žrtvam vojnega nasilja, kar ta zakon daje
               osnovo. Ampak zdaj smo in tudi minister se v zadnjem tednu najbolj ukvarja s
               tehnikalijami, kako kaj evidentirati, knjižiti, zagotoviti, da bo spoštovana tudi
               revizijska stroka. In zdaj imamo dodaten problem, da se želi spoštovati revizijska
               stroka, se pa po mojem po drugi strani zopet postavlja to vprašanje, ki sem ga
               omenil. Tako da, bi pričakoval, spoštovani predsednik od vas kakšno pojasnilo.</p>
            </sp>
            <sp xml:id="SDT5-OZFIMP-Redna-023-2011-01-19.sp15">

               <speaker>PREDSEDNIK BOGDAN ČEPIČ:</speaker>

               <p>Hvala. Zakonodajno-pravna služba se želi odzvati na izziv Frangežu.</p>
            </sp>
            <sp xml:id="SDT5-OZFIMP-Redna-023-2011-01-19.sp16">

               <speaker>SONJA BIEN KARLOVŠEK:</speaker>

               <p>Hvala. Torej izpostavljeno vprašanje retroaktivnosti je urejeno že v ustavi in sicer
               v 155. členu, ki nosi naslov prepoved povratne veljave pravnih aktov. Ustava jasno
               določa, da zakon ne more imeti učinka za nazaj, hkrati pa določa tudi že izjemo od te
               prepovedi in sicer, da lahko zakon določi, da imajo posamezne določbe zakona učinek
               za nazaj, vendar pod dvema pogojema, ki morata biti izpolnjena kumulativno, torej oba
               hkrati. In sicer, če to zahteva javna korist in če se s tem ne posega v pridobljene
               pravice. hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp17">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Glede na to, da me je gospod Vizjak izzval, bi ga jaz opozoril na 4.
               točko obrazložitve tega zakona, ker seveda vlada, ki je predlagala te spremembe
               zakona, pojasnjuje, kako bo zagotavljala sredstva iz tega naslova. In tam je zelo
               lepo napisano, kako bo napravila, in da ima tudi možnost splošne proračunske
               rezervacije in je to to. Torej, če bi prebral tudi ta del, bi ugotovil, da je to
               pojasnjeno znotraj tega. Želi pa minister, prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp18">

               <speaker>DR. FRANC KRIŽANIČ:</speaker>

               <p>Postavko, proračunsko ...<stage>/Nerazumljivo./</stage>... sprejet zakon, tako da, in potem pa bo
               treba iz rezerv to pokriti.</p>
            </sp>
            <sp xml:id="SDT5-OZFIMP-Redna-023-2011-01-19.sp19">

               <speaker>PREDSEDNIK BOGDAN ČEPIČ:</speaker>

               <p>Do takrat pa iz rezerv ne.</p>
            </sp>
            <sp xml:id="SDT5-OZFIMP-Redna-023-2011-01-19.sp20">

               <speaker>DR. FRANC KRIŽANIČ:</speaker>

               <p>V 2011 ja.</p>
            </sp>
            <sp xml:id="SDT5-OZFIMP-Redna-023-2011-01-19.sp21">

               <speaker>PREDSEDNIK BOGDAN ČEPIČ:</speaker>

               <p>Hvala. Želi še kdo? Če ne, zaključujem razpravo o 1. členu h kateremu ni vloženih
               amandmajev. Glasujemo o členu.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je člen sprejet.</p>
               <p>Prehajamo na 2. člen, v razpravo dajem 2. člen in amandma koalicijskih poslanskih
               skupin. Želi kdo razpravljati? Ugotavlja, da ne. Zaključujem razpravo tudi o tem
               členu in amandmaju. Prehajamo na glasovanje. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam da je amandma sprejet.</p>
               <p>Glasovanje o členu ni potrebno, ker je bil z amandmajem črtan.</p>
               <p>V razpravo dajem 3. člen in amandma koalicijskih poslanskih skupin. Želi kdo
               razpravljati? Ugotavljam, da ne. Zato zaključujem razpravo o tem členu in amandmaju k
               temu členu. Prehajamo na odločanje o amandmaju. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Prehajamo še na odločanje o členu, skupaj z amandmajem. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je člen sprejet.</p>
               <p>V razpravo dajem 4. člen in amandma koalicijskih poslanskih skupin in na klop ste
               zdaj dobili tudi amandma k amandmaju k 4. členu in predlagam, da je to amandma na
               amandma odbora. Mogoče bi Zakonodajno-pravno službo povprašal ali je to v skladu s po
               revizijskim poročilom oziroma ali bolj pojasnjuje stvari, ki so že v 4. členu.
               Prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp22">

               <speaker>SONJA BIEN KARLOVŠEK:</speaker>

               <p>Torej vsebina tega amandmaja k amandmaju je verjetno odraz po revizijskega poročila,
               sicer se pa to nanaša na vsebino, ki je izven, na presojo vsebine, ki je izven
               pristojnosti Zakonodajno-pravne službe.</p>
            </sp>
            <sp xml:id="SDT5-OZFIMP-Redna-023-2011-01-19.sp23">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Želi kdo razpravljati? Gospod Trofenik potem gospod Vizjak.</p>
            </sp>
            <sp xml:id="SDT5-OZFIMP-Redna-023-2011-01-19.sp24">

               <speaker>VILI TROFENIK:</speaker>

               <p>Hvala za besedo. Eno vprašanje se pojavlja pri tem amandmaju na amandma. Gre za
               obrestno mero.  Če
               poenostavimo, Sod ali posoja lastna sredstva, ali pa si jih mora izposoditi, da
               izvršuje obveznosti za račun Republike Slovenije, pa ima garantirano, da bo obrestna
               mera samo evribor. Kaj pa če bo večja? Se pravi, nastala bo negativna razlika. To gre
               v breme ...<stage>/Nerazumljivo./</stage></p>
            </sp>
            <sp xml:id="SDT5-OZFIMP-Redna-023-2011-01-19.sp25">

               <speaker>PREDSEDNIK BOGDAN ČEPIČ:</speaker>

               <p>Gospod Vizjak.</p>
            </sp>
            <sp xml:id="SDT5-OZFIMP-Redna-023-2011-01-19.sp26">

               <speaker>MAG. ANDREJ VIZJAK:</speaker>

               <p>Jaz imam čisto konkretno vprašanje za Zakonodajno-pravno službo. Vizavi moje razprave
               nisem dobil nobenega odgovora. Torej, ali lahko sprejemamo v tem Državnem zboru v
               skladu s Poslovnikom parlamenta zakone, ki imajo finančne posledice na proračun,
               hkrati pa v sprejetem proračunu nimamo ne postavke in ne sredstev za ta namen?</p>
            </sp>
            <sp xml:id="SDT5-OZFIMP-Redna-023-2011-01-19.sp27">

               <speaker>PREDSEDNIK BOGDAN ČEPIČ:</speaker>

               <p>Ampak mi smo pojasnili, da je možno... Kako ne? Povedal sem tudi v uvodni
               obrazložitvi, 4. točki, kjer seveda pove Vlada na kakšen način bo zagotavljala ta
               sredstva. Prvič, ko bo odprta proračunska razprava o amandmaju bo dala novo postavko
               in bo zagotovila sredstva. Dokler pa tega ni, ima možnost iz proračunske rezervacije,
               ker je to pač neka obveznosti, ki je nastala med letom, in to je posledično možno, in
               o tem odloča seveda Vlada.</p>
               <p>Gospa državna sekretarka.</p>
            </sp>
            <sp xml:id="SDT5-OZFIMP-Redna-023-2011-01-19.sp28">

               <speaker>MATEJA VRANIČAR:</speaker>

               <p>Lahko pojasnim. V skladu z zakonom o javnih financah je mogoče sprejeti zakon, ki ima
               finančne posledice, ki niso bile načrtovane v proračunu, vendar lahko do dejanskih
               finančnih posledic pride šele potem, ko se v proračunu za te namene zagotovijo
               sredstva. Ta zakon je bil obravnavan in predložen Državnemu zboru v obravnavo potem,
               ko je bil proračun oziroma spremenjeni proračun za leto 2011 in proračun za leto 2012
               že sprejet. Zaradi tega ni bilo mogoče ne v proračunu za 2011, ne v proračunu za leto
               2012 predvideti sredstva in postavk iz katerih se bodo ta sredstva zagotavljala.
               Ravno zato, da bi lahko v pogodbenem odnosu med državo in Sodom upoštevali možnosti v
               katerem trenutku se terjatev, ki se pripozna na podlagi zakona, tudi dejansko poplača
               smo prepustili v 3.a členu možnost pogodbi, da določi po kakšni dinamiki in na kakšen
               način se terjatev poplača. V kolikor bi s to pogodbo bilo določeno, da se določene
               terjatve poplačujejo že v letu 2011, bi seveda to lahko država sprejela samo pod
               pogojem, da bi bil prej sprejet rebalans proračuna 2011, tako kot je v pojasnilu v
               uvodni obrazložitvi v 4. točki zapisano. V nasprotnem primeru se lahko dejansko
               poravnavanje teh terjatev predvidi šele v eventualno spremenjenem proračunu za leto
               2012.</p>
               <p>In če pogledamo ta predlog za amandma odbora na amandma odbora, predvideva, da bi
               prvi obrok v plačilo zapadel v letu 2012. To nam omogoča, da ob pripravi
               spremenjenega proračuna za leto 2012 tudi določimo postavko in namenimo finančna
               sredstva za poplačilo teh terjatev. Ne ocenjujem pa, da ni ovir za to, da tega zakona
               na tak način kot je pripravljen ne bi mogli sprejeti že danes. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp29">

               <speaker>PREDSEDNIK BOGDAN ČEPIČ:</speaker>

               <p>Hvala. Samo še pojasnilo gospodu Vizjaku. 115. člen Poslovnika, ki govori seveda kaj
               vse mora predlog zakona vsebovati. In v uvodu četrta alineja govori, da mora biti
                   vsebovati in v uvodu
               prva, druga, tretja, četrta alineja govori, da mora biti navedba, da so sredstva za
               izvajanje zakona o državnem proračunu zagotovljena, če predlog zakona predvideva
               porabo proračunskih sredstev v obdobju za katerega je bil državni proračun že
               sprejet. In to navedbo v četrti točki in možnost izvedbe tega je zapisano, gospa
               državna sekretarka je zdaj povedala na kakšen način in je zelo jasno zapisano.</p>
               <p>Prosim, gospod Vizjak.</p>
            </sp>
            <sp xml:id="SDT5-OZFIMP-Redna-023-2011-01-19.sp30">

               <speaker>MAG. ANDREJ VIZJAK:</speaker>

               <p>Sem zelo vesel, da ste prav to povedali, kar sem jaz želel povedati. To se pravi, te
               navedbe ni. navedba je, da sredstev ni zagotovljenih, ne da so zagotovljena. Tu piše
               navedba, da so sredstva za izvajanje zagotovljena. Sredstev v proračunih sprejetih ni
               zagotovljenih in je noter obljuba, da bodo zagotovljena. Torej, vlada ve kaj bo
               parlament sprejel. To je problem vizavi delitve oblasti v tej državi, da vlada že
               špekulira kaj se bo zgodilo kar se še ni zgodilo in se bo zgodilo v drugi veji
               oblasti. To ni tako, kot da bi vlada špekulirala, kaj bo sodišče razsodilo, če bo
               razsodilo, kjer bo razsodilo. Torej, to je problem, spoštovani, in enkrat se je že
               spoštovani Luka Juri s tem ukvarjal, ko je predlagal, če se dobro spomnim, nakupe
               nekih oziroma subvencije za nakupe nekih okolju prijaznih avtomobilov, in je bil
               zavrnjen ker ni bilo sredstev v proračunu. Tukaj pa sprejemamo zakon, ki ima
               posledice na proračun, vsaj tako piše, ali pa napišite da jih ne bo imel za 2011. Še
               več, če... ...<stage>/Oglašanje v ozadju./</stage>...</p>
            </sp>
            <sp xml:id="SDT5-OZFIMP-Redna-023-2011-01-19.sp31">

               <speaker>PREDSEDNIK BOGDAN ČEPIČ:</speaker>

               <p>Ima jih, tudi za 2011.</p>
            </sp>
            <sp xml:id="SDT5-OZFIMP-Redna-023-2011-01-19.sp32">

               <speaker>MAG. ANDREJ VIZJAK:</speaker>

               <p>Ne vem, piše drugače. Berimo kar piše.</p>
            </sp>
            <sp xml:id="SDT5-OZFIMP-Redna-023-2011-01-19.sp33">

               <speaker>PREDSEDNIK BOGDAN ČEPIČ:</speaker>

               <p>No, naj gospod Vizjak...</p>
            </sp>
            <sp xml:id="SDT5-OZFIMP-Redna-023-2011-01-19.sp34">

               <speaker>MAG. ANDREJ VIZJAK:</speaker>

               <p>In hočem povedati, da je to en pomemben presedan, ki se ga danes tu gremo. Torej,
               kadar nam paše ni treba imeti sredstev, pa se obljubi da bodo, kadar pa nam paše da
               nekaj zavrnemo, pa se sklicujemo na argument saj sredstev v proračunu ni. In ta
               alineja poslovnika, ki ste jo citirali pravi točno to, da mora biti navedba, da so
               sredstva, ne pa opravičilo oziroma ne pa razlaga kaj se bo zgodilo, ker teh sredstev
               ni. To ni isto.</p>
            </sp>
            <sp xml:id="SDT5-OZFIMP-Redna-023-2011-01-19.sp35">

               <speaker>PREDSEDNIK BOGDAN ČEPIČ:</speaker>

               <p>Ali vam še enkrat preberem obrazložitev, ki je očitno niste dovolj dobro
               prebrali.</p>
            </sp>
            <sp xml:id="SDT5-OZFIMP-Redna-023-2011-01-19.sp36">

               <speaker>MAG. ANDREJ VIZJAK:</speaker>

               <p>Ja, zelo dobro sem jo prebral.</p>
            </sp>
            <sp xml:id="SDT5-OZFIMP-Redna-023-2011-01-19.sp37">

               <speaker>PREDSEDNIK BOGDAN ČEPIČ:</speaker>

               <p>Ja niste...</p>
            </sp>
            <sp xml:id="SDT5-OZFIMP-Redna-023-2011-01-19.sp38">

               <speaker>MAG. ANDREJ VIZJAK:</speaker>

               <p>...celo izgovarja se na proračunsko rezervo in za rezervacijo tista obrazložitev.</p>
            </sp>
            <sp xml:id="SDT5-OZFIMP-Redna-023-2011-01-19.sp39">

               <speaker>PREDSEDNIK BOGDAN ČEPIČ:</speaker>

               <p>To... govori o 42. členu Zakona o...</p>
            </sp>
            <sp xml:id="SDT5-OZFIMP-Redna-023-2011-01-19.sp40">

               <speaker>MAG. ANDREJ VIZJAK:</speaker>

               <p>Spoštovani predsednik, če ne znate voditi seje. Jaz imam besedo, ko jo boste pa vi,
               pa jo boste vi imeli. Ali ni res tako?! Ja. Prosim lepo.</p>
               <p>Glejte, revizija teh aktivnosti, ki jih je Računsko sodišče izvedlo in zahtevani
               popravljalni ukrepi imajo kar dolgo brado. So nastali bistveno prej, kot je nastal
               proračun za leto 2011. In če bi ministrstvo korektno načrtovalo, bi lahko to
               upoštevalo, pravočasno. Ker pa se je ministrstvo tako malo, bi rekel, vehementno
               vedlo do priporočil Računskega sodišča, tudi v proračunu 2011 tega ni predvidelo. In
               ni res, da so nastali razlogi po sprejemu proračuna. Po sprejemu proračuna je nastalo
               šele zavedanje, da je treba to urediti. Opozorilo na ta problem pa je bistveno pred
               sprejemanjem proračuna 2011 s strani Računskega sodišča, to je vsem jasno, ki želi
               biti kolikor toliko objektiven.</p>
            </sp>
            <sp xml:id="SDT5-OZFIMP-Redna-023-2011-01-19.sp41">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Gospod Trofenik.</p>
            </sp>
            <sp xml:id="SDT5-OZFIMP-Redna-023-2011-01-19.sp42">

               <speaker>VILI TROFENIK:</speaker>

               <p>Hvala za besedo.</p>
               <p>Saj se nisem mislim, ampak vseeno je treba nekaj reči. Tako s to diskusijo, kot je,
               čeprav je bilo pojasnilo državne sekretarke korektno, mogoče bi morali dodatni en
               stavek, jaz si bom dovolil kot laik.</p>
               <p>Zakon o javnih financah dovoljuje odpiranje nove postavke, če pride do zakona po
               sprejetju proračuna. Postavka se sme odpreti, kako pa se napolni pa sta dve poti - s
               prerazporeditvijo ali rebalansom. In to mora vsak znati in tu ni nobenega problema, v
               tem smislu.</p>
               <p>Jaz se z marsičem kolega Vizjaka strinjam. Vendar, zdaj pa bom dodal še tisto, kar
               sem hotel prej pa nisem bil viden oziroma sem premalo ...<stage>/Nerazumljivo./</stage>... roko gor
               držal. Gre za transparentnost, ne gre za polemiko, kolega Vizjak. Jaz se ne strinjam,
               da gre za spoštovanje revizijske stroke. Gre za transparentnost javnih financ.  Mi smo zdaj prišli v situacijo,
               da moramo sanirati z vidika transparentnosti zadeve za desetletja ali več nazaj. To
               je dejstvo. In točno je, razvada in navada v tej državi je, da imamo nekaj "poštnih
               nabiralnikov", en tak splošni poštni nabiralnik je ZIPRO, tja tlačimo ne glede kdo je
               minister, kdo je na vladi, kakorkoli, vse kar drugam ne vemo ali nočemo, po
               bližnjici. Podoben nabiralnik, samo z malo drugo vsebino je pa bil v preteklosti Sod.
               Tja smo vrgli telefonijo, tja smo vrgli to materijo, ki jo zdaj obravnavamo te
               odškodnine in vrgli smo marsikaj, s tem, da se pa tega niso, v preteklosti, ali
               nismo, da ne bomo valili drug na drugega, odgovorni zavedali ko je bil mogoče boljši
               čas za čiščenje tega. Bom povedal samo en primer, brez da zbujam polemiko, ampak
               treba se je zavedati tega. Ko smo imeli relativno dosti prihodkov na področju javnih
               financ, je bila idealna priložnost, da saniramo nekatere stvari, pa smo naredili -
               kaj - avtoceste smo črtali iz proračunov, smo šli na zadolževanje, kljub temu. Nismo
               sanirali ne telefonije, vizavi Soda, nismo sanirali ne teh odškodnin vizavi Soda in
               to je vse ostalo odprto. In še korak naprej. Jaz se globoko strinjam, da je bilo
               pametno ukiniti davek na plače, ker če bi zdaj kaj drugega rekel, bi rekli: Se
               zavzemaš za obdavčitev plač. Daleč od tega, ampak takrat so bili trenutki, ko se je
               bilo treba vprašati ali imamo še kje kaj odprtega, kar bi bilo treba poplačati in
               imamo pod preprogo, in smo imeli. Avtoceste smo dali stran, telefonijo smo imeli pod
               preprogo, te odškodnine smo imeli ali še imamo pod preprogo in še kaj bi se našlo. In
               zdaj smo dejansko v situaciji ali temu rečemo, da je dozorelo spoznanje ali
               kakorkoli, jaz o tem sploh ne bi diskutiral o Računskem sodišču v tem, ampak to
               vidim, kot nalogo, da saniramo v smislu transparentnosti ali vodenja evidenc na
               področju javnih financ. Pa ne želim nobene polemike, ampak zadeva gre dostikrat v
               neke smeri, ne zavedamo pa se od kod problem izhaja. Izhaja iz nedoslednosti v
               preteklosti. Skrajni čas je že da to rešimo.</p>
               <p>Ampak jaz bi vseeno prosil, in se ne bom več oglašal, za odgovor na dilemo, ki sem jo
               izpostavil v zvezi z amandmajem, predlogom amandmaja na amandma k 4. členu z višino
               stroškov obresti, bom tako rekel, ali bo država poplačala obresti Sodu ali stroške
               najemanja kredita ali pa najemanja lastnih sredstev, če bi Sod posojal lastna
               sredstva, prosta, potem bi še razumel, da obračunska obrestna mera na nivoju
               euribora, v kolikor pa si bo moral Sod sposoditi ta sredstva, pa se postavlja
               vprašanje kdo bo plačal razliko med priznanim stroškom za obresti in dejanskim
               stroškom, ki zna biti potencialno večji.</p>
               <p>Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp43">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Želite takoj na to... Lahko, ja prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp44">

               <speaker>MATEJA VRANIČAR:</speaker>

               <p>Torej, povsem na kratko. Tako kot je predlog amandmaja zapisan, seveda v primeru, da
               bi si moral Sod izposoditi sredstva po višji obrestni meri, gre razlika v njegovo
               breme. Ravno zaradi tega smo v prvotnem predlogu zakona želeli ta vprašanja
               prepustiti pogodbenemu odnosu, in kot vidim iz mnenja Zakonodajno-pravne službe je to
               dopustno in možno.</p>
               <p>Glede na vsebino porevizijskega poročila Računskega sodišča in glede na to, da je bil
               eden od očitkov zakaj ta popravljalni ukrep ni ustrezen oziroma je samo delno
               ustrezen je pa bil tudi to, da ta vprašanja prepuščamo pogodbi in da bi morala biti
               določena z zakonom, zato bi bilo mogoče neko takšno kompromisno rešitev sprejeti, ob
               zavedanju da nas omejuje pri pogodbenem dogovarjanju najrazličnejših modalitet do katerih lahko pride in bi jih
               lahko v primeru, da bi imeli določbo tako, kot smo si jo sprva začrtali, imeli
               možnost urediti s pogodbo glede na okoliščine primera.</p>
            </sp>
            <sp xml:id="SDT5-OZFIMP-Redna-023-2011-01-19.sp45">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Frangež.</p>
            </sp>
            <sp xml:id="SDT5-OZFIMP-Redna-023-2011-01-19.sp46">

               <speaker>MATEVŽ FRANGEŽ:</speaker>

               <p>Najlepša hvala. Dovolite mi, da se vrnem na tisto izhodiščno dilemo, ki sem jo
               izpostavljal v svoji prejšnji razpravi in kot razumem pojasnila Zakonodajno-pravne
               službe, ta meni, da retroaktivni poseg zakonodajalca v pretekla ali že obstoječa
               pravna razmerja pravzaprav ni mogoč. Še več, da bi utegnil imeti vsaj po načelih na
               katerih temelji pravna država tudi protiustavne elemente.</p>
               <p>Pred menoj je zadrega. Kot v kakšnem drugem primeru želim tudi v tem primeru slediti
               temu, kaj naj ustrezne neodvisne instance, ki jim gre vse dolžno spoštovanje do
               njihove vloge v našem ustavnem sistemu, spoštovati tisto, kar nam te institucije
               povedo. Pa naj gre za Ustavno sodišče ali Računsko sodišče, kot je v tem primeru. Pa
               vendarle se ne morem znebiti vtisa, glede na povedano, glede na stališče
               Zakonodajno-pravne službe Državnega zbora Republike Slovenije, da neka neodvisna
               institucija, konkretno Računsko sodišče, od nas pričakuje, da bomo zavestno
               sprejemali zakonodajo, ki bo imela, da ne bom preoster, vsaj elemente
               protiustavnosti. Težko vem kaj nam je v dani situaciji pravzaprav za storiti. Ne vem,
               ali imamo te možnosti, ampak morda bi to porevizijsko poročilo morali še enkrat
               poslati v ponovno presojo Računskemu sodišču, da presodi, ali je prepričano v to, kar
               je v tem porevizijskemu poročilu napisano. Očitno je, da tudi te inštance, ki smo jih
               doslej imeli za nezmotljive, da so zmotljive. Jaz si želim verjeti, da so neodvisne.
               Kakšna razprava prej s strani gospoda Vizjaka kaže na kakšne indice tudi o
               selektivnosti pri obravnavi teh vprašanj. Pa moram reči, da mi vse razprave, ki so
               bile v teh dneh v javnosti o takšnih in drugačnih omrežjih in lobijih in povezavah v
               tem kontekstu niso všeč. In se mi zdi, da je naloga odgovorne politike, da se ogradi
               od takšnih špekulacij, ampak da prizna Računskemu sodišču vlogo, ki jo ima, in tudi
               ljudem, revizorjem, pa tudi predsedniku Računskega sodišča vse dolžno spoštovanje. Pa
               vendarle to odpira neko vprašanje. In če smo v politiki z odločitvami v začetku leta
               2010, kot je bilo rečeno, bistveno dvignili politične standarde, potem mislim, da bi
               tem standardom take povečane standarde tudi morale spoštovati druge institucije, in
               temeljito in tehtno premisliti kdaj bodo od premierja pričakovale tako, recimo,
               radikalen, drastičen ukrep kot je razrešitev nekega ministra. Zdi se mi, da tukaj v
               tem primeru tehtanje te sorazmernosti ni bilo ustrezno opravljeno. Jaz bi se vprašal,
               kaj lahko danes naredimo na tej točki obravnave tudi v tem odboru. Morebiti
               povprašamo tudi Računsko sodišče o dilemi pred katero danes stojimo. Ker če hočemo
               realizirati tisto, kar v porevizijskem poročilu Računsko sodišče od nas pričakuje
               oziroma ocenjuje ukrepe, ki jih je pripravila Vlada kot nezadovoljive ali delno
               zadovoljive. Ali se zaveda, da, če naredimo ta korak, in jaz se čutim dolžnega ta
               korak storiti, nastanejo neke posledice, ki so protipravne...</p>
            </sp>
            <sp xml:id="SDT5-OZFIMP-Redna-023-2011-01-19.sp47">

               <speaker>PREDSEDNIK BOGDAN ČEPIČ:</speaker>

               <p>Jaz bi želel, da se fokusiramo na 4. člen in amandmaje, ki jih imamo k 4. členu in ne
               odpiramo razprave še enkrat na novo, ali ja, ali ne. Pogovarjamo se o evidentiranju
               za vnaprej in o obveznostih, ki izhajajo iz tega zakona. Gospa Pečanova. 
               </p>
            </sp>
            <sp xml:id="SDT5-OZFIMP-Redna-023-2011-01-19.sp48">

               <speaker>BREDA PEČAN:</speaker>

               <p>Jaz bi samo rada komentirala amandma in amandma na amandma k 4. členu, ki v bistvu
               seli, če smo čisto pošteni, 3. člen v 4. člen, oziroma pardon, 2. člen v 4. člen, ker
               smo pač 2. člen črtali. Ta amandma na amandma je pravzaprav bistven, ker v njem, prvo
               kar je, se odrekamo in je to amandma je amandma, predlog amandmaja odbora. To ni
               vlada vlagala, ni ministrstvo vlagalo, ampak je predsednik odbora pripravil amandma
               in ga predlagal v sprejem. Zakaj menim, da je bistven prav ta amandma na amandma,
               zaradi tega, ker tisto, kar trdi gospod Vizjak, in je popolnoma racionalno, da v letu
               2011 bi morali pravzaprav istočasno iti v rebalans proračuna za leto 2011, če bi
               hoteli slediti vsaj duhu, če že ne jasnim navodilom zakona o javnih financah, mislim
               da je, ja Zakona o javnih financah, ker pač ne moremo z zakonom, ki je sprejet po
               sprejemu proračuna oziroma po sprejemu sprememb proračuna za leto 2011, ki uvaja nove
               obveznosti proračuna, ki pa niso niti s postavko niti z zneskom predvidene. Isto
               lahko rečemo tudi za leto 2012, zaradi tega, ker je bil proračun 2012 sprejet, vendar
               - vendar - ker je ta amandma, ki ga bo sprejemalo delovno telo Državnega zbora, in
               ker ob zakon sprejemal Državni zbor, je logično, da je treba razmišljati vendarle
               malo širše in povedati, da je s tem tudi izražena volja Državnega zbora, torej ni to
               volja ali diktat ali vnaprejšnje prepričanje vlade kako bo Državni zbor delal tako
               kot ona hoče, ampak se je Državni zbor, če bo ta amandma na amandma sprejet in če bo
               potem zakon s tem amandmajem na amandma sprejet, se je Državni zbor zavestno odločil,
               da bo v spremenjenem predlogu proračuna oziroma da bo sprejel tak spremenjen proračun
               za leto 2012, ki bo predvidel možnost poravnave prvega obroka za obveznosti do
               Slovenske odškodninske družbe do 31. 3. 2012. Se pravi, rok v katerem Državni zbor
               sprejema obveznost, izplačilo obveznosti do odškodninske družbe je odmaknjen v konec
               prvega kvartala 2012 in v zadnjem kvartalu 2011 bomo, tako kot vedno, ne verjamem, da
               bi se lahko zgodilo, da ne bi tega naredili, sprejemali spremenjen predlog proračuna
               za leto 2012 in bomo v njem predvideli in proračunsko postavko in zneske, ki bodo v
               pogodbi tako ali tako že tudi določeni. Jaz se načeloma lahko strinjam s tem, da ni
               čisto vse v duhu zakona o javnih financah, vendar pa ob vseh raznoraznih popustih,
               odmislekih, pomislekih in neizpolnjevanju zahtev Računskega sodišča v letu 2008, ko
               smo na Komisiji za nadzor javnih financ dokaj, bom rekla, vroče razpravljali ravno o
               teh problemih, namreč o prenosu obveznosti na Sod in o prenosu, skupaj z obveznostmi
               tudi prenosu premoženja, državnega premoženja na Sod v last Soda, in je že takrat
               Računsko sodišče reklo, da to ni v redu, takrat je bilo sicer v povezavi s
               Telekomovimi delnicami, če smo takrat rekli: Bomo pač uredili stvari drugače
               naknadno, zdaj je to naknadno prišlo in edino kar lahko še rečemo, lahko rečemo, da
               bomo v naslednjem mesecu sprejeli dopolnjen predlog proračuna za leto 2012, samo v
               tej postavki in rekli:  O.K.,
               zagotovili bomo sredstva in proračunsko postavko, potem pa kar bo pa bo. Jaz mislim,
               da je to nesmiselno. To je popolnoma nesmiselno, ampak dobro, če bo želja Državnega
               zbora takšna, da je treba še to narediti, bomo še to naredili. Mislim pa, da rahlo
               pretiravamo. Zlasti ob dejstvu, da mi pravzaprav saniramo stvari, ki bi morale biti
               urejene že pred dvema letoma.</p>
            </sp>
            <sp xml:id="SDT5-OZFIMP-Redna-023-2011-01-19.sp49">

               <speaker>PREDSEDNIK BOGDAN ČEPIČ:</speaker>

               <p>Hvala.</p>
               <p>Gospod Vizjak je želel.</p>
            </sp>
            <sp xml:id="SDT5-OZFIMP-Redna-023-2011-01-19.sp50">

               <speaker>MAG. ANDREJ VIZJAK:</speaker>

               <p>Jaz vem in sem 100% prepričan, da velja načelo in da je to načelo zapisano v
               poslovniku parlamenta in zakonu o javnih financah, da se pravzaprav obravnava
               slehernih obremenitev zakonov, ki imajo posledico na že sprejeti proračun ne sme
               zgoditi, če za to ni predvidenih sredstev. To načelo velja v poslovniku in do
               obravnave zakona sploh ne more priti. To se je zgodilo tudi že v praksi. Torej, ne
               morem pristajati na to kreativno razlago, da potem razprava in obravnava in nek
               amandma in potem nekaj privede do tega, da se zadeva uredi. Prepričan sem, oziroma
               lahko vam naštejem primer, ko so bili predlogi zakona zavrnjeni, se pravi
               proceduralno sploh niso prišli v, kako bi rekel, dodelitev delovnemu telesu ali v
               obravnavo, prav zaradi tega, ker so imeli finančne posledice na neko proračunsko
               leto, postavke v tem proračunskem letu ni bilo ali pa ni bilo sredstev na tistih
               postavka. To se pravi, sploh proceduralno ni bil zakon spuščen v obravnavo. Verjetno
               gospod Juri pozna kakšen primer takšne narave, pozna primer, ker je bil njegov zakon
               tako zavrnjen, sploh ni prišel k nam na telo, da bi razpravljali in da bi našli nek
               amandma na amandma ali karkoli in bi potem zadevo nekako saniralo. To se ni zgodilo,
               ker ni šel čez tisto alinejo, ki jo je predsednik prebral, ni bilo noter navedbe, da
               so sredstva v proračunu zagotovljena. In ker te navedbe ni bilo ali takšne inovativne
               rešitve, kot je zdaj v tej četrti točki je seveda lahko edino napisal zakon, ki velja
               za neko odmaknjeno leto, ko proračuna sploh še nimamo sprejetega. Takrat je bilo to
               2012, zdaj bi bilo verjetno 2013. Glejte, ta določba četrtega odstavka bo lahko en
               presedan, bo copy-paste za vse predloge opozicije, ko ne bomo imeli ne proračunske
               postavke za neko dodatno obveznost in tudi ne dovolj sredstev na katerikoli
               proračunski postavki in bomo rekli: Glejte, saj bomo zagotovilo to, če ne pa gre iz
               rezervacije. In na podlagi tega nas predsednik parlamenta ne bi smel zavrniti, bi
               moral spustiti to zadevo na delovno telo, recimo Odbor za finance ali katerikoli
               drugi odbor in bi potem telovadili in inovirali amandmaje, da bi rešili to
               situacijo.</p>
               <p>Skratka, zavedajte se, da je ta dikcija, ki jo bom prebral: Potrebna sredstva se bodo
               zagotavljala v proračunu Republike Slovenije, za leto 2011 in 2012 se sredstva za ta
               namen niso načrtovala, glede na to, da bo zakonodaja sprejeta šele z letom 2011, bo
               tako treba odpreti ustrezno proračunsko postavko na MF in zagotoviti proračunska
               sredstva. Bo potrebno. V primeru rebalansa za leto 2012 se bodo sredstva na postavki
               planirala, ob pripravi rebalansa, v nasprotnem primeru pa bodo nepredvidene namene
               omogočile uporaba sredstev proračunske rezervacije. Oprostite no. ...<stage>/Oglašanje v
               ozadju./</stage>... Oprostite.</p>
               <p>"V letu 2011 bo potrebno v veljavni NRP uvesti novi ukrep, le tega mora potrditi
               vlada." - vse bo, vse kar se bo naredilo. Želim povedati, da nima niti ene podlage ta
               obveznost, ki mimogrede znaša 150 milijonov evrov, v sprejetih finančnih dokumentih
               te države. Meni spoštovani govorijo o neki transparentnosti tu. Saj nisem mislil,
               spoštovani Trofenik, na vas. Na vas mislim zdaj, ko bom naslednjo zadevo povedal.</p>
               <p>Govorjeno je bilo o nekih nabiralnikih in omenjal se je tudi Sod v povezavi s
               Telekomom. Jaz mislim, da sem pojasnil ta primer in še enkrat ga bom.  Vlada, ki je bila dolžna
               poplačati odškodnine vlagateljem v javno telekomunikacijsko omrežje, je to naredila
               tako, da je izbrala agenta in mu za to zagotovila sredstva. Sredstva so bila 10%
               delnic, če to ne bi bilo dovolj, bi dala še več, če pa bi bilo to preveč, bi jih pa
               del Sod moral vrniti. To se pravi, ni res, da se je naložilo Sodu neko obveznost,
               brez da se mu je za to zagotovilo sredstva. Zagotovilo se mu je 10% delnic Telekoma,
               ki jih še danes menda ima. Torej, ni čisto res, da smo prenašali na nekoga obveznosti
               netransparentno. Prenašali smo obveznost in ne nazadnje tudi vir poplačila. Kaj ste
               prej počeli, ko govorimo o žrtvah vojnega nasilja, to težko komentiram. In zakaj je
               to prejšnja vlada naredila in naložila Sodu. Iz enega preprostega, samo enega
               razloga. Zaradi tega, ker je bil Sod s svojo infrastrukturo, ljudmi usposobljen in
               navajen to poplačevati. Imel je že za seboj poplačevanje žrtev vojnega nasilja, imel
               je ljudi, imel je znanje, imel je nek potencial, kadrovski in siceršnji, da je lahko
               temu pariral. To je bil samo en razlog takrat. Zato smo to naložili Sodu in je to
               tudi, upam da dokaj uspešno bilo izvedeno, čeprav so ta poplačila vlade obljubljale
               že bistveno nazaj, samo do učinka ni prišlo.</p>
               <p>In še nekaj. Iz nastopa gospoda Frangeža sem dobil občutek, ko me je tudi omenjal, da
               iz mojega nastopa veje neka pristranskost do odločitev Računskega sodišča, v enem
               primeru, tako v drugem primeru, tako neka selektivnost, bi rekel, selektivnost.
               Poglejte, in dvom v pristranskost Računskega sodišča oziroma v njegovo svetost. Res
               je, on ima posebno mesto v Ustavi, je vrhovni državni revizijski organ in naj bi bile
               njegove odločitve recimo temu svete. Ampak, prav Mladi forum SD-ja je prvi tisti, ki
               je spolitiziral to odločitev. Totalno spolitiziral to odločitev Računskega sodišča.
               Gospoda Šoltesa je označil kot vplivneža tiste enajsterice ali enajstke, jaz ne vem
               kako se to imenuje, češ, da je to tako ali tako z Zaresove strani narejeno in da je
               to pravzaprav neka politična zadeva. Še več, to ne samo da je Mladi forum SD, tudi
               to, kar počne minister oziroma kar počne premier je res zanimivo. Premier je vzel en
               teden časa, da bo arbitriral to odločitev Računskega sodišča. Namreč on bo, on je
               rekel ministru za finance naj predloži neko poročilo in bo zdaj premier gledal
               odločitev Računskega sodišča in bo gledal poročilo in bo arbitriral in se bo postavil
               nad stališče Računskega sodišča, ker bo arbitriral med Računskim sodiščem in njegovim
               stališčem in med opravičilom oziroma argumenti Ministrstva za finance.</p>
            </sp>
            <sp xml:id="SDT5-OZFIMP-Redna-023-2011-01-19.sp51">

               <speaker>PREDSEDNIK BOGDAN ČEPIČ:</speaker>

               <p>Gospod Vizjak, se lahko držimo točke.</p>
            </sp>
            <sp xml:id="SDT5-OZFIMP-Redna-023-2011-01-19.sp52">

               <speaker>MAG. ANDREJ VIZJAK:</speaker>

               <p>Ja, ja, saj se. To je vse povezano z revizijskim poročilom. Saj, gospod Frangež je
               začel s tem revizijskim poročilom,...</p>
            </sp>
            <sp xml:id="SDT5-OZFIMP-Redna-023-2011-01-19.sp53">

               <speaker>PREDSEDNIK BOGDAN ČEPIČ:</speaker>

               <p>Tudi njega sem opozoril.</p>
            </sp>
            <sp xml:id="SDT5-OZFIMP-Redna-023-2011-01-19.sp54">

               <speaker>MAG. ANDREJ VIZJAK:</speaker>

               <p>Saj je mogoče res zoprno poslušati za vas to, saj verjamem...</p>
            </sp>
            <sp xml:id="SDT5-OZFIMP-Redna-023-2011-01-19.sp55">

               <speaker>PREDSEDNIK BOGDAN ČEPIČ:</speaker>

               <p>Ni mi...</p>
            </sp>
            <sp xml:id="SDT5-OZFIMP-Redna-023-2011-01-19.sp56">

               <speaker>MAG. ANDREJ VIZJAK:</speaker>

               <p>...ampak to še ne pomeni, da jaz tega ne bom povedal.</p>
               <p>Torej, tudi predsednik Vlade se je spustil nad Računsko sodišče, ker bo on arbitriral
               o vsebini vizavi poročila tistega, ki bi ga moral predlagati v razrešitev. Tako, da
               kdo dvomi v neko pristranskost, je bolj ali manj tu v tem primeru jasno.</p>
               <p>Jaz sem omenil v štartu samo dileme, ki se pojavljajo, ko se po moje hujše kršitve
               manj ostro obravnavajo, kot pa lažje kršitve, ker sem pač povedal, da če nekdo
               obljubi, pa ne naredi se tretira bolje napram Računskega sodišča, kot nekdo, če ne
               obljubi in posledično tudi ne naredi, se mu to šteje huje. Tako, da toliko zdaj....
               verjetno pa se bom moral še kaj odzvati.</p>
            </sp>
            <sp xml:id="SDT5-OZFIMP-Redna-023-2011-01-19.sp57">

               <speaker>PREDSEDNIK BOGDAN ČEPIČ:</speaker>

               <p>Hvala lepa, gospod Trofenik je želel repliko, ima pa tudi razpravo, ker se je prej
               prijavil, tako, da...</p>
            </sp>
            <sp xml:id="SDT5-OZFIMP-Redna-023-2011-01-19.sp58">

               <speaker>VILI TROFENIK:</speaker>

               <p>Bom združil, da ne bo proceduralnih zapletov. Pa ni želja po repliki, ampak bobu je
               le treba reči bob.</p>
               <p>Bom začel zadaj, to bo zgledalo kot replika, pa še enkrat poudarjam, ni volja za
               replikami, ampak dejstvo je. Kolega Vizjak,  ko je oblast, Vlada prinesla del premoženja Telekoma na Sod z namenom,
               da poplača namesto Vlade terjatve do vlagateljev v telefonsko omrežje bilo vse o.k.
               in prav, če bi bila izpolnjena dva pogoja: ali bi donos na to premoženje pokrival
               obveznosti, ali bi takratna vlada ali minister dopustil prodajo tega premoženja. Niti
               eno, niti drugo se ni zgodilo. Obveznosti iz naslova vračanja premoženja za vložke v
               telefonijo je Sod plačeval v svoje breme. Jaz ne bom rekel, da je bila to
               špekulacija. Dejstvo pa je bilo, da je takrat glede na vrednost portfelja bil,
               premoženje Soda in še koga, tam sta gospoda sedela, zelo napihnjeno in temu primeru v
               narekovaju, napihnjeno za tuje vodstvo takratnih teh dveh inštitucij obnašalo v istem
               prostoru. Netočna je trditev, da ste našli motiv za to, kar bi lahko bilo do neke
               mere še sprejemljivo v organizacijsko profesionalni usposobnjenosti Soda zavračanje.
               To ni res. Z vračanjem se ukvarjajo pravobranilci. In ko poskušamo vsako leto Sod
               dvakrat, ko jih sprašujemo za nenamensko rabo dela vračil teh sredstev se zgovarja,
               to se pa nas ne tiče. Vse postopke so peljali gospodje pravobranilci in ...<stage>/Oglašanje
               iz klopi./</stage> Toliko o tem.</p>
               <p>V tistem prvem delu, ko se problematizira, ali je v skladu s poslovnikom ali zakonom
               o javnih financah, dejstvo je, da zakon o javnih financah omogoča odpiranje nove
               postavke. Ko se postavka odpira je naslednji korak polnjenje te postavke. Še enkrat
               poudarjam, gre na dva način, z prerazporeditvijo, ki pa je v pristojnosti ali
               ministra do ene vrednosti, ali Vlade. In druga varianta je rebalans. Ko postavljate
               to vizavi za voljo javnosti, jaz verjamem, da vsi tu notri vemo za kaj gre, ampak
               nočemo znati. Razlika je med Vlado, če predlaga zakon, ki pomeni strošek za proračun
               in drugimi, in poslanci. Mi ne moremo prisiliti Vlade, da bo rekla, bom zagotovila s
               prerazporeditvijo stroške za nek zakon, ki si ga jaz izmislim in pomeni na sredi
               leta. To je dejanska razlika in to razliko je treba pripoznati. To je vedno razlika
               med predlagateljem proračuna, ki je izključno eden, ne more biti drugi, in to ne more
               priti na nobenega drugega, in drugimi predlagatelji zakona. Ker drugače bi pripeljalo
               do konca, da sta Poslovnik in zakon o javnih financah navskriž, če bi karkoli
               razlagala, pa nista nič navskriž. Pa ne želim, verjamem, da ste motivirani in je to
               eden izmed načinov izražanja svojih stališč. Ampak dejstvo je, da v resnici nič ni.
               Bom pa malo zloben, res pa je, da vam je predlagatelj dal možnost, da ga "nabijate",
               bom tako rekel, z neposrečeno obrazložitvijo. Kaj če bi napisali samo, da se bo to
               zgodilo v skladu s tem in tem členom zakona o javnih financah, ne bi jih mogli
               citirati, da so mogoče preveč iskreno, pa mogoče tudi zaradi tega malo nerodno
               napisali v obrazložitev. Ta je zlobna, se zavedam, ampak ni namen zlobe, ampak da
               vemo pri čem smo. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp59">

               <speaker>PREDSEDNIK BOGDAN ČEPIČ:</speaker>

               <p>Gospa Vraničar. Še prej repliko ima gospod Frangež na vas, že prej.... <stage>/Oglašanje iz
               klopi./</stage> Za repliko se je že prej javil takoj pri vaši razpravi. Ker pa je bil
               najavljen kot razpravljavec smo to združili, smo tudi to povedali, gospod Vizjak.</p>
            </sp>
            <sp xml:id="SDT5-OZFIMP-Redna-023-2011-01-19.sp60">

               <speaker>MATEVŽ FRANGEŽ:</speaker>

               <p>Najprej, nisem vam očital neselektivnosti, skliceval pa sem se na opise primerov, ki
               ste jih vi navajali, ki kažejo na potencialno selektivnost pri obravnavi teh stvari.
               In mislim, da sem bil v razpravi dovolj jasen, če ne se vam za napačen vtis
               opravičujem.  Preverite pa v
               magnetogramu, tega nisem očital vam.</p>
               <p>Hkrati sem se v svoji razpravi tudi ogradil od različnih špekulacij, ki se vežejo na
               to zgodbo, na položaj Računskega sodišča, kot tudi na predsednika te institucije.
               Mladi forum, jaz sem bil dolgo član, žal sem par let prestar, da bi bil njegov član
               in sem bil avtomatsko izbrisan iz evidenc, ima v naši strani eno specifično avtonomno
               vlogo, in lahko pove vse tisto, kar si pač o nekih stvareh misli. Mi smo bili na ta
               položaj Mladega foruma vedno ponosni. Razumem pa, da kakšne stranke, organizacije z
               bistveno bolj izrazito poveljniško verigo, drugačnim načinom organiziranja bistveno
               bolj monolitno kulturo in pravzaprav precejšnjim netoleriranjem drugačnih mnenj v
               lastnih sredinah težko razumejo, da kakšni taki, da rečem, svobodomiselnejši načini
               organiziranja tudi v naši državi obstajajo. In prav na stališče Mladega foruma, ki so
               legitimna, se je nanašala moja ograditev od tovrstnih špekulacij. Jaz imam Mladi
               forum rad. 16 let sem bil njegov član. Na to sem ponosen. Mi pa ta stališča in te
               špekulacije niso bile všeč, ker mislim, da so vnašale v to zgodbo marsikaterega od
               tistih elementov, ki so v tej zgodbi nepotrebni. Ker mislim,da je treba tukaj
               ohraniti previdnost in odgovornost pri obravnavi teh vprašanj, ki lahko imajo
               izrazito težke politične posledice, kot pa je pokazala kakšna zmeda in panika,
               potencialno tudi pri kreditorjih, pa tudi bistveno hujše, tudi finančne posledice za
               našo državo. Zato moramo k takim temam pristopati drugače, z malo manj politične
               vneme.</p>
               <p>Kar pa se tiče položaja premierja, jaz ne razumem vloge Računskega sodišča, da ima to
               vlogo v našem ustavnem redu, da bi že poziv predstavljal predlog za razrešitev. Če ne
               bi to Računsko sodišče lahko ta predlog poslali v Državni zbor, tukaj bi pozabili, da
               imamo vendarle nekatere elemente mandatarskega sistema, ko premier predlaga ministra
               in premier predlaga njegovo razrešitev. To možnost pa ima tudi seveda Državni zbor
               ...</p>
            </sp>
            <sp xml:id="SDT5-OZFIMP-Redna-023-2011-01-19.sp61">

               <speaker>PREDSEDNIK BOGDAN ČEPIČ:</speaker>

               <p>Replika je tri minute...</p>
            </sp>
            <sp xml:id="SDT5-OZFIMP-Redna-023-2011-01-19.sp62">

               <speaker>MATEVŽ FRANGEŽ:</speaker>

               <p>... ob izglasovanju interpelacij. Samo,da zaključim. Zato jaz mislim,da je prav, da
               je v tem primeru, in v podobnih primerih premier arbiter, kot je dejal gospod Vizjak,
               ker mora oceniti ali očitane kršitve predstavljajo tolikšno breme, tolikšno
               nevestnost, nezakonitost in podobno, da to terja njegov predlog Državnemu zboru, da
               razreši ministra. Jaz sem prepričan...</p>
            </sp>
            <sp xml:id="SDT5-OZFIMP-Redna-023-2011-01-19.sp63">

               <speaker>PREDSEDNIK BOGDAN ČEPIČ:</speaker>

               <p>Replika je potekla...</p>
            </sp>
            <sp xml:id="SDT5-OZFIMP-Redna-023-2011-01-19.sp64">

               <speaker>MATEVŽ FRANGEŽ:</speaker>

               <p>...da v tem primeru ne gre za to. In da bomo videli kaj bo premier odločil, ampak
               osebno mislim, da lahko z vso samozavestjo ugotovi, da je minister tukaj ravnal v
               skladu s pravili in naredil tisto, ker je bilo potrebno narediti in kar je v njegovi
               moči, da ne krši javnega pravnega reda v naši državi.</p>
            </sp>
            <sp xml:id="SDT5-OZFIMP-Redna-023-2011-01-19.sp65">

               <speaker>PREDSEDNIK BOGDAN ČEPIČ:</speaker>

               <p>Gospod Vizjak ima repliko na gospoda Trofenika.</p>
            </sp>
            <sp xml:id="SDT5-OZFIMP-Redna-023-2011-01-19.sp66">

               <speaker>MAG. ANDREJ VIZJAK:</speaker>

               <p>Jaz sem takrat bil resorni minister, ko smo uredili to vprašanje vračil vračanja v
               javno telekomunikacijsko omrežje, zato težko sprejemam,da sedaj nekdo govori kaj je
               bilo takrat res in kaj ne, še posebej, ker je bil takrat v opoziciji in je to
               spremljal z obrobja oziroma s funkcije poslanca Državnega zbora. Gospod Trofenik je
               bil poslanec in je tudi sprejel zakon, to ni vlada naredila. Vlada je samo izvedla,
               Vlada je predlagala zakon in ga tudi izpeljala. Državni zbor je pa zakon sprejel in
               tak model je Državni zbor sprejel, in prav je, da ga je sprejel. Jaz mislim,da je to
               dobro. Ne govoriti, da je to bila neka sama kaprica Vlade. Še enkrat pravim, da je
               bil to povsem neka druga praksa, kot v preteklosti. Takrat je bilo potrebno nekaj
               dejstev osvetliti. Telekom je bil uvrščen na borzo, je bilo tako imenovano...</p>
            </sp>
            <sp xml:id="SDT5-OZFIMP-Redna-023-2011-01-19.sp67">

               <speaker>PREDSEDNIK BOGDAN ČEPIČ:</speaker>

               <p>Replika je, ni razprava.</p>
            </sp>
            <sp xml:id="SDT5-OZFIMP-Redna-023-2011-01-19.sp68">

               <speaker>MAG. ANDREJ VIZJAK:</speaker>

               <p>Ja... Je bilo torej to podjetje, je bilo uvrščeno na borzo in je bila tržna cena 10%
               delnic jasna. In je pokrivala obveznosti, ki so bile takrat ovrednotene. In zakaj Sod
               tudi ni sprva takoj tega prodajal? Zaradi tega, ker je bila v fazi od prodaje
               večinskega paketa delnic Telekoma  in bil je javni razpis, ki se je vlekel vse do spomladi leta 2008.
               Takrat se je pričakovalo prevzem in posledično tudi prevzemna premija in je SOD v
               luči maksimiranja kupnine za to naložbo, seveda samostojno s temi delnicami upravljal
               in ni res, da mu je neka vlada preprečila odprodajo. Sam je ocenil, kdaj bo
               najprimernejši trenutek. Imel pa je očitno zaradi upravljanja z ostalim premoženjem
               višek sredstev in je le tega namenjal za poplačilo, ker je želel optimirati kupnino
               iz naslova 10% delnic Telekoma. To je resnica. In res je, da je bila takrat
               uporabljena infrastruktura SOD-a zato, da se je to fizično tudi poplačevalo.
               Pravobranilstvo je sklepalo poravnave, ni pa izvedlo vseh teh nikalij povezanih s
               plačevanjem teh vlaganj. In to je tudi pomembno birokratsko opravilo, ki jo
               ministrstvo nima. Te infrastrukture Ministrstvo za gospodarstvo ni imelo in nobeno
               drugo ministrstvo. Zato je bilo to na SOD in prosim, da je res to jasno.</p>
               <p>Kar se pa tiče gospoda Frangeža, še to repliko bom tudi.</p>
            </sp>
            <sp xml:id="SDT5-OZFIMP-Redna-023-2011-01-19.sp69">

               <speaker>PREDSEDNIK BOGDAN ČEPIČ:</speaker>

               <p>Replika je bila...</p>
            </sp>
            <sp xml:id="SDT5-OZFIMP-Redna-023-2011-01-19.sp70">

               <speaker>DR. ANDREJ VIZJAK:</speaker>

               <p>Ja, saj imam še eno, na gospoda Frangeža...</p>
            </sp>
            <sp xml:id="SDT5-OZFIMP-Redna-023-2011-01-19.sp71">

               <speaker>PREDSEDNIK BOGDAN ČEPIČ:</speaker>

               <p>Niste najavili.</p>
            </sp>
            <sp xml:id="SDT5-OZFIMP-Redna-023-2011-01-19.sp72">

               <speaker>DR. ANDREJ VIZJAK:</speaker>

               <p>Ja, sem, da bi lahko tudi v ... <stage>/nerazumljivo./</stage>....</p>
            </sp>
            <sp xml:id="SDT5-OZFIMP-Redna-023-2011-01-19.sp73">

               <speaker>PREDSEDNIK BOGDAN ČEPIČ:</speaker>

               <p>... repliko na vas in na repliko ni replike.</p>
            </sp>
            <sp xml:id="SDT5-OZFIMP-Redna-023-2011-01-19.sp74">

               <speaker>DR. ANDREJ VIZJAK:</speaker>

               <p>Dobro, bom se pa še k razpravi prijavil.</p>
            </sp>
            <sp xml:id="SDT5-OZFIMP-Redna-023-2011-01-19.sp75">

               <speaker>PREDSEDNIK BOGDAN ČEPIČ:</speaker>

               <p>Kasneje ja. Gospa Vraničarjeva je že prej želela besedo. Pardon ja.</p>
            </sp>
            <sp xml:id="SDT5-OZFIMP-Redna-023-2011-01-19.sp76">

               <speaker>MATEJA VRANIČAR:</speaker>

               <p>Želela bi se vrniti nazaj k razpravi o zakonu, ki je v obravnavi. Sem prepričana, da
               bomo imeli še možnost razpravljati tudi o vračilu vlaganj v javno telekomunikacijsko
               omrežje. Tudi tukaj so nekatere stvari odprte, ampak vendarle. V zvezi s predloženim
               zakonom in finančnimi posledicami bi želela citirati 41. člen veljavnega Zakona o
               javnih financah. Ta pravi, če se po sprejemu proračuna sprejme zakon na podlagi
               katerega nastanejo nove obveznosti za proračun, vključi vlada te obveznosti v
               proračun in določi obseg izdatkov za ta namen v okviru večjih pričakovanih prejemkov
               in obsega zadolžitve, ki je določen s proračunom ali s prerazporeditvijo sredstev v
               okviru možnih prihrankov sredstev. Ta določba točno določa, da je možna situacija s
               kakršno smo soočeni danes, da sprejemamo zakon za katerega v veljavnem proračunu ni
               zagotovljenih sredstev, daje nam pravno podlago, da v primeru potrebe tudi za leto
               2011 zagotovimo sredstva v obrazložitvi zakona o 4. točki pa smo zapisali kako bomo
               to naredili. Seveda smo morali uporabiti prihodnji čas, saj vlada ne more predvideti
               ali bo Državni zbor potrdil predlog zakon tako kot ga je predlagala ali ne. Torej ne
               moremo v naprej zagotavljati neka sredstva za katera sploh ne vemo ali jih bomo
               potrebovali ali jih ne bomo ali bo vzpostavljena pravna podlaga za njihovo pokrivanje
               iz državnega proračuna ali ne. In mislim, da je zakon predložen v obravnavo skladno s
               poslovnikom in skladno z zakonom o javnih financah. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp77">

               <speaker>PREDSEDNIK BOGDAN ČEPIČ:</speaker>

               <p>Hvala. Gospa Pečanova, potem pa gospod Vizjak.</p>
            </sp>
            <sp xml:id="SDT5-OZFIMP-Redna-023-2011-01-19.sp78">

               <speaker>BREDA PEČAN:</speaker>

               <p>Mislim, da je gospa državna sekretarka že vse povedala in zdaj v bistvu je tudi
               predlog s katerim sem prejle prišla do predsednika, verjetno brezpredmeten. Bi pa
               rada mimogrede samo to rekla, da bodimo toliko konsistentni, kolegi poslanci, da
               kadar očitamo današnji vladi, da v naprej ve kako bo Državni zbor nekaj odločil
               oziroma pravzaprav navodila daje Državnemu zboru, potem seveda isto povejmo in
               razmišljajmo na glas tudi o vseh prejšnjih vladah, ki so baje na enak način, tako kot
               baje ta vlada v naprej ve kaj bo Državni zbor naredil, so tudi prejšnje vlade,
               konkretno, ravno v zvezi z vračanjem Telekomovih, telekomunikacijskih vloženih
               sredstev je vedela vlada kaj bo Državni  zbor naredil, ob tem, da je predlagala zakon, spremembe zakona, ki ga
               je potem dejansko Računsko sodišče obsodilo kot neustavnega in po Računskem sodišču
               nepravilnega itn. Enako kot tudi sedaj kasneje oziroma pred tem že s prenosom splošne
               plovbe na SOD, ki ga zdaj saniramo, medtem ko je naloga bila dana že zdavnaj tudi
               prejšnji vladi. Pa še nekaj bom rekla; ko govorimo o tem kako se predsednik Vlade
               dviguje nad Računsko sodišče, bi rada opozorila, da smo pred štirimi leti približno,
               tako dvigovanje predsednika Vlade nad Računsko sodišče že spremljali in opazovali, pa
               zaradi tega nismo delali takega cirkusa kakor ga delamo zdaj.</p>
            </sp>
            <sp xml:id="SDT5-OZFIMP-Redna-023-2011-01-19.sp79">

               <speaker>PREDSEDNIK BOGDAN ČEPIČ:</speaker>

               <p>Gospod Vizjak, jaz se opravičujem, gospod Trofenik se je po vaši repliki prijavil, pa
               sem ga zdaj pomotoma izpustil.</p>
               <p>Gospod Trofenik, potem pa ste vi.</p>
            </sp>
            <sp xml:id="SDT5-OZFIMP-Redna-023-2011-01-19.sp80">

               <speaker>VILI TROFENIK:</speaker>

               <p>Z ozirom na to, da je bilo napovedano ...<stage>/Izključen mikrofon./</stage>...</p>
               <p>Mogoče samo to, res je, to kar je rekel gospod Vizjak, da smo nekateri iz opozicije
               spremljali takratno finančno telovadbo v zvezi s telefonijo met to vlado in SOD, je
               pa res, da poznamo pogodbo, pa še kaj drugega. In seveda, jaz pravim, da bi bila
               takratna odločitev, imela srečno roko, če bi bile izpolnjene neke predpostavke, ki se
               pa niso izpolnile. In brez razloga brez kakršnegakoli očitanja vsa ta telovadba je
               bila samo razbremeniti državni proračun in priti do pozitivnega rezultata zaključnega
               računa za vsako ceno in naprej ne bom nadaljeval, ker je bilo s tem že preveč cirkusa
               ... Ampak toliko moramo biti fer, da ... To je dejstvo, ki se ga ne da, lahko delamo
               kakršnokoli telovadbo, iz tega se ne da...</p>
            </sp>
            <sp xml:id="SDT5-OZFIMP-Redna-023-2011-01-19.sp81">

               <speaker>PREDSEDNIK BOGDAN ČEPIČ:</speaker>

               <p>Gospod Trofenik, priklopiti se bo treba.</p>
            </sp>
            <sp xml:id="SDT5-OZFIMP-Redna-023-2011-01-19.sp82">

               <speaker>VILI TROFENIK:</speaker>

               <p>Nimam več, sem končal. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp83">

               <speaker>PREDSEDNIK BOGDAN ČEPIČ:</speaker>

               <p>Gospod Vizjak. Prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp84">

               <speaker>MAG. ANDREJ VIZJAK:</speaker>

               <p>Fino, ker je gospod Frangež prišel, ker v bistvu se bo del razprave nanašal nanj.
               Torej res je, Računsko sodišče ni poslalo v parlament poziva za razrešitev, ampak je
               poslalo tudi tistemu, ki edini lahko sproži takšno razrešitev. To je pri premierju.
               Ampak to ni bilo poziv naj razmisli o tem, ampak poziv za razrešitev. Konec. In
               spoštovani premier je postavil visok standard glede tega v primeru - bom se tudi
               vrnil k vam, gospa Pečanova, glede prejšnjega predsednika vlade - torej premier je
               postavil v primeru gospoda Erjavca visok standard, kot ga je imenoval in se je v
               desetih minutah odločil in predlagal razrešitev v parlamentu. S tem, ko je postavil
               ta visok standard, je verjetno želel preseči dileme, ki jih je imel prejšnji premier
               gospod Janša v primeru predloga za razrešitev isto okoljskega ministra Janeza
               Podobnika. Zakaj? Zaradi tega, ker se postavlja dejansko vprašanje ali je lahko
               računsko sodišče kot revizor, hkrati tudi politično telo ki vpliva na koalicijo in na
               delovanje izvršne veje oblasti. Ampak takratni premier se je verjetno tudi v desetih
               minutah odločil, da seveda je s tem bistveno bistveno preseglo Računskega sodišča
               neke normalne standarde vpliva na politično dogajanje v državi in tega ni upošteval.
               Sedaj se pa z istim problemom znaša ta sedanji premier, ko je, češ, postavil visoke
               standarde, je v momentu od teh visokih standardov postal arbiter med utemeljenostjo
               zahteve in argumenti ministrstva za finance, ki načenjajo to utemeljenost. O tem
               govorim. To je problem pristranskosti, konsistentnost. Ravnati je potrebno v obeh
               primerih enako, kakorkoli že. Pa ve enem primeru postavlja standarde v drugem primeru
               pa pravite, da je pa zadeva pa politično vroča in občutljiva. Očitno DeSUS ni tako
               politično pomemben akter te vlade kot  je gospod Križanič oziroma SD. To pa je pristransko, če je kaj
               pristransko. Eden ni enak kot drug, to je pristransko, ampak pojdimo sedaj k
               Telekomu.</p>
               <p>Gospod Trofenik, jaz sem vesel, da to načenja gospod Trofenik, ker je menda edini
               izmed poslancev, ki je takrat sedal v parlamentu, danes tukaj poleg mene, ko se je,
               leta 2001, se opravičujem, če je, torej, ko smo sprejemali Zakon o odškodninam žrtvam
               vojnega nasilja. Takrat je bila kompletna naloga prenešena na SOD brez, da se za to
               zagotovi denar, ali pa namensko premoženje, to je telovadba. Takrat je bil na oblasti
               ena druga vlada, katere sestavni del koalicije bil tudi gospod Trofenik. V primeru
               Telekoma pa ni bilo te telovadbe, ki jo sedaj omenja gospod Trofenik. Naložila se je
               obveznost poplačila SOD-u in hkrati se mu je za to zagotovilo premoženje v obliki 10%
               delnic. Da je bilo to premoženje ustrezno veliko je bilo teh 10% delnic na borzi,
               oziroma borza je določala tržno kapitalizacijo in tržno vrednost takrat Telekoma. To
               se pravi, to ni bila nobena telovadba. Spoštovana gospa Pečan je govorila, da je
               revizijsko poročilo in tudi gospod Trofenik ugotovilo, da to ni bilo v redu. Nič ni
               bilo problem s tem izplačilom, problem je bil tako v primeru SOD s knjižnem le teh
               denarnih tokov in naprej. Vlada je dolgo, še ta Vlada sedanja dolgo vztrajala, da je
               pravilno ravnala. To sploh ni bila stvar neke politične volje, ampak strokovne
               odločitve takratnih ljudi na Ministrstvu za finance, tudi sedaj v primeru SOD-a in
               poplačila žrtvam vojnega nasilja. Tako da, jaz sem pravzaprav vesel in ponosen, da je
               v mandatu prejšnje vlade končno prišlo do poplačil tudi vlagateljem v javno
               telekomunikacijsko omrežje. Jaz se spominjam, da se je to obljubljalo tam od leta
               2000, pa ne še pred tem, da so bili sprejeti jalovi zakoni, ki tega niso omogočali,
               da smo takrat razširili tudi možnost dokazovanja vložkov s kakršnimikoli listinami
               tudi računi, kar pred tem ni bilo, je bilo potrebno samo pogodbe in če nimaš pogodbe,
               kdo jo je pa imel, se seveda nisi mogel dokazati vložkov. Če pa si imel kakršnikoli
               drugo listino si te vložke lahko dokazoval. Veliko ljudi je bilo pravično poplačanih,
               zato sem ponosen na ta predpis, ki smo ga v prejšnji vladi pripravili in vi ste tudi
               lahko tisti, ki ste ta zakon potrjevali v parlamentu na to pravzaprav ponosni. Res pa
               je in strinjam se tudi z Računskim sodiščem, da če ne bilo evidentirano in knjiženo
               vse prav, da je pač potrebno to popraviti, ampak to je bolj ali manj računovodsko
               tehnična zadeva kot pa vsebinska politična zadeva, ki smo jo takrat pravzaprav
               peljali.</p>
            </sp>
            <sp xml:id="SDT5-OZFIMP-Redna-023-2011-01-19.sp85">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Černač, prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp86">

               <speaker>ZVONKO ČERNAČ:</speaker>

               <p>Hvala. Jaz moram povedati, da bo s sprejemom te spremembe nastal neki presedam, ki bo
               lahko imel posledice tudi v primerih kakšnih drugih sprememb. Tukaj ni mogoče
               razlikovati na ravni predlagateljstva. Ali te spremembe predlaga vlada ali kdorkoli
               od drugih zakonitih predlagatelj pri oceni tega, ali je to mogoče na tak način
               sprejemati ali ne. Povedano je bilo, da proračun ni sprejet samo za leto 2011, ampak
               tudi za leto 2012, da te postavke ne predvideva. Tukaj ne gre za neki manjši odhodek,
               gre za 150 milijonov evrov. Če pozorno beremo ta 41. člen Zakona o javnih financah in
               ga tudi, tako kot je napisan, tolmačimo, potem lahko ugotovimo, da bi bilo to možno
               narediti samo v primeru, da se za ta znesek zgodijo večji prelivi v proračun oziroma
               ustrezni prihranki na drugih postavkah. Če bi šlo to za milijonov, dva, pet milijonov
               je to še mogoče pričakovati, 150 milijonov evrov pa je zelo velika vsota. Na drugi
               strani, kje je meja? Lahko se zgodi, da bo potrebno sprejeti še 10 takih podobnih
               zakonov, vsakega finančni efekt naj bi bil 150 milijonov evrov, smo že na ravni še
               enkrat večjega primanjkljaja kot smo mu priča že danes.</p>
               <p>Mi smo opozarjali, da ni dobro delati teh telovadbe že na nekaterih drugih zakonih,
               zadnji primer je bil Zipro, ko smo dobronamerno svetovali naj se pristojna ministrica
               ustavi, če je že zaspala in po 12. decembru do konca leta ni vedela, kaj mora
               narediti, zaradi  česar je ne
               samo objektivno, ampak tudi subjektivni odgovorna za izpad 8 milijonov evrov
               naročnine, vsaj za mesec januar RTV-ju, za kar bi bilo prav, da v skladu s standardi,
               ki naj bi jih začeli po novem postavljati tudi na ustrezen način odgovarja. Potem se
               seveda ni mogoče izogniti dejstva, da se tudi pri tem zakonu lahko zapletemo v neko
               čudno in nemogočo situacijo, kajti problem je razumevanje. Vprašanje, če vrhovni
               državni revizor bo čez tri leta razumel to zgodbo, o kateri danes govorimo na enak
               način kot Ministrstvo za finance. Če ste pozorni, vrhovni državni revizor ne zahteva
               razrešitev tistih ministrov, ki delajo škodo tej državi, recimo, prva na tapeti bi
               bila gospa Širca, ki je naredila direktno škodo javnemu zavodu. Izključno od njene
               odgovornosti, da ni prišla 13. ali pa 14. decembra z ustreznim zakonom zavisi, da bo
               sedaj ta izpad prihodka, ampak zahteva razrešitev tistih ministrov, ki nekaj ne
               evidentirajo ustrezno, kar je res zanimivo. Oziroma, če se lahko jaz tudi tako
               slikovito izrazim kot se je nekdo iz Računskega sodišča, problem je, če klobase, ki
               jih ni več v shrambi pa bi tam morale biti niso na ustrezen način evidentirane.
               Oprostite, problem je, kdo je te klobase pojedel pa jih ne bi smel. To je
               problem.</p>
               <p>Vendar, ker ste drugi debatirali o tem konkretnem primeru je potrebno povedati, tudi
               premier Pahor se je pred letom dni zavedal, da ima na voljo v takem primeru 2
               možnosti. Njegovi svetovalci oziroma svetovalci, ki so iz njegovega političnega
               miljeja, recimo gospod Ude, so mu to javno povedali, da ima dve možnosti v primeru
               Erjavca - ali predlaga njegovo razrešitev ali pa ugotovi, da za to ni potrebe, ker ne
               gre za to, koliko klobas je nekdo pojedel, ampak za razumevanje, da je nekdo
               razmišljal, da je treba določene stvari drugače urediti kot je to razmišljalo
               Računsko sodišče. Danes tudi govorimo o tej zadevi, ko je Ministrstvo za finance je
               menilo, da je treba nekaj urediti na tak način, vrhovni državni revizor pa je menil,
               da je to treba urediti na drugačen način. Vendar se je takrat odločil oziroma izjavil
               je takrat, da ima na voljo samo eno možnost, da nima druge možnosti, za razliko od
               prejšnjega premiera, ki je rezumiral razumno, tako kot veljavna zakonodaja tudi
               omogoča. Če bo sedaj premier v tem primeru konkretnem ravnal drugače, potem je on
               tisti, ki je neverodostojen in ki razume pravna pravila oziroma jih uporabi glede na
               kožo posameznika. Ker je to bil Erjavec, ki je bil neprijeten, ker se ga je bilo
               treba znebiti, vemo da so šli ti koraki postopno. Najprej, da je prodal neki delež,
               ki ga ne bi smel, se je ugotovilo..</p>
            </sp>
            <sp xml:id="SDT5-OZFIMP-Redna-023-2011-01-19.sp87">

               <speaker>PREDSEDNIK BOGDAN ČEPIČ:</speaker>

               <p>Gospod Černač, tudi za vas velja, probajmo se držati točke.</p>
            </sp>
            <sp xml:id="SDT5-OZFIMP-Redna-023-2011-01-19.sp88">

               <speaker>ZVONKO ČERNAČ:</speaker>

               <p>.. je bilo nevestno delo v službi in zadnja pika na i ta revizija. Ker je šlo za
               nekega neprijetnega ministra, zaradi katerega ni bilo noben škode oziroma še več, bo
               treba dobiti neki politični kapital na tej osnovi, je bilo ravnanje tako, sedaj v tem
               primeru kot okoliščine kažejo bo pa drugačno. Slabo je eno in drugo. Slabo je, da se
               vrhovni državni revizor z najhujšimi sankcijami spravlja na tiste, ki ne evidentirajo
               klobas namesto, da bi se spravil na tiste, ki pojedo tiste klobase, ki jih ne bi
               smeli pojesti. Slabo je to, da premier odstopa od lastnih ravnanj, s tem je popolnoma
               povozil verodostojnost vase in je do konca neverodostojen. Slabo je, da sedaj prihaja
               Ministrstvo za finance na tak način spet na silo z neko zakonsko spremembo, z katero
               je vedelo vsaj eno leto in pol, da bo potrebno to spremeniti bistveno, bistveno prej
               kot je bil proračun za 2011 in 2012 sprejet. Tukaj so izključni razlogi, zaradi
               katerih ne moremo tega sprejeti brez, da se ne spremeni proračun za 2011 ali
               2012.</p>
            </sp>
            <sp xml:id="SDT5-OZFIMP-Redna-023-2011-01-19.sp89">

               <speaker>PREDSEDNIK BOGDAN ČEPIČ:</speaker>

               <p>Hvala. Želi še kdo? Ugotavljam, da ne. Zaključujem razpravo o 4. členu in amandmaji
               koalicijskih poslanskih skupin ter amandmaju odbora. Najprej bomo glasovali o
               amandmaju odbora. Če bo ta sprejet bomo, potem še skupaj glasovali o amandmaju
               koalicijskih poslanskih skupin. Glasujemo o amandmaju odbora.  Kdo je za? <stage>(7 članov.)</stage> Je kdo proti? <stage>(3
               člani.)</stage></p>
               <p>Ugotavljam, da je amandma odbora na amandma koalicijskih poslanskih skupin
               sprejet.</p>
               <p>Prehajamo na glasovanje o amandmaju koalicijskih poslanskih skupin k 4. členu
               predlaganega zakona. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(3 člani.)</stage></p>
               <p>Ugotavljam, da smo sprejeli amandma koalicijskih poslanskih skupin skupaj z
               amandmajem odbora.</p>
               <p>Glasovanje o členu ni potrebno, ker je bil z amandmajem v celoti spremenjen.</p>
               <p>V razpravo dajem 5. člen, h kateremu ni vloženih amandmajev. Želi kdo razpravljati?
               Ugotavljam, da ne. Zaključujem razpravo o 5. členu. Glasujemo o 5. členu.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi 5. člen sprejet.</p>
               <p>Zaključujem razpravo in glasovanje o členih in vloženih amandmajih.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora.</p>
               <p>Potrebno je določiti poročevalca za sejo Državnega zbora. Želi kdo to opraviti? Če
               ne, bom to opravil sam.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O DOPOLNITVI ZAKONA O
                  SLOVENSKEM ODŠKODNINSKEM SKLADU, SKRAJŠANI POSTOPEK.</title> Predlagatelj zakona je
               Vlada. Kolegij predsednika Državnega zbora je na seji 7. 12. 2010 sklenil, da se
               predlog zakona obravnava po skrajšanem postopku. K obravnavi te točke so vabljeni
               predstavnice in predstavniki Ministrstva za finance in Zakonodajno-pravne službe.
               Prejeto kot dodatno gradivo predloga zakona je mnenje Zakonodajno-pravne službe. V
               poslovniškem roku so koalicijske poslanske skupine vložile amandma k 1. členu
               predloga zakona. Pričenjam drugo obravnavo predloga zakona. Želi predstavnica Vlade
               podati dopolnilno obrazložitev k členom predloženega zakona? Gospa Mateja
               Vraničar.</p>
            </sp>
            <sp xml:id="SDT5-OZFIMP-Redna-023-2011-01-19.sp90">

               <speaker>MATEJA VRANIČAR:</speaker>

               <p>Hvala za besedo. Kot je bilo že omenjeno je predlog zakona povezan s prej
               obravnavanim predlogom zakona. Zakon o slovenskem odškodninskem skladu določa
               temeljne naloge Slovenske odškodninske družbe danes v zvezi z nalogami, ki se tičejo
               poplačila odškodnine v postopkih denacionalizacije. Hkrati pa predstavlja tudi
               podlago za opravljanje drugih nalog, ki jih Sod opravlja za državo. V skladu z
               napotili Računskega sodišča smo z določbo 2.a člena želeli določiti, da v teh
               primerih, ko zakon ali drug pravni akt tako določa, Sod deluje v imenu in za račun
               države, torej kot agent, ter da mu za te posle pripada odškodnina oziroma ustrezno
               nadomestilo. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp91">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Ali želi besedo predstavnica Zakonodajno-pravne službe mag. Saša Bricelj
               Podgornik.</p>
            </sp>
            <sp xml:id="SDT5-OZFIMP-Redna-023-2011-01-19.sp92">

               <speaker>MAG. SAŠA BRICELJ PODGORNIK:</speaker>

               <p>Hvala za besedo. Jaz bi povedala, da v zvezi s pripombami, ki smo jih podali v mnenju
               k predlogu zakona, da so te ustrezno upoštevane z vloženim amandmajem.</p>
            </sp>
            <sp xml:id="SDT5-OZFIMP-Redna-023-2011-01-19.sp93">

               <speaker>PREDSEDNIK BOGDAN ČEPIČ:</speaker>

               <p>Hvala lepa. V razpravo dajem 1. člen in amandma koalicijskih poslanskih skupin. Želi
               kdo razpravljati? Ugotavljam, da ne. Zato zaključujem razpravo. Prehajamo na
               odločanje o amandmaju.</p>
               <p>Kdo je za? <stage>(7 članov.)</stage>Je kdo proti<stage>(Nihče.)</stage></p>
               <p>Ugotavljam, da je amandma sprejet.</p>
               <p>Glasovanje o členu ni potrebno, ker je bil z amandmajem v celoti spremenjen.</p>
               <p>V razpravo dajem 2. člen, h kateremu ni vloženih amandmajev. Ugotavljam, da tudi tu
               ni volje za razpravo, zato jo zaključujem. Prehajamo na odločanje o členu.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je člen sprejet.</p>
               <p>Zaključujem razpravo in glasovanje o členih in o vloženem amandmaju.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandma se vključi v dopolnjen predlog zakona, ki bo sestavni del poročila
               odbora. Določitev poročevalca za sejo Državnega zbora. Gospod Likar, lahko? Gospod
               Likar.</p>
               <p>S tem zaključujemo obravnavo 3. točke dnevnega reda.  Prehajamo na <title>4. TOČKO DNEVNEGA REDA - PREDLOG ZAKONA O
                  SPREMEMBAH IN DOPOLNITVAH ZAKONA O CARINSKI SLUŽBI, SKRAJŠANI POSTOPEK.</title>
               Predlagatelj zakona je Vlada. Kolegij predsednika Državnega zbora je na seji 13. 12.
               2010 sklenil, da se predlog zakona obravnava po skrajšanem postopku. K obravnavi te
               toče so vabljeni predstavnici in predstavniki Ministrstva za finance in
               Zakonodajno-pravne službe. Kot prejeto dodatno gradivo k predlogu zakona je mnenje
               Zakonodajno-pravne službe. V poslovniškem roku so koalicijske poslanske skupine
               vložile amandma k 2. členu, k naslovu poglavja, končna določba, za nova 5.a in 5. b
               in k 6. členu. Pričenjam drugo obravnavo predloga zakona. Želi predstavnica Vlade
               podati dodatno obrazložitev k členom predloženega zakona. Gospa Mateja Vraničar.</p>
            </sp>
            <sp xml:id="SDT5-OZFIMP-Redna-023-2011-01-19.sp94">

               <speaker>MATEJA VRANIČAR:</speaker>

               <p>Hvala lepa. Predlog zakona, ki je pred vami zajema dve vsebinski področji oziroma
               spreminja zakon o carinski službi v dveh vsebinskih elementih.</p>
               <p>Prva vsebinska sprememba se nanaša na prenos določenih pristojnosti iz davčne uprave
               na carinsko upravo. Gre za pristojnosti v zvezi z vračilom davka, DDV-ja in trošarin
               za diplomatska konzularna predstavništva in mednarodne organizacije, ki imajo sedež v
               Sloveniji. Doslej je te posle opravljala davčna uprava. Po 1. januarju 2012 pa želimo
               tovrstne aktivnosti prenesti na carinsko upravo, kar bi po eni strani razbremenilo
               davčno upravo in ji omogočili fokusiranje na pregon davčnih utaj. Po drugi strani pa
               zagotovilo dodatne naloge carinski upravi, ki bo morala po vstopu Hrvaške v Evropsko
               unijo v veliki meri prestrukturirati svoje delovanje oziroma zagotoviti dodatna dela
               za uslužbence carinske službe. Po našem mnenju bi bilo neprimerno, da ne poskušamo
               kadrovskega potenciala in pa znanja, ki ga imajo ljudje na carinski upravi
               izkoristiti za tovrstne naloge, ki jih lahko učinkovito in dosledno izvršujejo.</p>
               <p>Druga vsebinska sprememba pa se nanaša na delovno pravni položaj carinikov oziroma
               pooblaščenih uradnih oseb v carinski službi. V skladu z veljavnim zakonom o carinski
               službi tem osebam oziroma nekaterim pooblaščenim uradnim osebam pripada pravica do
               obveznega dodatnega pokojninskega zavarovanja oziroma tako imenovanega poklicnega
               pokojninskega zavarovanja. In zakon določa tudi višino prispevne stopnje tega
               obveznega dodatnega pokojninskega zavarovanja.</p>
               <p>Ker se je stopnja za ostale poklice, ki jim prav tako pripada obvezno dodatno
               pokojninsko zavarovanje sredi preteklega leta spremenila, ta sprememba ne velja
               oziroma ne učinkuje za carinske delavce zaradi tega, ker imajo višino prispevne
               stopnje določeno v zakonu o carinski službi. S tem se cariniki postavljajo v
               neenakopraven položaj z ostalimi. Zato predlagamo, da se iz zakona o carinski službi
               črta določba, ki določa višino prispevne stopnje. Ostaja pa obseg zagotavljanja te
               pravice takšen, kakršen je bil doslej. To seveda pomeni, da bo tudi za carinske
               delavce veljala ista prispevna stopnja kot velja za vse ostale delodajalce, ki morajo
               plačevati prispevek za obvezno dodatno pokojninsko zavarovanje. Toliko na kratko. Če
               bodo še kakšna vprašanja smo pa na razpolago.</p>
            </sp>
            <sp xml:id="SDT5-OZFIMP-Redna-023-2011-01-19.sp95">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Ali želi besedo predstavnica Zakonodajno-pravne službe gospa Mira
               Palhartinger?</p>
            </sp>
            <sp xml:id="SDT5-OZFIMP-Redna-023-2011-01-19.sp96">

               <speaker>MIROSLAVA PALHARTINGER:</speaker>

               <p>Dober dan. Hvala za besedo. Glede na že povedano in glede na vsebino predlaganih
               amandmajev sem v bistvu lahko kratka, saj je poglavitni del naših pripomb v njihovem
               okviru naletel na ustrezen odziv. Morda zgolj še povzetek naše pripombe,  ki smo jo podali k 1. členu in se
               nanaša na razširitev obstoječega nabora nalog carinske službe z novimi nalogam, ki
               jih je doslej opravljala davčna služba. V zvezi s to rešitvijo smo opozorili, da vsaj
               v predlaganem zakonodajnem gradivu vsebinski razlogi za predlagano rešitev niso bili
               dovolj izčrpno predstavljeni. Priporočili pa smo tudi razmislek, da bi se dodatno
               proučilo, ali je potrebno predlagani zakonski spremembi Zakona o carinski službi
               pretehtati oziroma uveljaviti take rešitve, ki bi spremembo te pristojnosti urejale
               tudi v drugih zakonih, ki so doslej predstavljale zakonsko podlago za pristojnost
               davčnega organa. Samo toliko. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp97">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Ker predloženi zakon vsebuje šest členov bo odbor najprej razpravljal
               o posameznih členih in razpravljal in glasoval o vloženih amandmajih. Odboru
               predlagan, da po končni razpravi o členih v skladu s tretjo alinejo 128. člena
               Poslovnika glasuje skupaj o vseh členih. Glasujemo o tem predlogu.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Predlog smo sprejeli.</p>
               <p>Prehajamo na razpravo o členih in vloženih amandmajih. V razpravo dajem 1. člen, h
               kateremu ni vloženih amandmajev. Želi kdo razpravljati? <stage>(Ne.)</stage> Zaključujem
               razpravo.</p>
               <p>V razpravo dajem 2. člen in amandma koalicijskih poslanskih skupin. Želi kdo
               razpravljati? Gospod Trofenik.</p>
            </sp>
            <sp xml:id="SDT5-OZFIMP-Redna-023-2011-01-19.sp98">

               <speaker>VILI TROFENIK:</speaker>

               <p>Hvala. Jaz bi prosil, glede na to, da se nanaša pripomb Zakonodajno-pravne službe na
               ta člen, nismo dobili odgovora na to pripombo, zakaj je motiv za prenos tega nadzora
               carinsko. Ali je to smiselno iz nekih organizacijskih ali drugih, ali gre zgolj za
               to, da mogoče tam so kapacitete proste in seveda, zaradi tega tja prenaša?</p>
            </sp>
            <sp xml:id="SDT5-OZFIMP-Redna-023-2011-01-19.sp99">

               <speaker>PREDSEDNIK BOGDAN ČEPIČ:</speaker>

               <p>Gospa Mateja Vraničar, prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp100">

               <speaker>MATEJA VRANIČAR:</speaker>

               <p>Kot sem omenila uvodoma je eden od vsebinskih razlogov za prenos prisojnosti iz
               davčne uprave na carinsko upravo v zvezi z oprostitvami in vračili davkov za
               diplomatsko konzularna predstavništva v reorganizaciji carinske službe po vstopu
               Hrvaške v EU. S tem se pri carinskem organu sproščajo določeni kadri, ki bodo lahko
               učinkovito prevzeli te naloge. Vzpostavlja se tudi ustrezna informacijska podpora. Že
               danes pravzaprav morata carinski in davčni organ sodelovati pri tovrstnih vračilih,
               ker se del vračil nanaša na trošarine, ki so v pristojnosti carinskega organa, del
               vračil se nanaša na davek na dodano vrednost. To pomeni po eni strani zagotavljanje
               nalog carinski službi in učinkovito izpolnjevanje oziroma zagotavljanje učinkovitega
               izvajanja tovrstnih vračil. Po drugi strani pa se omogoča davčnemu organu sprostitev
               določenih kapacitet predvsem v Davčnem uradu Ljubljana, ki je eden najbolj
               obremenjenih davčnih organov v Sloveniji. Davčni organ Ljubljana je namreč, oziroma
               Davčni urad Ljubljana je namreč bil tisti, ki je bil pristojen za vsa tovrstna
               vračila za celotno Slovenijo in s tem davčnemu uradu Ljubljana omogočimo fokusiranje
               na redne kontrole in inšpekciranje davčnih zavezancev, ki sodijo v pristojnost
               davčnega urada Ljubljana. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp101">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Gospod Trofenik, želite?</p>
            </sp>
            <sp xml:id="SDT5-OZFIMP-Redna-023-2011-01-19.sp102">

               <speaker>VILI TROFENIK:</speaker>

               <p>Nekaj takega sem pričakoval, ne pa z neko mero razumevanja s to spremembo, ampak
               vseeno.</p>
               <p>Težko je verjeti, da se bo sprostil obseg del samo, zaradi vstopa Hrvaške. To še ne
               pomeni, da po tej meji ne bo, to se pravi, tisto delo, ki ima carinska služba, bom
               primitivno povedal, s Hrvati, tisto potencialno se zmanjša. Sedaj, da bi našli delo,
                   to se pravi, iščemo delo
               k ljudem ne pa obratno, da bi k delu iskali ljudi, raje riskiramo to nevarnost na
               katero je tukaj opozorjeno v mnenju, da nadzor izvaja ista služba. Kaj pa bi bil
               problem prenesti iz ene službe, to se pravi davčne oziroma iz carinske ustrezni kader
               na drugo stran pa biti dosleden. To je, sedaj ne, da bi jaz nagaja ali kakorkoli,
               dvomim, pa ne da bi to namerno delal, da boso se kapacitete carine toliko sprostile
               zaradi vstopa Hrvaške. To še ne pomeni, ko bo Hrvaška vstopila. Mogoče se bo pozneje,
               ko bodo vstopili schengenski in še kakšni drugi režim, vprašanje pa kdaj se bo to
               zgodilo, pa mi ni treba odgovarjati, v glavnem razumem, da gre za to, da bi imeli na
               carini kaj delati. In se nam ponavlja neka zadeva, da iščemo delo k ljudem ne pa
               obratno. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp103">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi še kdo razpravljati? Ugotavljam, da ne. Zato zaključujem
               razpravo.</p>
               <p>Prehajamo na odločanje o amandmaju k 2. členu. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>V razpravo dajem 3., 4. in 5. člen h kateremu ni vloženih amandmajev. Želi kdo
               razpravljati? Ugotavljam, da ne, zato zaključujem razpravo o teh členih.</p>
               <p>V razpravo dajem amandma koalicijskih poslanskih skupin za spremembo naslova poglavja
               končna določba. Želi kdo razpravljati o tem? Ugotavljam, da ne, zato zaključujem
               razpravo. Prehajamo na odločanje o amandmaju. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>V razpravo dajem amandma koalicijskih poslanskih skupin za nova 5.a in 5.b člen. Želi
               kdo razpravljati o tem? Ugotavljam, da ne, zato zaključujem razpravo. Prehajamo na
               odločanje o amandmaju. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo amandma koalicijskih poslanskih skupin tudi sprejeli.</p>
               <p>V razpravo dajem 6. člen in amandma koalicijskih poslanskih skupin. Želi kdo
               razpravljati? Ugotavlja, da ne. Zato zaključujem razpravo. Prehajamo na odločanje o
               amandmaju. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo sprejeli amandma k 6. členu.</p>
               <p>Zaključujem razpravo o členih in razpravo in glasovanje o vloženih amandmajih. V
               skladu s prej sprejeto odločitvijo odbora prehajamo na glasovanje o vseh členih
               skupaj. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo sprejeli vse člene skupaj.</p>
               <p>Ugotavljam, da so členi sprejeti.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora. Za poročevalca odbora predlagam gospo Renato Brunskole. Soglašamo?
               Sprejeto.</p>
               <p>Hvala lepa. S tem zaključujem tudi 4. točko dnevnega reda.</p>
               <p>Prehajamo na <title>5. TOČKO DNEVNEGA REDA - PREDLOG ZAKONA O UGOTAVLJANJU KATASTRSKEGA
                  DOHODKA.</title> Predlagatelj zakona je vlada. K obravnavi te točke so vabljeni
               predstavnice, predstavniki Ministrstva za finance, državni svetnik Cveto Zupanič in
               predstavnica Zakonodajno-pravne službe. Zraven so z nami še predstavnik Ministrstva
               za kmetijstvo in Kmetijsko-gozdarske zbornice. Prejeto dodatno gradivo k predlogu
               zakona je mnenje Zakonodajno-pravne službe, poročilo Odbora za kmetijstvo, gozdarstvo
               in prehrano kot zainteresirano delovnega telesa. Mnenje Komisije Državnega sveta za
               kmetijstvo, gozdarstvo in prehrano, ki predlog zakona podpira, navaja pa konkretne
               pripombe za spremembo 3. in 5. člena. Mnenje Komisija Državnega sveta za
               gospodarstvo, obrt, turizem in finance, ki predlog zakona podpira. Pripombe in
               predloge za amandmaje ter predlogi sklepov, ki jih je posredovala 12. 1. 2011 in v
               novem besedilu, ki ste ga prejeli danes na klop, dodana sta predlog amandmajev k 4.
               členu in obrazložitev zadnjega predloga sklepa ter danes ste na kop prejeli še
               predlog za amandmaje k  danes
               ste na klop prejeli še predlog za amandmaje k 14. in 16. členu, kot amandmaje odbora,
               kot delovno gradivo in predloge amandmajev odbora, kot delovno gradivo.</p>
               <p>V poslovniškem roku je Poslanska skupine Slovenske ljudske stranke vložila amandmaje
               k 5., 6., 14. in 16. členu, ki vsebinsko povzemajo amandmajske predloge
               Kmetijsko-gozdarske zbornice Slovenije.</p>
               <p>Pričenjam drugo obravnavo predloga zakona.</p>
               <p>Želi predstavnica Vlade podati dopolnilno obrazložitev k členom predloženega
               zakona.</p>
               <p>Gospa Mateja Vraničar, beseda je vaša.</p>
            </sp>
            <sp xml:id="SDT5-OZFIMP-Redna-023-2011-01-19.sp104">

               <speaker>MATEJA VRANIČAR:</speaker>

               <p>Hvala lepa.</p>
               <p>Torej, gre za, lahko rečem, dolgo pričakovan zakon o ugotavljanju katastrskega
               dohodka, s katerim želimo posodobiti sistem ugotavljanja katastrskega dohodka oziroma
               sistem pavšalne ocene dohodka iz kmetijstva in gozdarstva na kmetijah.</p>
               <p>Sistem je namenjen ocenjevanju dohodka na tistih kmetijah, ki za svojo dejavnost
               svojih dohodkov ne ugotavljajo na podlagi vodenja evidenc in takšnih je večina. Za
               takšne kmetije se katastrski dohodek, kot ocena dohodka upošteva za številne javne
               namene, najbolj poznan je seveda davčni namen, ne smemo pa pozabiti tudi na socialne
               zakone, s področja socialne varnosti, kjer se katastrski dohodek upošteva tako pri
               določanju obveznosti, kot tudi pri pridobivanju pravic. vsi ti razlogi narekujejo, da
               je ocena potencialnega tržnega dohodka kmetij karseda realna, objektivna in ažurna.
               Obstoječ sistem tega ne zagotavlja, je zastarel, sloni na nekakovostnih podatkih o
               zemljiščih, postopek ugotavljanja pa je administrativno zapleten. V obstoječem
               sistemu ne obstaja stalna služba, ki bi bila zadolžena za to področje. Nazadnje se je
               katastrski dohodek po veljavnem zakonu ugotavljal v letu 1988, nadalje oziroma
               kasneje se je samo valoriziral. Zato je višina nerealna, predvsem pa so porušena
               razmerja med katastrskim dohodkom za različne katastrske kulture oziroma vrste rabe
               zemljišč. Vse te pomanjkljivosti, ki sem jih zdaj navajala želimo s predlogom zakona
               preseči. Želimo vzpostaviti podlago za sodoben sistem, ne da bi se metodologija
               izračunov bistveno spreminjala. Urediti želimo računalniško podprt sistem, ki bo
               omogočal sprotno letno prilagajanje ocen dohodka realnemu stanju, želimo vzpostaviti
               službo za ugotavljanje katastrskega dohodka. Le-to predlagamo da se oblikuje v okviru
               geodetske uprave. Urediti želimo povezavo med zemljiškim katastrom in podrobnejšo
               dejansko rabo, ki se vodi pri Ministrstvu za kmetijstvo, gozdarstvo in prehrano in
               posodobiti podatke o proizvodni sposobnosti zemljišč z nadomestitvijo podatka o
               katastrskem razredu s podatkom o boniteti zemljišč. Ne nazadnje želimo urediti
               ugotavljanje pavšalnega dohodka tudi za proizvodnjo oljčnega olja ter za čebelje
               panje, to je potrebno zaradi uskladitve zakona z zakonom o dohodnini.</p>
               <p>Osnovni koncept ocenjevanja ostaja podoben, kot doslej. Najprej se izdelajo
               kalkulacije in na osnovi teh se določi katastrski dohodek za posamezne vrste dejanske
               rabe zemljišč, z uradno objavo lestvic katastrskega dohodka in ocene dohodka za
               panj.</p>
               <p>O vsebini kalkulacij in načinu ugotavljanja za posamezne vrste dejanske rabe, odloča
               geodetska uprava v soglasju z obema zainteresiranima ministrstvoma, torej
               Ministrstvom za kmetijstvo in Ministrstvom za finance. V zvezi s kalkulacijami, ki so
               osnova za izračune pa se omogoča javna razprava. Za zgladitev večjih nihanj v oceni
               dohodka med posameznimi leti, kar je bil problem v sedanjem zakonu, zakon določa, da
               se izračuni delajo na drsečih triletnih povprečjih prihodkov in stroškov.</p>
               <p>Zakon se je pripravljal v okviru medresorske delovne skupine, v kateri so sodelovali
               predstavniki  Ministrstva za
               finance in Ministrstva za kmetijstvo, predstavniki Kmetijsko-gozdarske zbornice ter
               neodvisni strokovnjaki na področju ekonomike kmetijstva.</p>
               <p>Rešitve, predlagane v zakonu, delno slonijo tudi na rešitvah, ki so bile za nov
               sistem ugotavljanja katastrskega dohodka razvite v okviru projekta "Posodobitev
               sistema", ki smo ga na Ministrstvu za finance izvajali v letih od 2004 do 2006.
               Ugotoviti moramo, da rešitve, ki so predlagane v zakonu, so v kar največji možni meri
               usklajene s strokovno kmetijsko javnostjo in kmetijskimi zainteresiranimi
               skupinami.</p>
               <p>Toliko za uvod. Če bo treba, pa se oglasim še pri posameznih amandmajih. Hvala
               lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp105">

               <speaker>PREDSEDNIK BOGDAN ČEPIČ:</speaker>

               <p>Hvala lepa tudi vam.</p>
               <p>Poslanca Radovana Žerjava nadomešča poslanec Franc Bogovič, Slovenska ljudska
               stranka.</p>
               <p>Ali želi besedo predstavnica Zakonodajno-pravne službe, gospa Lenča Arko Fabjan?
               Prosim, beseda je vaša.</p>
            </sp>
            <sp xml:id="SDT5-OZFIMP-Redna-023-2011-01-19.sp106">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Zakonodajno-pravna služba je k predlaganemu zakonu podala tako splošne pripombe kot
               tudi pripombe k posameznim členom. Na podlagi teh pripomb je pripravljeno delovno
               gradivo s predlogi za amandmaje odbora, ki ustrezno sledijo pripombam, še zlasti, ker
               sta dodatno dva predloga za amandmaje predvsem k 16. členu, tako da se bom tudi po
               potrebi oglasila pri obravnavi posameznih amandmajev. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp107">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Ali želi predstavnik zainteresiranega delovnega telesa predstaviti mnenje Odbora za
               kmetijstvo, gozdarstvo in prehrano? Gospod Rado Likar.</p>
            </sp>
            <sp xml:id="SDT5-OZFIMP-Redna-023-2011-01-19.sp108">

               <speaker>RADO LIKAR:</speaker>

               <p>Hvala lepa. Lep pozdrav vsem prisotnim!</p>
               <p>Odbor za kmetijstvo, gozdarstvo in prehrano je na 26. seji 13. januarja 2011 kot
               zainteresirano delovno telo obravnaval Predlog zakona o ugotavljanju katastrskega
               dohodka, ki ga je v Državni zbor v obravnavo in sprejetje po rednem postopku
               predložila Vlada.</p>
               <p>Pri delu odbora so sodelovali predstavniki Ministrstva za finance, Ministrstva za
               kmetijstvo, gozdarstvo in prehrano, Ministrstva za okolje in prostor, Geodetska
               uprava Republike Slovenije, Kmetijsko-gozdarska zbornica, Kmetijski inštitut in
               Sindikat kmetov Slovenije.</p>
               <p>Odbor je bil poleg predloga zakona seznanjen tudi z mnenjem Zakonodajno-pravne
               službe, mnenjem Državnega sveta in pripombami ter predlogi sklepov
               Kmetijsko-gozdarske zbornice ter amandmaji Slovenske ljudske stranke k 5., 6., 14. in
               16. členu predloga zakona.</p>
               <p>V uvodni predstavitvi predloga zakona je predstavnica Ministrstva za finance v imenu
               predlagatelja na kratko predstavila temeljne razloge za sprejetje zakona.
               Predstavnica Ministrstva za kmetijstvo, gozdarstvo in prehrano je k tej uvodni
               obrazložitvi dodala, da je ministrstvo sodelovalo pri pripravi zakona in da je po
               njenem mnenju zakon potreben, ker predlagane rešitve zagotavljajo posodobljen in
               pravičnejši način izračuna katastrskega dohodka. Predstavnik Ministrstva za okolje in
               prostor je pojasnil, da bo zaradi neusklajenega stanja katastrskih kultur v
               zemljiškem katastru s stanjem dejanske rabe zemljišč v naravi treba zemljiški
               kataster grafično posodobiti, kar bi terjalo določen čas in sredstva. Zato so se
               pristojna ministrstva, se pravi, MOP, Ministrstva za finance in Ministrstva za
               kmetijstvo, dogovorila, da bo prednostno pristopilo k urejanju zemljiškega katastra
               za trajne nasade, za vsa ostala kmetijska in gozdna zemljišča pa bo kataster urejen
               do leta 2014. V vmesnem obdobju se bo katastrski dohodek odmerjal po bonitetnih
               točkah.</p>
               <p>V razpravi o posameznih členih predloga zakona in vloženih amandmajih so se člani
               odbora in vabljeni predstavniki institucij sicer strinjali, da je nov, posodobljen
               zakon nujen, k posameznim določbam pa je bilo danih nekaj kritičnih pripomb, predvsem
               glede neurejenih uradnih evidenc in zastarelosti podatkov o dejanski rabi  kmetijskih zemljišč.</p>
               <p>Predstavnik Kmetijsko-gozdarske zbornice, ki je tudi sodelovala pri predlogu zakona,
               je opozoril, da zemljiški kataster vsebuje podatke o rabi kmetijskih zemljišč, ki v
               mnogih primerih odstopajo od dejanskega stanja v naravi. Zato je nujno, da se ti
               podatki pred uporabo v smislu, kot jo določa predlog zakona, posodobijo. Poleg tega
               je pri prevedbi katastrskih razredov in kultur v bonitetne točke prišlo do večjega
               števila napak, kar v praksi pomeni nerealno oceno kvalitete določenega zemljišča. To
               je še toliko bolj pomembno, ker podatek o višini KD in tudi bonitetne točke vplivajo
               na številne druge pravice in dolžnosti uporabnikov kmetijskih zemljišč. In ker bi
               lahko prišlo do številnih napak, tako kot so bile ugotovljene v informativnih
               izračunih vrednosti nepremičnin, bi morali imeti zavezanci za vračilo davka iz
               naslova KD možnost, da na podlagi informativne odločbe vložijo ugovor na upravne
               enote glede dejanskega stanja. Tako bi se lahko postopki preverjanja podatkov končali
               hitro in enostavno. S pripombami zbornice se je strinjal tudi predstavnik Sindikata
               kmetov Slovenije, ki je še opozoril, da bi bilo v metodologijo za izračun
               katastrskega dohodka nujno vključiti tudi izplačilo ukrepov kmetijske politike, s
               čimer pa se predstavnica Vlade ni strinjala.</p>
               <p>V razpravi so nekateri člani odbora izrazili pomisleke glede predlagane določbe 3.
               člena predloga zakona, po kateri KD ugotavlja ministrstvo, pristojno za evidentiranje
               nepremičnin. Večina članov odbora je namreč menilo, da bi moralo biti za ugotavljanje
               katastrskega dohodka pristojno Ministrstvo za finance v sodelovanju z Ministrstvom za
               kmetijstvo, gozdarstvo in prehrano ter ministrstvom, pristojnim za evidentiranje
               nepremičnin.</p>
               <p>Predstavnik Kmetijskega inštituta Slovenije je ocenil, da je bistveni razlog, zaradi
               katerega je nujno odpreti predloženi zakon, ureditev evidenc dejanske rabe kmetijskih
               in gozdnih zemljišč v zemljiškem katastru. Je pa po njegovem mnenju nenavadno, da ob
               relativno skopih podatkih sprejemamo tako pomemben zakon. V zvezi z omenjeno razpravo
               o kalkulacijah, na kar je še opozoril predstavnik Kmetijskega inštituta, da je prav
               od tega, kakšne bodo in kako kvalitetne bodo pripravljene kalkulacije, odvisna višina
               davkov. In ker bo po grobi oceni treba pripraviti na desetine, celo stotine
               kalkulacij, se zastavlja vprašanje, ali bo do predvidenega roka, to je do 30. junija
               2012, sploh mogoče pripraviti prve izračune katastrskega dohodka.</p>
               <p>Predstavnik Ministrstva za kmetijstvo, gozdarstvo in prehrano je še izpostavil, da so
               bistvena novost predloga zakona nove kalkulacije, pri čemer je v tem trenutku manj
               pomembno vprašanje, kako se bodo pripravljale oziroma kdo jih bo pripravljal,
               pomembno je le, da pri določitvi metodologije ocenjevanja oziroma ugotavljanja KD in
               pri samem postopku vrednotenja sodeluje vsa razpoložljiva stroka, ki jo imamo v
               državi.</p>
               <p>V razpravi se je odbor opredelil tudi do vloženih amandmajev Poslanske skupine
               Slovenske ljudske stranke in podprl amandma k 5. členu. Ni pa podprl dveh amandmajev
               k 6. členu, 14. členu in 16. členu predloga zakona, upoštevajoč pojasnila
               predstavnice Ministrstva za finance, da bo ministrstvo k tem in še drugim členom
               pripravilo predloge za amandmaje matičnega delovnega telesa.</p>
               <p>Odbor v razpravi ni oblikoval in sprejel svojih amandmajev, je pa na predlog
               Kmetijsko-gozdarske zbornice Slovenije soglasno sprejel tri sklepe, in sicer:  prvič, Odbor za kmetijstvo,
               gozdarstvo in prehrano predlaga Vladi, da do dneva uporabe Zakona o ugotavljanju
               katastrskega dohodka pristopi k posodobitvi podatkov glede dejanske rabe kmetijskih
               in gozdnih zemljišč v zemljiškem katastru; drugič, Odbor predlaga Vladi, da se
               Pravilnik o vzpostavitvi bonitete zemljišč v delu navedene preglednice uskladi z
               Ministrstvom za kmetijstvo, gozdarstvo in prehrano in s Kmetijsko-gozdarsko zbornico
               Slovenije; tretjič, Odbor za kmetijstvo, gozdarstvo in prehrano predlaga Vladi, da se
               glede na zahtevnost in kompleksnost sistema določanja bonitetnih točk in
               posodabljanja podatkov dejanske rabe kmetijskih zemljišč pristojnosti izvedbe naloge
               prenese z Ministrstva za okolje in prostor na Ministrstvo za kmetijstvo, gozdarstvo
               in prehrano, pri čemer je treba prenesti tudi ustrezne kadre in sredstva za izvedbo
               nalog.</p>
               <p>Odbor je po končani razpravi na podlagi prvega odstavka 41. člena in prvega odstavka
               130. člena Poslovnika Državnega zbora sprejel naslednje mnenje: Odbor za kmetijstvo,
               gozdarstvo in prehrano ne podpira amandmajev Poslanske skupine Slovenske ljudske
               stranke k 6. členu, se pravi, dveh amandmajev k 6. členu, k 14. in 16. členu predloga
               zakona. Odbor pa podpira amandma Poslanske skupine SLS k 5. členu Predloga zakona o
               ugotavljanju katastrskega dohodka in predlaga matičnemu delovnemu telesu, da ga
               sprejme. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp109">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam.</p>
               <p>Opažam, da državnega svetnika, gospoda Cvetka Zupančiča, ni. Zato zaključujemo uvodne
               predstavitve.</p>
               <p>Ker predloženi zakon vsebuje 16 členov, bo odbor najprej razpravljal o posameznih
               členih ter razpravljal in glasoval o vloženih amandmajih.</p>
               <p>Odboru predlagam, da po končani razpravi o členih v skladu s tretjo alinejo 128.
               člena poslovnika glasuje skupaj o vseh členih. Glasujemo o tem predlogu.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Prehajamo na razpravo o členih in vloženih amandmajih.</p>
               <p>V razpravo dajem 1. člen in predlog za amandma odbora. Želi kdo razpravljati?
               Ugotavljam, da ne, zato zaključujem razpravo. Prehajamo na odločanje o amandmaju k 1.
               členu. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>V razpravo dajem 2. člen in predlog za amandma odbora. Želi kdo razpravljati? Gospa
               Mateja Vraničar, državna sekretarka.</p>
            </sp>
            <sp xml:id="SDT5-OZFIMP-Redna-023-2011-01-19.sp110">

               <speaker>MATEJA VRANIČAR:</speaker>

               <p>Hvala lepa za besedo.</p>
               <p>Amandma k 2. členu, kot ga berem, sledi po eni strani pripombam Zakonodajno-pravne
               službe, po vsebinski plati pa bi želela opozoriti na novo 6. točko 2. člena, ki
               določa območja posebnih režimov. Gre za določbo oziroma za ureditev, o kateri je
               razpravljal tudi Odbor za kmetijstvo kot zainteresirano delovno telo in o čemer
               govori amandma SLS k 5. členu in predlog za amandma odbora, ki ga je pripravila
               Kmetijsko-gozdarska zbornica, prav tako k 5. členu. V zvezi s to vsebino bi želela
               poudariti, da Ministrstvo za finance kot pripravljavec zakona ne nasprotuje posebni
               ureditvi teh območij posebnih režimov, vendar ocenjujemo, da ureditev preko
               amandmiranja 5. člena zakona ni ustrezen način za dosego tega cilja. Zato predlagamo,
               da se območja posebnih režimov definirajo že v 2. členu kot eden izmed izrazov
               oziroma pojmov, ki se uporabljajo v zakonu, ter da v nadaljevanju skozi dopolnitve
               posameznih drugih  določb, 3.
               člena, 6. člena in 12. člena, ustrezno upoštevajo rešitve, ki jih zagovarja tudi
               Kmetijsko-gozdarska zbornica oziroma SLS. Kot je razvidno iz predlogov amandmajev za
               amandmaje odbora, so te dopolnitve tudi pri teh amandmajih že upoštevane. Hvala
               lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp111">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Če sem vas pravilno razumel, so predlogi, ki jih je dala
               Kmetijsko-gozdarska zbornica in Slovenska ljudska stranka, upoštevani v več členih
               skozi cel zakon v amandmajih odbora, zato da je zakon bolj konsistenten.</p>
               <p>Želi še kdo razpravljati? Gospod Trofenik, prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp112">

               <speaker>VILI TROFENIK:</speaker>

               <p>Jaz bi prosil pri teh definicijah pojmov, ki so navedeni v 2. členu, glede 1. točke,
               zakaj je ta poudarek "pavšalna ocena potencialnega tržnega dohodka". V vsakem primeru
               gre za statistični potencialni podatek. Kaj pomeni, zakaj je tu sploh uporabljena
               beseda "pavšalna"? Kaj vsebinsko prinaša? Jaz ne vidim logike, da je ta zadeva tu
               zapisana, ker je v opreki z nekaterimi pojmi oziroma besedami, ki so tu. Če pa je kak
               razlog, pa prosim, da mi ga pojasnite.</p>
            </sp>
            <sp xml:id="SDT5-OZFIMP-Redna-023-2011-01-19.sp113">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Je možno kakšno pojasnilo? Prosim, Neva Žibrek.</p>
            </sp>
            <sp xml:id="SDT5-OZFIMP-Redna-023-2011-01-19.sp114">

               <speaker>NEVA ŽIBRIK:</speaker>

               <p>Izraz "pavšalna ocena" se uporablja malo tudi v povezavi s predpisi o dohodnini
               oziroma s tem izrazom se želi povedati, da gre za oceno, ki ne upošteva konkretne
               situacije posameznikov, ki se jim ta dohodek uporablja. Se pravi, ta "pavšalen"
               pomeni, da je za vsa zemljišča enako določen, ne glede na to, kaj se dejansko na
               tistih zemljiščih prideluje. Ker sloni samo na statističnih povprečjih, ne upošteva
               pa konkretnih stanj, zaradi tega.</p>
            </sp>
            <sp xml:id="SDT5-OZFIMP-Redna-023-2011-01-19.sp115">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Gospod Trofenik.</p>
            </sp>
            <sp xml:id="SDT5-OZFIMP-Redna-023-2011-01-19.sp116">

               <speaker>VILI TROFENIK:</speaker>

               <p>Hvala. Saj tu je problem, ki se nadaljuje potem v 2. točki, ko definirate običajno
               rabo kmetijskih in gozdnih površin. Bom zelo poenostavil. Recimo, da izhajamo iz
               nekih njivskih površin, v poljedelstvu je znan pojem "kolobar". In mimo kolobarja
               praviloma naj ne bi šlo nič ali pa naj ne bi bilo. Tej besedi se izogibamo, saj dosti
               telovadbe ni, kar je možno. Potem uvajamo dva premalo definirana pojma, ki dajeta, da
               me ne bi kdo napačno razumel, vodita stran od preciznosti, bom tako rekel. Če je
               potencialni tržni dohodek zmnožek količin in dejanskih cen, ki jih ugotavlja
               statistika za nazaj, in katastrski dohodek razlika med potencialnimi prihodki in
               normiranimi stroški, potem mislim, da je ta beseda "pavšalna" nepotrebna oziroma
               komplicira zadevo v tem smislu. Pri odhodkih gre za priznane odhodke - saj se bom tam
               še enkrat oglasil, da ne bi mešal te procedure s tem. Mislim, da je ta poudarek na
               pavšalni in s tem povezana običajna raba vodi v nenatančnost, tako bom rekel, ali pa
               v določeno nenatančnost, ki je nepotrebna.</p>
            </sp>
            <sp xml:id="SDT5-OZFIMP-Redna-023-2011-01-19.sp117">

               <speaker>PREDSEDNIK BOGDAN ČEPIČ:</speaker>

               <p>Je kakšen predlog za spremembo tega?</p>
            </sp>
            <sp xml:id="SDT5-OZFIMP-Redna-023-2011-01-19.sp118">

               <speaker>VILI TROFENIK:</speaker>

               <p>Ne, nimam predloga, imam samo osebno zadrego s preciznostjo izražanja oziroma kaj bo
               to prineslo. Bom povedal naprej, kaj smatram za hibo.</p>
               <p>Ko se govori o kalkulacijah, in to je bilo tudi stališče odbora, katere so te
               kalkulacije. Zakon nikjer ne definira, govori o kalkulacijah. Kdo je pa pristojen za te, jaz si bom izmislil,
               ali je to institut za kmetijstvo ali je to Gurs. Pristojne institucije, strokovno,
               referenčno, ki bo uporabila primerne kalkulacije. To, da je Gurs pristojen, to je
               posebno vprašanje. Osebno nasprotujem temu. Ampak ker je večina drugačnega mišljenja,
               jaz mislim, da to Gurs ne spada, da ta logika, da imamo vrednotenje nepremičnin in
               pri isti hiši še ugotavljanje katastrskega dohodka in izkušenj, ne bi smela biti
               uzakonjena, bi morali tukaj uzakoniti nekaj drugega, tisti zakon pa popraviti. Osebno
               plediram, da je to na Ministrstvu za finance, ker bo najbolj odgovoren organ,
               državni, ki bo za to skrbel, in da je ta rešitev neposrečena. Še zlasti, ker če bi
               bile jasno predpisane z zakonom kalkulacije ali metodologije pa niso. To je svoboda.
               Bom samo na enem primeru vam tam povedal. Ko imate priznane stroške, imate med
               priznanimi stroški amortizacijo osnovnih sredstev, kar je logično. Ampak pri tisti
               amortizaciji odštejeva te. Tisti del investicij, ki so subvencionirane pri nakupu
               strojev s strani države. Ali je to korektno? Ali dobivajo vsi, ali so vsi dobili za
               traktor ali pa za plug državno? Tisto, ki so dobili bomo zopet v nekem pavšalu, in to
               je nepreciznost ali pomanjkljiva definicija na eni strani ugotavljanja prihodka, na
               drugi strani ugotavljanja odhodka in če sta v tej enostavni operaciji sestavljeni
               računski, ki se reče odštevanje, oba podatka vprašljiva, je v tretji, ki je razlika,
               še bolj vprašljiv. Pa to jemljite dobronamerno, to ni, jaz vem kdaj smo sprejeli neke
               odločitve na tem odboru, mislim na predhodniku tega odbora o katastrskem dohodku
               mislim da le ta 2002. In to je temeljni problem, ki se vleče skozi ta dober namen.
               Jaz ne osporavam, daleč od tega, da predlagatelj nima dobrega namena in da je vse,
               ampak neke stvari pa so premalo določene. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp119">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Je še kakšna razprava okrog tega? Glede na to, da nimamo dodatnega
               predloga kako to spreminjati, bomo glasovali o predlogu amandmaja odbora. Glede na
               to, da ni več razprave, zaključujem razpravo. Prehajamo na odločanje o amandmaju
               odbora. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo sprejeli amandma odbora.</p>
               <p>V razpravo dajem 3. člen in predlog amandmaja odbora. Želi kdo razpravljati? Gospod
               Bogovič, prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp120">

               <speaker>FRANC BOGOVIČ:</speaker>

               <p>Lep pozdrav vsem skupaj! Mislim, da je predhodnico za mojo razpravo dal gospod
               Trofenik, kajti 3. člen govori o teh pristojnostih, kdo ugotavlja katastrski dohodek
               in tudi sam sem tega mnenja, to kar smo tudi na Odboru za kmetijstvo ugotavljali, da
               je zagotovo to pomanjkljiva rešitev, da Geodetska uprava RS upravlja to delo, delo ki
               je dosti več kot samo ugotovitev neke vrednosti zemljišča, površine in podobno, iz
               nekega vrednotenja, ki smo ga dobili domov, smo tudi videli, kakšna je točnost tega.
               Iz izkušenj pa tudi vidimo, da je pri takšni zadevi, kjer je na neko zemljišče in na
               neko potencialno vrednost tega zemljišča iz naslova rodnega potenciala, iz naslova
               tržnih razmer še marsikdo drug pristojen za to, da bi to zadevo urejal. Sam sem ves
               čas tudi zagovarjal, da je to ministrstvo za finance, ki bi moralo potem pa v teh
               skupinah spraviti skupaj tudi ostale od kmetijcev do geodetov, se pravi Gursa in
               podobne. Tako da jaz mislim da in isto opozarjamo na to, da je to vzdrževanje
               kalkulacij za kmetijstvo sedaj pristojnost Gursa. Potem ugotavljanje nekih trženjskih
               razmer in vse te podobne zadeve. Ko gledamo pa kaj naj bi to s finančnega vidika
               stalo, se pa zapiše obrazložitve, da se pričakuje dva človeka in ta dva bosta sedaj
               slovenski prostor uredila  v
               celoti. Na Odboru za kmetijstvo sem že povedal, da sem takrat kot kmetijski
               pospeševalcev v 80-ih letih, v drugi polovici leta prav za območje Občine Krško,
               Upravne enote Krško v okviru Kmetijsko zemljiške skupnosti sodeloval v skupini, kjer
               smo ugotavljali to v tistem trenutku za Občino Krško, v kateri nas je delovalo,
               mislim da smo dve leti delovali v skupini, nas je pa bilo približno 15, 20, da smo
               prišli do nekih podatkov. Tako da, sam ocenjujem, da je do tega vprašanja na tak
               način pokazan podcenjujoč odnos in da je v bistvu dober namen, ki se po mojem
               prepričanju, žal, ne bo mogel uresničiti, kajti gre za resno in bolj odgovorno delo,
               ki ga imamo. Sam tudi mislim, da je sam koncept tudi v tem delu problematične, da se
               v tem delu kaže iz primerjav z ostalimi državami, kjer se poleg tega potenciala v sam
               dohodek šteje tudi ukrepi iz kmetijske politike, se pravi, plačilne pravice in takrat
               se na koncu ugotovi, kakšen je katastrski dohodek. V zakon zapišemo, da je lahko
               negativen, vendar pa tisti, ki ustvarja negativni dohodek bo na drugi strani imel pa
               pavšalno iz nekega drugega zakona po dohodnini pa obdavčena zadeva. Jaz mislim, da je
               tudi konceptualno zakon narobe zastavljen. Rešil bo neko zadevo, kjer se bo lahko iz
               nekih evidenc, registrov, trajnih nasadov, delna obdavčitev na kratek rok pobralo,
               ustavnega problema, ki ga pa ima slovensko kmetijstvo, da bi na osnovi jasnih
               evidenc, na osnovi rastnega potenciala, na osnovi potenciala in pa stanje na kmetijah
               lahko vodila neka kmetijska politika, zato da ne bi samo populistično govorili o
               samooskrbi, ampak da bi na tem področju lahko nekaj naredili, pa nam ta rešitev, ki
               je pa ključnega pomena ne bo naredila. Mislim, da delamo na področju obdavčenja
               kmetijstva velike napake, ki jih bomo plačevali v prihodnosti v obliki zapuščene
               zemlje in pa ničelne ali pa vedno bližje ničelne samooskrbe.</p>
            </sp>
            <sp xml:id="SDT5-OZFIMP-Redna-023-2011-01-19.sp121">

               <speaker>PREDSEDNIK BOGDAN ČEPIČ:</speaker>

               <p>Gospod Likar.</p>
            </sp>
            <sp xml:id="SDT5-OZFIMP-Redna-023-2011-01-19.sp122">

               <speaker>RADO LIKAR:</speaker>

               <p>Hvala lepa. Tudi sam se pridružujem mojima dvema predhodnikoma. Kajti, običajno je,
               da po kruh gremo v pekarno, po žeblje v železnino in tudi vse, kar je v zvezi z davki
               je to v pristojnosti Ministrstva za finance.</p>
               <p>Itak vemo, da GURS oziroma Ministrstvo pristojno za evidentiranje nepremičnin tega
               dela ne more sama opravljati. To je potrebno sodelovanje tako Ministrstva za
               kmetijstvo pa Zbornice tudi, kot Ministrstvo za okolje. GURS bo v tem primeru samo
               neki koordinator. Mislim, da bi bolj primerno in bolj učinkovito, da bi nosilec te
               naloge bilo Ministrstvo za finance.</p>
               <p>Osnova bi rekel tega zakona so seveda tako kot je bilo opozorjeno že, kalkulacije. Te
               jaz mislim, da so tudi nejasne v tem trenutku, vsaj jaz ne vem, kaj vse te
               kalkulacije vsebujejo. Pri odločitvi za ta zakon, seveda se vsi strinjamo, da je
               zakon potreben, ker je pač zastarel, tudi zakompliciran na drugi strani, vendar pri
               odločitvi za sprejem zakona je vendarle, po mojem mnenju, potrebna neka osnova za
               odločitev, kaj bomo s tem dosegli. To se navaja v obrazložitvah, da bo zakon
               pravičnejši do kmetov verjetno. Na drugi strani pa ocena finančnih posledic, ki so v
               zakonu, to navajate samo okoli 200 tisoč, če se ne motim, evrov za neke nove dodatne
               kadre, za nabavo opreme, itd.. Jaz mislim, da bi vseeno bila potrebna ena ocena, kaj
               to pomeni tudi na drugi strani za državni proračun kot prihodek iz tega naslova
               oziroma še bolj pomembno na drugi strani, kaj bo to pomenilo za davčne zavezance,
               približno. Jaz verjamem, da se tega  najbrž v tem trenutku ne da, ampak neka groba ocena bi vendarle bila
               dobrodošla, da bi zakon lahko podprli. Toliko za enkrat.</p>
            </sp>
            <sp xml:id="SDT5-OZFIMP-Redna-023-2011-01-19.sp123">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Želi še kdo? Gospa Mateja Vraničar.</p>
            </sp>
            <sp xml:id="SDT5-OZFIMP-Redna-023-2011-01-19.sp124">

               <speaker>MATEJA VRANIČAR:</speaker>

               <p>Hvala lepa. Na par zadev bi želela odgovoriti. Najprej kar se tiče konkretno 3. člena
               in pa pristojnosti za izvajanje nalog pavšalne ocene dohodke oziroma ugotavlja
               katastrskega dohodka.</p>
               <p>Odločitev je bila sprejeta po premisleku v okviru katere službe je že danes
               zagotovljenih največ znanja, možnosti in da rečem infrastrukture, ki omogoča, da se
               naloge, ki jih je treba izvršiti za to, da bi lahko že v letu 2012 se prvič
               katastrski dohodek ugotavljal na način, kot je določen z novim zakonom, v danem roku
               tudi izvede. Če bi zadevo umestili oziroma če bi te pristojnosti uvrstili v okvir
               Ministrstva za finance ali Ministrstva za kmetijstvo, gozdarstvo in prehrano, bi
               morali v okviru enega oziroma drugega ministrstva vzpostaviti popolnoma novo službo.
               V tem primeru dve osebi oziroma stroški, kot so navedeni v finančnih posledicah,
               nikakor ne bi zadoščali, ampak bi bile finančne posledice in kadrovske posledice
               izvedbe takih rešitev v bistvu veliko večje. Veliko vhodnih podatkov, ki jih je treba
               upoštevati pri ugotavljanju katastrskega dohodka je enakih kot se upoštevajo za
               množično vrednotenje nepremičnin. In iz tega je sledil sklep, ki nas je vodil k temu,
               da kot pristojen organ za te naloge predlagamo Geodetsko upravo oziroma prej smo
               imeli dikcijo ministrstvo, ki je pristojno za vrednotenje nepremičnin. Mislim, da
               težav, ki so nastopile ob poskusnem pripisu vrednosti nepremičnin ne smemo uporabiti
               za to, da bi ne iskali optimalnih rešitev za dodelitev pristojnosti za izvajanje
               določenih nalog. Mislim, da se je tudi Geodetska uprava iz te šole v zvezi z
               množičnim vrednotenjem marsičesa naučila, dobila input informacij, ki bo omogočil
               izboljšanje njenih evidenc, izboljšanje izmenjave podatkov med zemljiško knjigo in
               Geodetsko upravo in da bo v nadaljevanju lahko uspešno in strokovno izvajala naloge,
               ki si ji nalagajo. V zvezi z nekaterimi ostalimi navedbami pa bi rada še enkrat
               opozorila, da ugotavljanje katastrskega dohodka ni namenjeno samo obdavčevanju
               kmetijske dejavnosti. Ampak je namenjeno tudi drugim. Omenila sem prej zadeve s
               področja socialne varnosti. Tako za določanje obveznosti, kot tudi za določanje
               pravic. Seveda, kadar govorimo o kmetijski dejavnosti kot dejavnosti, torej kot
               aktivnosti, ki je namenjena trajnemu pridobivanju dohodka, bi bil najbolj idealen
               način ugotavljanja dohodka te dejavnosti z vodenjem knjig. Samo na tak način namreč
               lahko pridemo do dejanske ekonomske baze, do dejanske ekonomske moči, ki omogoča, da
               nekdo plača ali dobi ugodnost glede na njegovo dejansko ekonomsko moč. Vendar se
               zavedamo, da obstajajo določene specifike na področju kmetijske dejavnosti, zato
               ohranjamo ta režim povprečenja oziroma pavšalnega ocenjevanja dohodka na  področju kmetijstva. Že ob
               lanskoletni razpravi v zvezi s spremembo zakona o dohodnini pa je bil, vsaj jaz sem
               tako razumela razpravo v Državnem zboru, dosežen nek splošen konsenz, da ni primerno
               na enak način pavšaliranja urejati tudi tako imenovana kmetijska plačila oziroma
               sredstva, ki jih posamezni kmetje pridobijo iz naslova ukrepov kmetijske politike, in
               da moramo na tem področju iti v smeri ugotavljanja davčne osnove na podlagi dejanskih
               podatkov. Zato bi sledenje temu predlogu, ki ga je gospod Bogovič omenil, v zvezi s
               pavšaliranjem, da bi morali v katastrski dohodek umestiti tudi pavšalne zneske
               subvencij, bi spet prišli do situacije, kakršno smo poznali pred lanskim letom
               oziroma pred zadnjo novelo zakona o dohodnini. Smo manj transparentna bi bila. Sedaj
               smo imeli katastrski dohodek plus pavšalni znesek subvencije. Po tem predlogu bi pa
               pavšalni znesek subvencije vključili v katastrski dohodek. In ne bi bilo jasno
               razvidno oziroma bi povečeval, bi ta potencialna ali pavšalna subvencija povečevala
               dohodek tudi tistim zavezancem, ki dejanskih subvencij ne prejemajo.</p>
               <p>Kakšne so posledice za davčne zavezance in pa za proračun? Težko rečem kaj bolj
               konkretnega oziroma kaj bolj določnega, kot je pa zapisano v obrazložitvi na strani
               12. Gre v bistvu za simulacije, ki so bile narejen z modelom izdelanim v okviru
               projekta razvoja nove metode ugotavljanja katastrskega dohodka. In te kalkulacije
               nakazujejo, da bi se katastrski dohodek na kakovostnih zemljiščih nekoliko povišal.
               Na slabših zemljiščih glede na sedanjo raven pa bi se lahko tudi pomembno znižal.</p>
               <p>Težko rečem sedaj v tem trenutku karkoli bolj konkretnega na to temo, saj bodo v
               bistvu tudi podatki, ki bodo podlaga za tisto prvo ugotavljanja katastrskega dohodka
               na podlagi tega zakona v bistvu šele se začeli v bistvu pripravljati, ko bo zakon
               sprejet.</p>
               <p>Toliko za enkrat. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp125">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Bogovič.</p>
            </sp>
            <sp xml:id="SDT5-OZFIMP-Redna-023-2011-01-19.sp126">

               <speaker>FRANC BOGOVIČ:</speaker>

               <p>Se bom še enkrat oglasil. Najprej, da pojasnim. Nekajkrat se je poskušalo te moje
               besede drugače povedati, ali pa nisem dovolj jasno izražen. Ukrepi kmetijske politike
               imajo tudi imena. Nosilci teh ukrepov so z imeni in priimki. V kalkulacijah okoli
               katerih govorim, bi bilo potrebno pri kmetijah, ki uveljavljajo te ukrepe tudi všteti
               ta prejemek v kalkulacije in iz tega izračunati katastrski dohodek, o tem govorim. In
               tudi v tujini imajo, iz primerjav se nekatere stvari zelo jasno vidi, Avstrija,
               Italija, Nemčija, ali je vrednotenje oziroma po dvostavnem knjigovodstvu po
               enostavnem, ali po pavšalu? Mi se moramo enostavno zavedati, da naša zgodovina
               kmetijstva in zemljiške posesti obremenjeno za razliko od avstrijske, nemške z
               agrarno reformo 48 leta, z zemljiškim maksimum. In mi imamo danes velike posledice,
               da imamo celo vrsto zelo zelo majhnih posestnikov, katere, oprostite, nikakor ne
               morete pričakovati od njih, da se bodo, zaradi tega, ker pač neki posestniki
               vključili v neko knjigovodstvo in nekaj delati. To je tista dilema, okoli katere smo
               govorili pri dohodninskem zakonu. Ocenjujem, da je zelo veliko, in vemo, da je v
               Sloveniji nekaj tisoč, zagotovo ne vem, tri, pet, šest tisoč kmetij na katere lahko
               računamo na dolgi rok. Ostala je neka tradicija, neko zatečeno stanje, ki se bo z
               leti spreminjalo. Zato mislim, da bi bilo tam najbolje, da bi bilo prostovoljen vstop
               v knjigovodstvo, nikakor pa ne, da bi 15.000. In tudi zunaj so ti ukrepi šteti kot
               realni prihodki, ne kot dohodek, tako kot mi delamo, da  subvencijo smatramo, da je to neko stanje dohodka in
               ga obdavčujemo.</p>
               <p>Kar se tiče vrednotenja. V Nemčiji so 1964 leta nazadnje vrednotili. Očitno so se
               takrat lotili zadeve ne na tak način, da bi na geodetski upravi zaposlili dva
               človeka, ampak so naredili neko vrednotenje teh zemljišč. Ko gledamo pri vrednotenju,
               oprostite, slovenski kmetje smo, ker imam tudi neko posest, najbogatejši od takrat od
               kar smo dobili od GURS-a kakšna je naša vrednost in od teh ljudi se dobiva neke
               nenormalne številke, ki vemo čemu služijo, temu kar ste rekli - obdavčenju v prvi
               vrsti, na drugi strani pa neki štipendijski politiki, ceni vrtcev, socialnim
               transferjem. Slovenskega kmeta za razliko od slovenskega delavca pač ne moremo
               spraviti na borzo in mu iz nekih jamstvenih skladov in ne vem od kot dati neke
               zadeve, neke socialne transfere in ta zadeva je zagotovo povezana. Ko govorimo o
               GURS-u, iz avstrijskega primera, berem iz obrazložitve kaj ocenjujejo. Pri
               ocenjevanju enotne vrednosti kmetijskega gospodarstva se upošteva: naravne prirodne
               pogoje, sestava tal, relief, nagib, nadmorska višina, klimatske razmere, preskrba z
               vodo in vodne razmere, gospodarsko proizvodne razmere, lega glede na prometne
               povezave, notranje razmere, pogostost toče..., velikost kmetijskega gospodarstva.
               Oprostite, to ta dva človeka ne bosta usposobljena in ne bosta naredila. In zato
               mislim, da je to vzpostavitev enega resnega katastra in na koncu tudi, če hočete,
               izračuna katastrskega dohodka, je en zelo zahteven projekt, ki bi se ga morali lotiti
               na več ministrstvih, ga vzeti zares in iz tega narediti nek dejanski posnetek stanja
               v Sloveniji in iz tega ven tudi vzpostaviti, kot sem že prej dejal, neko zemljiško
               politiko. In mirno lahko rečem, da iz izkušenj, ki jih imamo in tudi iz nekega
               prepričanja, ki vlada v povprečnem slovenskem prostoru, še najmanj med kmetijci, ki
               to malo bolje poznamo je, da je Evropa dala nekaj denarja v Slovenijo, zaradi tega
               kmetje kupujejo velike traktorje, si privoščijo marsikaj, kar si drugi ne morejo
               privoščiti. Ni ta resnica. Število kmetij, tudi velike kmetije predvsem zadnji dve
               leti, ne zaradi te vlade, zaradi razmer na trgu hirajo, dihajo na škrge in s temi
               stvarmi, ki vodijo izključno k enemu cilju, samo obdavčitev in ta zadeva vodi kar
               nekaj ukrepov, ki vodijo k obdavčitvi tistih kmetij, ki proizvajajo hrano. To je tudi
               moj pomislek v sami kmetijski politiki in sam ocenjujem, da je to, kar delamo zdaj,
               tako z zakonom o dohodnini na eni strani, zdaj z zakonom o katastrskem prihodku, na
               koncu pride še zakon o nepremičninah, žebelj v trugo slovenskega kmetijstva. In to,
               ne bom rekel da kdo hote dela, nehote pa se to dogaja in dnevno se srečujem s tistimi
               ljudmi, ki to čutijo zelo konkretno na svoji koži in opuščajo te zadeve in enostavno
               se predajo neki apatiji, neki revščini v tem prostoru. In mislim, da se zadeve nismo
               lotili sistematsko in nismo se je lotili na tak način, kot je teža tega problema in
               kar bi morali za razvoj prepotrebne panoge, kajti slej kot prej se bomo zavedali da
               je proizvodnja hrane neka nacionalna vrednota in da ni nacionalni interes na tem
               področju poceni trgovina v Lidlu, Šparu in Hoferju in ne vem kje, kot znani slovenski
               ekonomisti to trdijo in očitno se je ta zadeva prijela v slovenski birokraciji, kajti
               tako se slovensko kmetijstvo danes obravnava.</p>
            </sp>
            <sp xml:id="SDT5-OZFIMP-Redna-023-2011-01-19.sp127">

               <speaker>PREDSEDNIK BOGDAN ČEPIČ:</speaker>

               <p>Jaz mislim, da ni čisto tako. Če kdo, je seveda ta Državni zbor v preteklosti
               sprejemal dosti pozitivno zakonodajo na področju obdavčevanja, ne nazadnje tudi
               zadnji, ki smo ga sprejeli in imeli celo odložilni veto Državnega sveta, ko govorimo
               o dohodnini, kjer smo v veliki meri popravili krivice, ki so se slovenskemu kmetu in
               tistim, ki so prejemali subvencije zgodil, ko je bilo pavšalno obdavčevanje glede na
               subvencije. Mislim, da s tem zakonom rešujemo tudi problem evidentiranja in ponovnega
               vrednotenja tega katastrskega dohodka, za katerega je res da pavšalno, želja pa je,
               da bomo prišli do realnega vrednotenja in da bo vrednotenje glede na prihodke in
               odhodke, ki so, bolj pravično in bolj realno.</p>
               <p>Mi pa zdaj, ko razpravljamo o tem amandmaju, ni nobenega dodatnega predloga kako in
               na kakšen način, nekje mora biti to evidentirano, nekje mora biti zbrano. Ko bomo
               imeli na finančnem ministrstvu, bo vprašanje evidenc katastra. Ko bomo imeli to na
               kmetijskem ministrstvu, ki danes že ima en del uporabe tega prostora in v razgovoru s
               kmetijskim ministrstvom  je
               bilo pravzaprav zaželeno, da se to zbere na enem mestu, da se kvalitetne podlage
               naredijo, da seveda naredijo vse stvari, zato da bo to vrednotenje in da bo ta
               evidenca uporabna tudi še za koga drugega ne samo za določeno stvar, namen, kot je,
               ali pobiranje davka ali česarkoli drugega.</p>
               <p>Večji problem, ki ga jaz vidim tukaj so seveda elementi za vrednotenje le-teh
               zemljišč in teh stvari. Kolikor vidim iz poročila Odbora za kmetijsko politiko je
               sprejetih nekaj sklepov, predlogov, ki nalagajo Vladi, pristojnim ministrstvom, da te
               elemente prevetrijo in jih poskušajo revidirati, popraviti, določiti. V razpravi s
               strokovno javnostjo in z vsemi, ki jih to zadene pravzaprav priti na tisto, kaj to
               je. V tej zgodbi smo se pogovarjali tudi pri kakšnem drugem zakonu, ker smo
               ugotovili, da elementi za vrednotenje niso bili dovolj kvalitetno in dovolj dobro
               postavljeni in tam je srž problema.</p>
               <p>Drugo pa je seveda tisto, kar ti potegne slika, ki je na terenu in zato so nekatere
               stvari v zakonu postavljene tako, da bi iz ..<stage>/Nerazumljivo./</stage>.. in teh evidenc, ki jih
               ima kmetijsko ministrstvo tisto, kar je nesporno lahko potegnili čim prej, tisto kar
               je pa sporno pa imeli eno odloženo obdobje, govorim o letu 2014 in če do takrat ne
               bodo stvari urejene kot morajo biti, evidence dovolj kvalitetno je eventualno možno
               tudi predhodno ugotoviti, kaj je s tem. K besedi se je prijavil gospod Ciril
               Smrkolj.</p>
            </sp>
            <sp xml:id="SDT5-OZFIMP-Redna-023-2011-01-19.sp128">

               <speaker>CIRIL SMRKOLJ:</speaker>

               <p>Lep pozdrav. Hvala lepa, predsednik. Pozdrav poslankam in poslancem. Resornim
               predstavnikom.</p>
               <p>Jaz bom čisto kratek. Mi v okviru Kmetijsko gozdarske zbornice to zadevo spremljamo,
               ker pravzaprav zastopamo lastnike kmetijskih zemljišč in gozdov, ne samo kmete,
               lastnike. Tudi ta zakon bo posegel v njihov, do njih.</p>
               <p>Če sem čisto konkreten k temu 3. členu nas seveda preseneča sprememba od prvotnega
               teksta, ker se govori o pristojnem ministrstvu v prvem odstavku. Sedaj kritizira
               GURS.</p>
               <p>Drugo nas tudi preseneča sprememba preko tretjega odstavka, ko se briše del člena, ki
               je bil v stavku v osnutku, sodelovanje z Ministrstvom pristojnim za kmetijstvo in
               Ministrstvo pristojno za finance. To je tako pomembna materija, da potem ko govorimo
               o kalkulaciji, ki se bo opravila celo januarja o teh kalkulacijah. Tako da bi mi kot
               zainteresirani res predlagali, da odbor razmisli in ta prvotni tekst, ki je bil
               ..<stage>/Nerazumljivo./</stage>.., ne pa tekst, ki je tukaj amandmiran. Če se bo ena uprava čez čas
               spremenila z imenom ali če se bo ukinila, kar je tudi možno, združila, potem bomo
               spreminjali zakon. Pristojno ministrstvo in Ministrstvo za evidentiranje nepremičnin
               to je MOP in tukaj seveda ti dve usklajevanji z ostalimi dvema ministrstvom ostaneta,
               ravno zaradi tega, ker je to materija, ki zahteva baze podatkov tudi od Ministrstva
               za finance, v manjšem delu od Ministrstva za kmetijstvo pa v večjem delu, da pridemo
               do čim bolj pravilne, če govorim, samo kalkulacije.</p>
            </sp>
            <sp xml:id="SDT5-OZFIMP-Redna-023-2011-01-19.sp129">

               <speaker>PREDSEDNIK BOGDAN ČEPIČ:</speaker>

               <p>Hvala. Gospod Likar.</p>
            </sp>
            <sp xml:id="SDT5-OZFIMP-Redna-023-2011-01-19.sp130">

               <speaker>RADO LIKAR:</speaker>

               <p>Hvala. Jaz bi vseeno prosil, mogoče sem preslišal, če je možno dodati eno vrednostno
               oceno. Razlika med sedaj veljavnim Zakonom o katastrskem dohodku pa predlogom zakona.
               Koliko bo ali država je več dobila na eni strani ali pa manj, recimo, ko se odločiš
               za sprejem nekega zakona, vendar moraš imeti eden okviru na podlagi česa  se odločaš. To je eno. Drugo pa
               še mogoče ena pripomba v teh predlaganih rešitvah predloga zakona, pravi to, da je
               kot kazalec proizvodnje sposobnosti zemljišča, se upošteva boniteta kot je
               evidentirano v zemljiškem katastru. Po izkušnjah iz teh evidenc o nepremičninah so
               razlike ogromne. Zdaj, če se bo katastrski dohodek določal tudi na ta način oziroma
               se bo v teh odmerah tudi pojavljale take napake kot so se pojavila pri vrednotenju
               nepremičnin, jaz mislim, da ne bo dobro. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp131">

               <speaker>PREDSEDNIK BOGDAN ČEPIČ:</speaker>

               <p>Gospod Trofeniki.</p>
            </sp>
            <sp xml:id="SDT5-OZFIMP-Redna-023-2011-01-19.sp132">

               <speaker>VILI TROFENIK:</speaker>

               <p>Še o tej dilemi, kdo naj bo mesto zbiranja ali pa teh podatkov. Zdaj, ne zameriti,
               moj namen razprave ni ovirati ali pa nasprotovati, ampak ne vidim logike, da je to
               Gurs, razen da imamo v zakonu o vrednotenju nepremičnih itn., to napisano. Poglejte
               zakaj ne? O teh nalogah, ki so tukaj naštete, s čim pa razpolaga Gurs? Z navadnim
               katastrom. Vse drugo si mora pridobiti od drugih. Zato teza, da je to racionalno, ker
               že tam nekaj obstaja, ne vzdrži resne kritike. Ne zameriti. Drugo. Po sami naravi ta
               institucija ni motivirana, da bi imela, bom zelo poenostavil, ažurne pravne podatke.
               Logika je, da bo to prej Ministrstvo za finance ali pa nek organ v njegovi sestavi iz
               preprostega vidika, iz tega fiskalnega vidika. Sedaj pa seveda, ne glede na amandma,
               ki je pripravljen, jaz mislim, da v duhu tistega, kar je bilo prej povedano, da se
               umesti in se ustrezno umesti v zakon območja z omejeno rabo ali pa, če ji ne bi
               vodovarstvena območja Natura 2000, kje pa je potem tisto ministrstvo, ki je edino
               pristojno za te podatke in ima edino te podatke? Tako da, če izhajam iz prvotnega
               teksta, iz zakona ne iz amandmaja, jaz pogrešam poleg kmetijstva in
               ...<stage>/nerazumljivo/</stage>... ki sta tukaj notri, MOP, ja saj pa nima nobeden drugi in že, ni
               nobena tajna. Že v postopkih v zvezi s pripravo davka na nepremičnine kažejo
               nelogično odsotnost ali pa ne bom rekel kaj drugo še, da ne bo prehude besede, ravno
               tega ministrstva. Ja kako pa hočete vodovarstvena območja ali pa brez moča priti do
               konca. Ni možno. Tam se odpira še nekaj drugega, ko bomo prišli do tistega. Seveda,
               da se ne bi vračali pri drugih členih, vedno ponavljali isti, ker je pod prvo točko
               tukaj napisano "vodenje podatkov o podrobnejši dejanski rabi kmetijskih in gozdnih
               površin v zemljiškem katastru" ker je katastrski dohodek, bi vseeno rad eno vidijo,
               kako boste zlili kataster in gerke. Kako bo to tehnično izgledalo? Jaz bi rad eno
               vizijo videl pa tudi kakršnakoli je, ker brez podatkov o dejanski rabi parcele,
               konkretno, ni možno izračunati. Njiva parcelna meja, meja njive ali pa travnika in
               parcelna meja sta pa nekaj povsem različnega. In zato so bili gerki uvedeni v
               preteklosti kot izhod v zadregi, kot da tega odgovora ni bilo. In ker se tukaj to kot
               naloga temu organu, če hočete Gursu, bi prosil za kratko pojasnilo, kakšna je vizija, kako boste to tehnično
               izvedli. In da bom konkreten in malo zlobe, ali bom moral poklicati geodeta - nimam
               nič, jaz nimam nobenega zemljišča - da bom v skladu meje njive, to se pravi tam kjer
               je njiva, s parcelami, ki pa, ena njiva lahko obsega več parcel ne samo eno, meje pa
               ne sovpadajo, ker to bo treba napraviti na vsem. Jaz imam seveda svoje videnje, da
               zaumjamo, da je pozno, da so roki predolgi itn., ampak s tega vidika kako boste zlili
               dosedanje gerke in pa kataster, da boste prišli do podatkov v katastru po dejanski
               rabi zemljišča, pa mi ni povsem jasno.</p>
            </sp>
            <sp xml:id="SDT5-OZFIMP-Redna-023-2011-01-19.sp133">

               <speaker>PREDSEDNIK BOGDAN ČEPIČ:</speaker>

               <p>Predlagam, da še gospod Sajovic, potem se bo pa gospod Branko Ravnik iz Ministrstva
               za kmetijstvo oglasil. Tako da povežemo. Prosim, gospod Sajovic.</p>
            </sp>
            <sp xml:id="SDT5-OZFIMP-Redna-023-2011-01-19.sp134">

               <speaker>MAG. BORUT SAJOVIC:</speaker>

               <p>Hvala lepa predsednik za besedo. Pozdrav vsem gostom! Poglejte, vsak dan rečemo, da
               je stanje v kmetijstvu resno, takrat kadar pa tudi z dobrimi nameni hočemo kaj
               spremeniti, pa nastane vik in krik do neba. In mislim, da je to tisti problem našega
               obdavčevanja in pa kmetijstva, da bi seveda nekateri radi ostali na pozicijah izpred
               30., 40. let in to na žalost v vseh ozirih te besede in zato se nam marsikaj dogaja,
               od padanja samooskrbe, ki pa še daleč ni tako alarmantna kot nekateri skušajo
               predstaviti, kajti če je res taka kot nekateri govorijo, potem jih je treba vprašati
               kaj že nekaj desetletij delajo v kmetijski politiki. Stanje je resno, zaskrbljujoče,
               da se ga popraviti, ni pa tako slabo kot bi nekateri radi nam vsak trenutek povedali,
               seveda za trenutno politično korist.</p>
               <p>Jaz to zgodbo vidim v tem, da je vsem jasno, da imamo za urediti to področje na
               številnih korakih. Velikokrat smo izpostavili recimo napake, ki so se zgodile pri
               vrednotenju nepremičnin, ampak zaradi te napake danes ni še nihče nič več plačal
               neopravičenega. Napake smo sprejeli razumno, kot dejstvo in jih zdaj seveda
               odpravljamo in pa popravljamo. Ravno davčna politika je lahko eden od mehanizmov, da
               bomo povečali posestno strukturo, da bomo dobili večje, bolj zaokrožene kmetije v
               Sloveniji, da bomo tiste, ki ne kmetujejo, katerih površine se zaraščajo, lahko
               ustrezno, bom rekel, stimulirali, da jih začnejo obdelovati ali pa na drugi strani
               tiste, ki za to seveda nimajo nobenega interesa ali pa s kmetijstvom in podeželjem
               nobene veze, so pač naključni, podedovani ali pa še kakšen lastnik, prisilili ali pa
               privili, da zemljišče prodajo tistemu, ki ga želi obdelovati. Jaz sem bil zgrožen,
               kakšen odmev je nastal takrat, ko smo prelagali vsi skupaj, da se v nekaj večjih
               odstotkih na slovenskih kmetijah uvede knjigovodstvo, da bi dobili realno stanje, pa
               se je s ciljem, manipulacije in zlorabe določen del tega sektorja temu odločno uprl s
               podatki, ki niso zdržali in še danes ne zdržijo nobene primerjave. Se pa strinjam z
               vsemi, da je treba posneti, skrbno, počasi in pa premišljeno posneti dejansko stanje
               in pa kaj se nam na kakšnih parcelah dogaja in s tem se v celoti strinjam z vsemi
               predhodniki, ki so o tem govorili pred menoj. Tudi seveda ali je to najprimernejši
               naslov geodetska uprava ali kdo drug, se da polemizirati. Sem pa prepričan, da
               ključno zgodbo mora pa zagotovo nositi kmetijsko in pa okoljsko ministrstvo, pri
               podlagah, finančno  pa seveda
               pri zaključnem delu zgodbe, ki mora pa biti naravnana v tem, da pridelavo v
               slovenskem kmetijstvu povečamo in pa ne zmanjšamo, da bo v tej državi, ki želijo
               pridelovati zdravo, dobro in pa varno domačo hrano iz leta v leto več, tam so
               nenazadnje tudi dodatna delovna mesta in zaposlitve, ne pa, da bomo preveč odvisni od
               uvožene hrane. Tudi puščamo si neke roke, leto pa pol, dve naprej. V tem obdobju je
               na področju bonitete in klasifikacije zemljišč marsikaj možno postoriti. Seveda tudi
               jaz imam v glavi večkrat dilemo, gerk pa kataster, zagotovi ni isto, ampak če bomo
               imeli za neko njivo v neki soseščini znano, kolikšen je njen donos na hektar, potem
               znamo zaračunati donos tudi za gerke, ki seveda na isti njivi izven tega katastra
               posegajo morebiti 10 ali 15 metrov ven. Meni se to ne zdi bistveno, če je glavnina
               njive pod katastrom 90%, potem bomo tistemu, ki ne želi urediti za tistih 10 ali 15%,
               ki gre na področju gerka že znali odmeriti davek, ki mora biti razumem in
               stimulativen. Ne smemo pa sedaj, zaradi teh pomislekov zavrniti vse spremembe in
               izboljšanja stanja, preglednosti in evidenc, ki jih želimo.</p>
               <p>Ne bom se več oglašal kasneje, bom pa podprl razmislek, ki so ga dali v Kmetijsko
               gozdarski zbornici pa pri 4. členu, kajti seveda travnik, pašnik v nižini je
               absolutno neprimerljiv s posebnimi pašniki, ki jih imamo v gorskem svetu, zaščitenih
               območjih ali pa, ki jih imamo, recimo, na Krasu.</p>
            </sp>
            <sp xml:id="SDT5-OZFIMP-Redna-023-2011-01-19.sp135">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Branko Ravnik, Ministrstvo za kmetijstvo.</p>
            </sp>
            <sp xml:id="SDT5-OZFIMP-Redna-023-2011-01-19.sp136">

               <speaker>BRANKO RAVNIK:</speaker>

               <p>Hvala lepa.</p>
               <p>Jaz seveda ne želim polemizirati s spoštovanimi poslanci, ker vsi, ki so se sedaj
               oglasili so odlični poznavalci kmetijstva in razmer v kmetijstvu, vseeno pa bi želel
               povedati oziroma želel dati eno mnenje svoje, da obstoječe spremembe v davni
               zakonodaji seveda ne bodo prispevali ali pa zabili žebelj v krsto slovenskega
               kmetijstva.</p>
               <p>Tisto, kar želim povedati s tem v zvezi, da gre za nujne sistemske spremembe. Nujne
               so, zaradi tega, ker sedanji sistem dejansko preveč odstopa od dejanskega stanja. Kar
               se je Ministrstvo za kmetijstvo, gozdarstvo in prehrano tiče smo seveda mi zelo
               zainteresirani, da bodo kalkulacije pripravljene strokovno, da se bo izvedel prenos
               podrobne dejanske rabe, ki ga ažurno vodimo na našem ministrstvu in se bo s tem v
               zvezi ves čas aktivno vključevalo v ta projekt.</p>
               <p>Glede vprašanj, kako je s povezavo med podrobno dejansko porabo in pa dejansko ravno
               v katastru, to je pravzaprav ključno vprašanje, da se vzpostavi tako imenovano
               pravično obdavčitev. Gre za strokovno, časovno, zelo in tudi finančno, kar precej
               zahtevno nalogo. Namreč, ker zaradi različnih načinov vzdrževanja katastra od takrat,
               ko je bil vzpostavljen ni možno avtomatizirati tega postopka in z matematičnimi
               transformacijami postaviti na lokacijsko pravilno kataster v prostor in bo potrebno
               kar 80% zemljiških parcel to napraviti ročno. Se pravi, da bo geodet z računalnikom
               sedal in klikal na neki način katastrske parcele in njihove meje in postavljal
               oziroma vpenjal to v prostor. To pomeni 4 milijone 290 tisoč  parcel. Zaradi tega, da bi seveda ta zakon v kar
               največji meri zaživel v praksi in izpolnil dejanski cilj je pač odločitev, da se v
               prvem koraku gre za postavitev v prostor trajnih nasadov. V tem primeru govorimo o
               230 tisoč parcelah oziroma 52 tisoč hektarjih po dejanski rabi oziroma 58 tisoč
               gerkov, kar pa je projekt, ki ga je možno izpeljati do 30. 6. 2012 in tudi trajni
               nasadi pravzaprav po svoje glede na dohodke, ki jih je možno z njimi dosegati najbolj
               odstopajo do tega, ali imamo v katastru pravilen ali napačni podatek.</p>
               <p>Ideja oziroma aktivnosti, ki se sedaj izvajajo so, da bi se do 30. 6. 2014 ta
               vzpostavitev katastra v prostor pravilno pozicionirala. Upam, da bo to do tega roka
               uspelo, sicer pa za to predhodno obdobje zakon predvideva, da se davčna osnova določa
               na podlagi bonitetnih točk.</p>
               <p>Mi smo še posebej zainteresirani, da se kataster v prostor postavi, zato da ne bi
               bilo potrebno na dolgi rok voditi evidenc. Gerki so pravzaprav naša pogruntavščina za
               izvajanje ukrepov skupne kmetijske politike in mislim, da bi bilo za to državo
               bistveno boljše, da bi se uporabljala za vse namene ena evidenca, ne pa tako kot do
               sedaj, da se za potrebe podeljevanja sredstev skupne kmetijske politike dodeljuje po
               enem sistemu za obdavčitev oziroma za druge namene po drugem sistem, ki sta
               največkrat neusklajena. Zato je v okviru strokovne skupine, ki deluje in v njej
               sodelujejo tudi vsa tri omenjena ministrstva se pripravlja predlog za Vlado, kako se
               bo ta projekt seveda vzpostavil in omogočil, da bi se do takrat to pozicioniranje
               katastrov v prostor tudi izvedlo.</p>
            </sp>
            <sp xml:id="SDT5-OZFIMP-Redna-023-2011-01-19.sp137">

               <speaker>PREDSEDNIK BOGDAN ČEPIČ:</speaker>

               <p>Hvala. Rad bi opozoril, da do druge ure imamo tukaj, potem se moramo seliti, da bi
               poskušali svojo razpravo, ne da omejujemo, ampak racionalizirati in poudariti bistva.
               Gospod Bogovič.</p>
            </sp>
            <sp xml:id="SDT5-OZFIMP-Redna-023-2011-01-19.sp138">

               <speaker>FRANC BOGOVIČ:</speaker>

               <p>Gospodu Sajovicu želim nekaj povedati, če ima toliko časa, da bo slišal, da ne bo
               rekel, da govorim, ko ga ni tukaj notri.</p>
               <p>Vajen sem že teh sarkastičnih, političnih vložkov, ki jih imate tako v DZ kot tukaj.
               V Slovenski ljudski stranki tudi, zaradi trenutne politične koristi nismo podprli
               pokojninske zakonodaje, ampak zato ker mislimo, da je resno in tudi na tem področju
               govorimo resno, ker želimo kmetijstvo dobro. Velikokrat se počutimo v tem zelo
               osamljene. In zato ne sprejemam teh očitkov, da je to neko politikantstvo, podpiramo
               te ukrepe. Pod vse se podpišem, kar je sedaj gospod Ravnikar rekel in mislim, da je
               to prava pot. Vendar pa mislim, da tako sestavljen zakon kot je sedaj pač ne omogoča,
               da se ta pot izvede. To, kar govorim jaz v združevanju gerkov in pa kd <stage>(?)</stage>, je ravno
               s tem povezano, da pridemo mi do enotne evidence, da vidimo kdo obdeluje, iz tega
               dobi neki prihodek, nekdo, ki ne obdeluje, ki je v zaraščanju, da lahko obdavčimo
               tisto, kar je tega. V tem delu, še enkrat, bom zelo kratek, mislim, da tega geodeti
               ne bodo naredili. Eno izkušnjo imamo vsi Slovenci z njimi z vrednotenja, verjemite,
               da imamo na lokalnem nivoju izkušnje, ki so glavna ovira za izpeljavo kakšnih
               projektov. Mi se več ali manj, govorim sedaj kot župan, poslužujemo služnostne
               pravice, zato da nam lastniki podpišejo, ker jim moramo iti razložiti, oprostite,
               imamo opravka z geodeti, ki ne morajo zaradi predpisov ali zaradi njih izpeljati
               nekega postopka prej kot v pol leta, enem letu, dveh letih. Za gradbeno dovoljenje
               rabimo služnostno ali lastniško pravico in vam bomo takoj, ko bodo procesirali to
               tudi poplačali in uredili. Iz teh izkušenj govorim. Izkušnje, ki ga ima slovensko
               kmetijstvo, ja, veliko se je naredilo v teh letih, tukaj imamo enega od ministrov pa
               še katerega, tudi iz Slovenske ljudske stranke, ki so slovenski prostor pripeljali
               možnost črpanja evropske skupne kmetijske politike. Ne vem, če si ne bi tukaj lahko kar politično kakšnih zaslug
               lastili, ampak zopet ta ista kmetijska stroka preko agencije, preko ministrstva je
               morala vzpostaviti politiko gerkov zato, da lahko črpamo, ker drugače ne moremo in o
               tem govorim in sedaj, ne vem, tudi na moje veliko začudenje, v prvotnem gradivu so
               bili vsaj omenjeni kot neki stranski faktorji v tej zadevi skupaj s financami, po tem
               3. členu, ki ga sedaj sprejemate, kolegica in kolegi in ga boste očitno v dobri veri
               sprejeli, niti omenjeni več niso, da so faktor na tem področju. To je ta problem o
               katerem sam govorim pa ne bi nič več polemiziral in vam obljubim, da se danes več pri
               tej točki ne oglasim, ker je tako brez veze, da se še oglašam.</p>
            </sp>
            <sp xml:id="SDT5-OZFIMP-Redna-023-2011-01-19.sp139">

               <speaker>PREDSEDNIK BOGDAN ČEPIČ:</speaker>

               <p>Replika. Prosim, gospod Sajovic.</p>
            </sp>
            <sp xml:id="SDT5-OZFIMP-Redna-023-2011-01-19.sp140">

               <speaker>MAG. BORUT SAJOVIC:</speaker>

               <p>Jaz moram reči, Franci, da seveda te zgodbe ne gre jemati osebno. Jaz se z 90%
               politike Ljudske stranke na področju kmetijstva pa tudi s tvojo, v celoti strinjam in
               nimam težav. Moram pa reči, da je pri tem dramatiziranju pa ...<stage>/nerazumljivo/</stage>...
               kakšnih sindikalnih zahtev pa ocenjujem, da s tem ko stanje v kmetijstvu ocenjujemo
               slabše kot je, mu delamo medvedjo uslugo. To pot te reforme oziroma spremembe
               katastrskega dohodka pa vidim kot enega od prvih korakov, da ugotavljamo dejansko
               stanje in pa naredimo več reda, se pa zavedam, da v to nekaj letni proces, ampak
               nekje moramo začeti in enega od začetkov ne idealnega vidim tudi na tem področju.</p>
            </sp>
            <sp xml:id="SDT5-OZFIMP-Redna-023-2011-01-19.sp141">

               <speaker>PREDSEDNIK BOGDAN ČEPIČ:</speaker>

               <p>Hvala. Gospa Mateja Vraničar se je prijavila. Prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp142">

               <speaker>MATEJA VRANIČAR:</speaker>

               <p>Hvala lepa. Želela bi samo na kratko odgovoriti gospodu Likarju na njegovo vprašanje
               v zvezi s posledicami za proračun oziroma za posamezne zavezance.</p>
               <p>Ta zakon določa katastrski dohodek, ki bo v nekaterih primerih določal ali pa osnova
               za določitev davčne osnove. Zato na podlagi tega zakona ne moremo govoriti o nekih
               davčnih posledicah za posamezne davčne zavezance in tudi zelo težko govorimo o
               posledicah za državni proračun. Zato sem prej opozorila na pisno obrazložitev na
               strani 12 v mojem izpisu, to je pod točko 8, druge posledice predloga zakona in
               opozorila sem, da so bile izdelane nekatere simulacije narejene z modelom v okviru
               projekta razvoja nove metode ugotavljanja katastrskega dohodka in ta kalkulacije
               pokažejo, da bi ob upoštevanju cen iz leta 2008 se katastrski dohodek na njivah
               nekoliko povišal, na travinju, ki vključuje tudi živinorejo, pa bi se znižal. V
               nekaterih oziroma za tista obdelovalna zemljišča, ki imajo zelo nizko število
               bonitentnih točk, pa bi prišli celo do negativnega rezultata, torej do negativnega
               katastrskega dohodka. Ne glede na to pa moramo upoštevati, da je trenutni katastrski
               dohodek v primerjavi z realnim dohodkom pomembno podcenjen. Neke ocene so, da od 50
               do 70%, kar bo seveda tudi vplivalo na rezultate ugotavljanja katastrskega dohodka po
               novem. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp143">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Želi še kdo? Prosim, Renata Brunskole.</p>
            </sp>
            <sp xml:id="SDT5-OZFIMP-Redna-023-2011-01-19.sp144">

               <speaker>RENATA BRUNSKOLE:</speaker>

               <p>Hvala lepa. Lepo pozdravljeni vsi prisotni, torej gospa državna sekretarka s
               sodelavci kot tudi predsednik Kmetijsko-gozdarske zbornice Slovenije, kolegice in
               kolegi! Na osnovi sedaj povedanega, tudi na osnovi mnenja in predlogov
               Kmetijsko-gozdarske zbornice Slovenije, tudi Odbora za kmetijstvo, tudi nekaterih
               mislim, da kar precej jasnih razlag in razprav, gre tukaj za nekaj dejstev o katerih,
               pri katerih bi res, tudi razprav mogoče kolegov tako iz koalicije kot iz vrst
               opozicije oziroma praktično ste tukaj vsi razpravljali, ker resnično, kot je bilo
               rečeno, zelo dobro poznate kmetijsko politiko, tudi sami ste jo, ne samo da sedaj,
               tudi v preteklosti imeli priložnosti tudi pomagati in razvijati in mislim, da tudi
               danes,  to kar je tudi
               povedal gospod Branko Ravnik, resnično ni v interesu tako ne nas poslank in
               poslancev, zagotovo še najmanj, kot tudi ne vlade, da bi, kot je bilo prej rečeno,
               meni deluje kar malo, bi rekla, kruto, da bi kakorkoli se kakšen žebelj ali žebljico
               zabijalo v krsto slovenskega kmetijstva. Še posebej ne zato, ker tudi sama prihajam
               iz območja v katerem je kmetijska dejavnost še kako pomembna, ravno v tem času
               gospodarske in finančne krize, ko ljudje ostajajo brez zaposlitev, predvsem v
               tekstilni industriji pa tudi v drugih dejavnostih in je ravno kmetijstvo neke vrste
               skupaj z gozdarstvom, čebelarstvom, vinogradništvom in vinarstvom, praktično neke
               vrste, če smem tako reči odrešilna bilka za posamezna območja, predvsem mogoče tudi
               ravno območja izven slovenske prestolnice, kjer se ljudje v veliki meri ukvarjajo s
               kmetijstvom in se bodo še naprej. Prepričana sem tudi, da določene navedbe, ki so
               bile izrečene tako s strani gospe državne sekretarke kot tudi, torej iz Ministrstva
               za finance kot tudi s strani direktorja gospoda Branka Ravnika, torej s strani
               Ministrstva za kmetijstvo, gozdarstvo in prehrano in mislim, da tudi po besedah
               ministra za kmetijstvo, mag. Dejana Židana, je zagotovo v interesu, da se kmetijstvu
               v čim večji meri pomaga. Res pa je, da pa ne smemo tukaj zdaj zaobiti dejstev, katere
               je tudi gospod Ravnik poudaril, da sedanji sistem preveč odstopa od dejanskega
               stanja, tako da tukaj, jaz tudi iz vsega prebranega in vseh mnenj Kmetijsko-gozdarske
               zbornice ni zaznati, da bi tukaj ne šlo za usklajevanja, pa tudi za določene
               poudarke, ki so bili tudi s strani Kmetijsko-gozdarske zbornice tudi izraženi v
               povezavi z zemljiškim katastrom, da gre za, da so podatki zastareli in da res ne
               odražajo dejanskega stanja v naravi. Tako da, vendar ne smemo pa res zaobiti tudi
               dejstva, da je bilo pa tukaj poudarjeno, da zaradi navedenega je nujna posodobitev
               podatkov glede dejanske rabe kmetijskih zemljišč, preden bi lahko višino katastrskega
               dohodka ugotavljali na način kot se predlaga itn. Torej, tukaj je potrebno iti korak
               za korakom, kot je bilo poudarjeno, vendar enkrat je treba iti v ta, torej še vedno
               se sedaj ugotavlja, da tisti, ki danes se preživljajo s kmetijsko dejavnostjo, torej
               če gremo od govedoreje itd., pa tudi drugih dejavnosti, tukaj ni zaznati v tem, da bi
               bili oškodovani. Ampak kot je prej poudarila tudi mag. Vraničarjeva, celo se naj bi
               ta dohodek, katastrski dohodek celo pri nekaterih tukaj tudi pomembno znižal.
               Predlagam, da glede na to, da imamo praktično amandmaje pri vseh členih, in da so
               torej členi odprti. Danes bomo šli v postopek sprejemanja amandmajev, vendar jaz sem
               prepričana, da v nekaterih zadevah bo še možnost proučitve in tudi do seje Državnega
               zbora, tudi še eventualno nekatere zadeve še kako doreči ali pa še tudi izboljšati.
               Moja osebna želja je oziroma tudi kot predstavnice državljank in državljanov v
               Državnem zboru, da se tukaj našemu kmetijstvu pomaga, nikakor ne pa ovira ali
               kakorkoli tukaj naredi še dodatno oviro. Res pa je, da moramo biti pa tukaj realni,
               da je nemogoče gledati samo, tudi sama ko omenjam območje od koder prihajam, da
               moramo tukaj celostno gledati na nivoje države, ne samo mogoče pri nekem lokalnem ali
               posameznem interesu. Gre za širši interes in tukaj dajemo tudi realno na zadeve
               pogledati, predvsem pa z bistvom pomagati slovenskemu kmetu, nikakor ne ga ovirati.
               Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp145">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam. Želi še kdo razpravljati? Zdaj, prihajamo na glasovanje o tretjem
               členu oziroma predlogu amandmaja odbora. Zdaj, jaz sem želel to poudariti kar je že
               kolegica Renata povedala, amandma oziroma člen je odprt do seje Državnega zbora.
               Eventualno ga je možno seveda naknadno še amandmirati in ga, če najdemo neko boljšo
               rešitev, tudi dopolniti, tako kot večina členov.</p>
               <p>Torej, če ni več razprave, zaključujem razpravo o 3. členu in prehajamo na odločanje
               o amandmaju. Glasujemo.  Kdo
               je za? <stage>(5 članov.)</stage> Kdo je proti? <stage>(2 člana.)</stage></p>
               <p>Sprejeli smo amandma odbora.</p>
               <p>V razpravo dajem 4. člen in predlog amandmaja odbora. Sedaj tukaj imamo tudi amandma,
               ki ga je predlagala Kmetijsko gozdarska zbornica. Gre za to, da bi v drugi alineji
               tega člena dodali in pašniki zraven kot posebno zraven, vse ostalo ostaja isto. Tako,
               da imamo dva ločena amandmaja in se ne izključujeta eden in drugi. Sedaj, če hočemo
               ta amandma Kmetijsko gozdarske zbornice obravnavati in ga tudi eventualno sprejeti,
               ga je potrebno, da ga nekdo od odbora posvoji oziroma, da predlagamo, da je to. Jaz
               predlagam, da je to amandma odbora. Jaz bi ga posvojil kot predlagal, da je to tudi
               amandma odbora. Bomo pa slišali tudi mnenje Kmetijskega ministrstva, preden bi o tem
               odločali. Torej, imamo dva amandmaja k tem členu. Najprej bomo odločali o amandmaju
               odbora in kasneje še o drugem amandmaju odbora. Želi kdo razpravljati? <stage>(Ne.)</stage> Gospod,
               Branko Ravnikar.</p>
            </sp>
            <sp xml:id="SDT5-OZFIMP-Redna-023-2011-01-19.sp146">

               <speaker>BRANKO RAVNIKAR:</speaker>

               <p>Hvala. Glede možnosti vključitve posebne rabe pašniki, bi želel povedati
               naslednje.</p>
               <p>Mi smo, ko se je delal sistem dejanske rabe v pravilnik vključili samo trajno
               travinje, kot zemljišča, ki so porastla s travo. Na kakšen način ugotavljamo in
               opredelimo dejansko rabo? Gre za sistem, kjer se na podlagi ortofoto posnetkov z
               vpogledom v te posnetke določi vrsta podrobne dejanske rabe. In sicer, na podlagi
               značilnosti terena, sicer si pomagamo še z drugimi podatki, z reliefom in pa še tudi
               podatki o posameznih kmetijskih gospodarstvih, kadar gre za posamezne primere. Do
               sedaj se tega vprašanja nismo lotevali, ker je težko določiti med travnikov in
               pašnikom že na podlagi vpogleda v ortofoto posnetek. Ugotavljamo pa, da za izvedbo
               ukrepov kmetijske politike bi bilo na neki način nujno vzpostaviti sistem, kjer bi
               ločeno tudi za izvedbo ukrepov kmetijsko politiko obravnavali kmetijske pašnike in pa
               specifična kraška območja, kjer se dejansko samo izvaja paša. V ta namen smo v letu
               2010 za območje Krasa uvedli posebno rabo, ki ni podrobna dejanska raba iz tega
               sistema določanja rabe, ampak je umetna raba. Namreč, kmet določi območje in ga tudi
               zariše na ortofotu posnetku in se opredeli kot gerk, ki ga opredeli kot kraški
               pašnik. V to območje pa je dovoljeno uporabljati različne rabe, raba trajni travnik,
               kmetijsko zemljišče porastlo z gozdnim drevjem oziroma kmetijsko zemljišče v
               zaraščanju.</p>
               <p>Tako da, mi načelno tej usmeritvi ne nasprotujemo, ker bomo morali iti v tej smeri,
               lahko pa rečem, da bomo jasno lahko določili le območje visokogorskih območij in pa
               specifičnih območij, ne vem, Krasa, Bele krajine, kjer se bomo opredeljevali do tega,
               kjer je pretežno tam ni travinje. Na neki način se s podrobnim vpogledom da tudi
               ugotoviti, ali je nekaj košeno ali pašno. V celoti pa ne bomo mogli zajeti površine
               kot pašnik, ko gre dejansko za travno površino. Če se mešano pase ali kosi, mi take
               površine ne bomo mogli opredeliti kot pašnik, ampak samo res izključno površine, ki
               so izključno namenjeni samo paši predvsem v teh območjih.</p>
               <p>Jaz bi predlagal mogoče manjši razmislek o tem, da se potem v končni definiciji ali
               pa končnem amandmaju, da se mogoče v tretji obravnavi ta končna dikcija oblikuje in
               bomo skupaj z Zbornico poskusili oblikovati pravo dikcijo glede vključitve pašnikov
               kot dejanske rabe.</p>
            </sp>
            <sp xml:id="SDT5-OZFIMP-Redna-023-2011-01-19.sp147">

               <speaker>PREDSEDNIK BOGDAN ČEPIČ:</speaker>

               <p>Gospa Breda Pečan. 
               </p>
            </sp>
            <sp xml:id="SDT5-OZFIMP-Redna-023-2011-01-19.sp148">

               <speaker>BREDA PEČAN:</speaker>

               <p>Se odrekam.</p>
            </sp>
            <sp xml:id="SDT5-OZFIMP-Redna-023-2011-01-19.sp149">

               <speaker>PREDSEDNIK BOGDAN ČEPIČ:</speaker>

               <p>Gospa Renata Brunskole.</p>
            </sp>
            <sp xml:id="SDT5-OZFIMP-Redna-023-2011-01-19.sp150">

               <speaker>RENATA BRUNSKOLE:</speaker>

               <p>Gospod Ravnik je že omenil, jaz sem ravno hotela poudariti, da je bilo nekajkrat bilo
               omenjeno, vezano na zaraščanje območja Krasa, jaz sem pa ravno hotela poudariti, da
               je enak oziroma podoben primer, pa ste, potem že omenili na območju Bele krajine.
               Tukaj menim, da je potrebno to območje vzeti, jemati, tretirati v podobni obliki kot
               je primer Krasa. Torej, tudi Bela krajina tukaj potrebuje razumevanje v tej smeri. In
               tudi, ker so območja, katerih ni možno kositi in vse metati v eden koš, ker veliko
               imamo takih območij. Tukaj so težave in bi bilo potrebno tukaj, ne samo Kras tudi
               Belo krajino jemati pod tovrstno. Zato, jaz predlagam tukaj, da se s Kmetijsko
               gozdarsko zbornico zadeve še skupaj ugotovijo in uskladijo. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp151">

               <speaker>PREDSEDNIK BOGDAN ČEPIČ:</speaker>

               <p>Hvala. Gospod Ravnik.</p>
            </sp>
            <sp xml:id="SDT5-OZFIMP-Redna-023-2011-01-19.sp152">

               <speaker>BRANKO RAVNIK:</speaker>

               <p>Dodatna obrazložitev, ker smo se pogovarjali o tem. Možna rešitev bi bila, v kolikor
               bi prišli do ugotovitve, da bo to težko izvedljivo, da bi se za tista območja, ki
               imajo nižje bonitetne točke, namreč pri prevedbi iz katastra v bonitetne točke je
               katastrska kultura pašnik ima nižje bonitetne točke in da bi za pašnike opredelili
               tudi območja, ki so trajno travinje, vendar imajo nizke bonitetne točke. Preverili
               bomo obe varianti in potem predlagali, kaj bi bilo bolj sprejemljivo, vsebinsko se pa
               strinjam.</p>
            </sp>
            <sp xml:id="SDT5-OZFIMP-Redna-023-2011-01-19.sp153">

               <speaker>PREDSEDNIK BOGDAN ČEPIČ:</speaker>

               <p>Potem imamo možnost, to kar ste rekli, jaz predlagam, da naredimo tako, da odločamo o
               amandmaju odbora, ki ste ga že dobili kot osnovni amandma, s tem imamo tudi člen
               odprt in imamo možnost, da popravljamo do seje DZ, zato jaz drugi amandma odbora
               umikam kot predlagatelj. Prosim. Breda.</p>
            </sp>
            <sp xml:id="SDT5-OZFIMP-Redna-023-2011-01-19.sp154">

               <speaker>BREDA PEČAN:</speaker>

               <p>Jaz bi opozorila, da to, kar smo poslušali sedaj na zadnje gospoda Ravnika, ni bilo
               mišljeno, da bi sedaj v času do seje DZ to boniteto opredelili, tako da bi lahko
               rekli, da pašnik oziroma travnik, ki ima zelo nizko bonitetno oceno je, zaradi tega
               pašnik. Ampak, s spremembo te točke 2., v bistvu uvedemo možnost, da je travnik z
               zelo nizko bonitetno oceno. Ali je tako? To, ne pomeni, da lahko to do seje DZ
               naredite, ali razumete, kaj hočem povedati? Da, to bo pri strokovnem delu, po
               sprejemu zakonu bo v bistvu prišlo operativno v izvedbo to, da se recimo posamezne
               kulture, zaradi nizke bonitetne ocene uvrstijo v kategorijo pašnik.</p>
               <p>Jaz bi predlagala, da mi vseeno ta amandma sprejmemo, ta drugi. Če bo ugotovljeno, da
               je odveč, ga lahko še vedno vrnemo nazaj. Mislim pa, da ni nobene škode, če imamo to
               besedo pašnik notri.</p>
            </sp>
            <sp xml:id="SDT5-OZFIMP-Redna-023-2011-01-19.sp155">

               <speaker>PREDSEDNIK BOGDAN ČEPIČ:</speaker>

               <p>Ali eno ali drugo? Ampak, jaz sem razumel gospoda Ravnika, da dikcija, ter pašniki ni
               najprimernejša, ker je želel nekoliko drugače definirati. Zato, da bi potem seveda
               lahko izpeljal nekatere druge ukrepe. Tako sem ga jaz razumel. In zato, ker sem,
               potem rekel, da je člen odprt in je ena in druga možnost, da je. Seveda lahko pa to
               tudi sprejmemo, v vsakem primeru, tako da je tudi to možno in potem stvar izpeljemo.
               Dobro. Še kakšna razprava? Zaključujem razpravo o 4. členu. Prehajamo na odločanje o
               amandmaju odbora, ki je bil kot osnovni amandma odbora že posredovan. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Sprejet je amandma odbora.</p>
               <p>Prehajamo na glasovanje o drugemu amandmaju odbora k istemu členu, to je ta, ki je
               nastal na predlog Kmetijsko gozdarske zbornice. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Sprejet je tudi ta amandma, ki pa verjetno bo doživel redakcijskih popravkov še.</p>
               <p>V razpravo dajem 5. člen in predlog amandmaja odbora ter amandma Poslanskih skupin
                   SLS, ki ga je kot
               zainteresirano delovno telo podpira in predlaga odboru, da ga sprejme. Želi kdo
               razpravljati? Gospod Trofenik in gospod Likar.</p>
            </sp>
            <sp xml:id="SDT5-OZFIMP-Redna-023-2011-01-19.sp156">

               <speaker>VILI TROFENIK:</speaker>

               <p>Čisto kratko.</p>
               <p>5. člen, prva točka. Ima dikcijo o opravičenih nujnih pridelovalnih stroških ob
               upoštevanju povprečne velikosti kmetije. Kot izkazujejo podatki Statističnega urada
               RS. Tukaj nastaja ena zadrega. Skozi ta podatek statistični se bo pokazala ta
               slovenska slabost, da je povprečna kmetija premajhna, nima kritične mase, to pa
               pomeni, da so relativno stroški visoki in zaradi tega, ta podatek ne bo pravi in
               mislim, da bi bilo bolje postaviti vzorčno kmetijo kot za izračun teoretično ali
               neko, ki ima kritično maso. Zaradi tega, ne bomo dobili rezultatov take, ki bi bili
               kvalitetni. Da grem po vrsti, samo na tri točke bom pomisleke izrazil.</p>
               <p>Druga točka govori, da je katastrski dohodek lahko negativen. To je načelno seveda
               korektno, z vidika davka, takrat davka ne bo. Kaj pa druge posledice, ki temeljijo na
               katastrskem dohodku? Prvi odgovor bi moral biti, da v primeru katastrski dohodek
               kmetije, bom rekel, kot gospodarske celice negativen, da ne opravičuje svojega
               obstoja in da je nekaj narobe. To narobe je pa lahko marsikaj. Ker govori o
               katastrskem dohodku je to lahko katastrski dohodek gospodarstva, lahko katastrski
               dohodek posamezne parcele. Tisto, kar sem že prej povedal, je vprašljivo, mislim da
               je to v 14. točki zajeto, ko gre za amortizacijo oziroma osnovna sredstva je tukaj
               upoštevana bom rekel subvencija za nabava osnovnih sredstev. Če je to korektno, se
               bojim, da ne. To pa vodi v neko povprečje, ker bo upoštevana povprečna subvencija za
               povprečno nabavo povprečnega osnovnega sredstva, ki pa s konkretnim gospodarstvom
               nima logične povezave, ki je lahko nula, lahko pa je, dvakratna od povprečna.
               Opozarjam, da številski rezultat ne bo tisti, ki ga pričakujemo. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp157">

               <speaker>PREDSEDNIK BOGDAN ČEPIČ:</speaker>

               <p>Hvala. Gospod Likar.</p>
            </sp>
            <sp xml:id="SDT5-OZFIMP-Redna-023-2011-01-19.sp158">

               <speaker>RADO LIKAR:</speaker>

               <p>Hvala. Tudi jaz se strinjam s poslancem Trofenikom kar je povedal k 14. točki. Bi pa
               vprašal, mogoče bo izgledalo naučeno, ampak vseeno. V 9. točki med standardizirane
               materialne stroške, vrednost lastnega dela se ne šteje. Zakaj se ne upošteva vrednost
               lastnega dela, čisto tako me zanima?</p>
            </sp>
            <sp xml:id="SDT5-OZFIMP-Redna-023-2011-01-19.sp159">

               <speaker>PREDSEDNIK BOGDAN ČEPIČ:</speaker>

               <p>Lahko, gospa Vraničar. Gospa Neva Žibrik.</p>
            </sp>
            <sp xml:id="SDT5-OZFIMP-Redna-023-2011-01-19.sp160">

               <speaker>NEVA ŽIBRIK:</speaker>

               <p>Mislim, da je bilo to že pojasnjeno. Dejansko lastno delo se ga ne ovrednoti, ker je
               razlika med prihodki in stroški, vse kar ostane na kmetiji je dohodek kmetije in to
               je plačilo za delo.</p>
            </sp>
            <sp xml:id="SDT5-OZFIMP-Redna-023-2011-01-19.sp161">

               <speaker>PREDSEDNIK BOGDAN ČEPIČ:</speaker>

               <p>Lahko še eno stvar. Ker imamo tukaj amandma Slovenske ljudske stranke, smo rekli, da
               smo ta amandma že na neki način evalvirali v neke druge člene, ali to pomeni
               dupliranje nekaterih stvari, ali je pomembno, da ga sprejmemo? Prosim, lepo.</p>
            </sp>
            <sp xml:id="SDT5-OZFIMP-Redna-023-2011-01-19.sp162">

               <speaker>MATEJA VRANIČAR:</speaker>

               <p>Hvala lepa. Tako kot sem rekla prej pri obravnavi amandmaja k 2. členu je potrebno
               upoštevanje območij, kje so omejene možnosti pridelave, zaradi različnih omejitev, ki
               jih določajo predvsem okoljski predpisi, vendar je te rešitve,  se pravi, to idejo, da se to upošteva pri
               izračunu katastrskega dohodka sprejemamo. Je pa potrebno te rešitve uvesti v druge
               določbe zakona in ne sodi ta določba v 5. člen zakona. Zato smo predlagali oziroma je
               v amandmajih predlagana dopolnitev 2., 3., 6. in 12. člena. Ocenjujemo, da je skozi
               te dopolnitve, predvsem 6. in 12. člena, je ta zahteva absorbirana in v 5. členu ni
               potrebno dodajati oziroma bi bilo moteče, če bi dodajali to določbo, ki se predlaga.
               Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp163">

               <speaker>PREDSEDNIK BOGDAN ČEPIČ:</speaker>

               <p>Če prav razumem, tega potem vi ne podpirate? Hvala.</p>
               <p>Želi še kdo besedo? Gospod Bogovič.</p>
            </sp>
            <sp xml:id="SDT5-OZFIMP-Redna-023-2011-01-19.sp164">

               <speaker>FRANC BOGOVIČ:</speaker>

               <p>Ker je amandma vsebinsko povzet predlagam, da ga potem umaknemo...</p>
            </sp>
            <sp xml:id="SDT5-OZFIMP-Redna-023-2011-01-19.sp165">

               <speaker>PREDSEDNIK BOGDAN ČEPIČ:</speaker>

               <p>To lahko vi naredite, jaz ga ne morem. O.k., umikate ta amandma? Hvala lepa.</p>
               <p>Če ni več razprave, zaključujem razpravo o 5. členu. Glede na to, da je Poslanska
               skupina SLS umaknila svoj amandma, bomo odločali samo o amandmaju odbora.
               Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Amandma odbora k 5. členu smo sprejeli.</p>
               <p>O amandmaju Ljudske stranke ne glasujemo.</p>
               <p>V razpravo dajem 6. člen in predlog za amandma odbora, ter dva amandmaja Poslanske
               skupine SLS, in sicer k prvemu odstavku in za nov deveti odstavek, ki jo
               zainteresirano delovno telo Odbor za kmetijstvo ne podpira. Gospod Trofenik, gospod
               Likar.</p>
            </sp>
            <sp xml:id="SDT5-OZFIMP-Redna-023-2011-01-19.sp166">

               <speaker>VILI TROFENIK:</speaker>

               <p>Čisto na kratko. V nadaljevanju tega, kar je prej državna sekretarka povedala,
               območja z omejeno rabo prostora oziroma vodovarstvena Natura 2000. Samo v premislek.
               Ker ne služi katastrski dohodek samo obdavčenju, ali ne bi bilo za taka območja
               primerno voditi oba podatka, to se pravi, da ni omejenih pogojev rabe in da so na
               istem zemljišču. Bom konkretno povedal na primeru vodovarstvenih območij.</p>
               <p>Vodovarstvena območja, ne glede o čem je bila zadnjič debata, ki sem jo spremljal po
               televiziji na Odboru za kmetijstvo, so zelo poenostavljeno povedano, eno so območja
               ob rekah in potokih, drugo so vodovarstvena območja za pridobivanje pitne vode. Kaj
               se dogaja? To je dejstvo, to ni neka teorija. Vodovarstveno območje je definirano, je
               omejena raba prostora, je prepovedano marsikaj, zato bo posledično temu primeren
               znižan katastrski dohodek, vendar se ukrepi ne izvajajo. To pa pomeni, da v resnici
               ni znižanja katastrskega dohodka. Za taka območja bi bilo pametno imeti oba podatka.
               Bom poenostavil, tapravega in znižanega. Ker takrat bi imeli tudi odgovor v zvezi z
               nadomestili ali odškodninami, ki so potrebna za taka območja tako ali drugače
               vzpostaviti. Drugače pa se nam zgodi to, da imamo najstrožje varovano vodovarstveno
               območje, kjer bi naj bila prepovedana uporaba nekaterih fitosanitarnih sredstev,
               potem pa inštitucija fitosanitarna uprava kljub temu dovoli uporabo prepovedanih
               sredstev po lastni presoji, in s tem prepreči kakršnokoli znižanje dohodka na teh
               zemljiščih. Predlagam, da se razmisli, ali naj bi bilo vodenja registra podatkov o
               zmanjšanem katastrskem dohodku in pravem katastrskem dohodku na takem zelo pomembno,
               ker je to samo evidenca. To ni nobenega dela zaradi tega. Imeli bi pa bazo podatkov,
               ki bi bila uporabna za marsikatero situacijo, ki se zgodi. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp167">

               <speaker>PREDSEDNIK BOGDAN ČEPIČ:</speaker>

               <p>Hvala. Gospod Likar.</p>
            </sp>
            <sp xml:id="SDT5-OZFIMP-Redna-023-2011-01-19.sp168">

               <speaker>RADO LIKAR:</speaker>

               <p>Jaz bi pri 6. členu  vprašal
               oziroma prosil za razlago. Tu se uporablja v teh točkah tržni dohodek. Niti pri
               razlagi izrazov, niti v 5. členu, ki govori o tržnem prihodku, stroških in tako
               naprej, tu pa je kot možni tržni dohodek. Ali je to kakšna razlika, čisto zaradi
               enotnega pojmovanja izrazov bi prosil za razlago. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp169">

               <speaker>PREDSEDNIK BOGDAN ČEPIČ:</speaker>

               <p>Lahko?</p>
            </sp>
            <sp xml:id="SDT5-OZFIMP-Redna-023-2011-01-19.sp170">

               <speaker>MATEJA VRANIČAR:</speaker>

               <p>Če lahko najprej odgovorim gospodu Trofeniku. Ta podatek o višini katastrskega
               dohodka kakršen bi bil, če ne bi bilo zmanjšanja zaradi posebne rabe, ta je tako ali
               tako evidentiran. In od tega se potem v bistvu izračuna zmanjšanje, tako da sta v
               evidenci vedno na razpolago oba podatka in ni potrebno dopolnjevanje zakona v tem
               smislu.</p>
               <p>Kar se tiče vprašanja gospoda Likarja. Mislim, da bi moral biti v obeh členih
               uporabljen isti izraz "tržni prihodek". In sedaj v tem trenutku, moram priznati, da
               ne najdem v svojem zakonskem tekstu primera, kjer bi se govorilo o tržnem dohodku. V
               kolikor je, bi morali to popraviti.</p>
            </sp>
            <sp xml:id="SDT5-OZFIMP-Redna-023-2011-01-19.sp171">

               <speaker>PREDSEDNIK BOGDAN ČEPIČ:</speaker>

               <p>Je, v amandmaju k 2. členu smo to opredelili kot "tržni prihodek".</p>
            </sp>
            <sp xml:id="SDT5-OZFIMP-Redna-023-2011-01-19.sp172">

               <speaker>MATEJA VRANIČAR:</speaker>

               <p>Prihodek ja, ne pa dohodek.</p>
            </sp>
            <sp xml:id="SDT5-OZFIMP-Redna-023-2011-01-19.sp173">

               <speaker>PREDSEDNIK BOGDAN ČEPIČ:</speaker>

               <p>O.k. Je še kakšna razprava okoli 6. člena? Če ne, zaključujem razpravo o 6. členu.
               Tukaj imamo, kot rečeno, tri amandmaje, amandma odbora in dva amandmaja Poslanske
               skupine SLS. Če bo amandma odbora sprejet, potem je prvi amandma Poslanske skupine
               SLS k prvemu odstavku brezpredmeten.</p>
               <p>Zato sedaj najprej glasujemo o amandmaju odbora.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma odbora sprejet, in je tako amandma Poslanske skupine SLS k
               prvemu odstavku brezpredmeten.</p>
               <p>Prehajamo na odločanje o amandmaju Poslanske skupine SLS za nov deveti odstavek, ki
               ga pa matični Odbor za kmetijstvo ne podpira, in Ministrstvo za finance tudi ne
               podpira. Prehajamo na glasovanje.</p>
               <p>Kdo je za? <stage>(1 član.)</stage> Je kdo proti? <stage>(7 članov.)</stage></p>
               <p>Ugotavljam, da smo amandma Poslanske skupine SLS zavrnili.</p>
               <p>V razpravo dajem 7. člen in predlog amandmaja odbora. Želi kdo razpravljati?
               Ugotavljam, da ne, zato zaključujem razpravo. Prehajamo na odločanje o amandmaju
               odbora.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma odbora k 7. členu sprejeli.</p>
               <p>V razpravo dajem 8. člen in predlog amandmaja odbora. Želi kdo razpravljati?
               Ugotavljam, da ne, zato zaključujem razpravo o 8. členu. Glasujemo o amandmaju
               odbora.</p>
               <p>Kdo je za? <stage>(4 člani.)</stage> Je kdo proti? <stage>(Nihče.)</stage></p>
               <p>V razpravo dajem 9. člen in predlog amandmaja odbora. Želi kdo razpravljati? Če ne,
               zaključujem razpravo o 9. členu. Prehajamo na glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma odbora sprejet.</p>
               <p>V razpravo dajem 10. člen in predlog amandmaja odbora. Želi kdo razpravljati?
               Ugotavljam, da ne, zato zaključujem razpravo o 10. členu. Prehajamo na glasovanju o
               amandmaju odbora.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo sprejeli amandma k 10. členu zakona.  V razpravo dajem 11. člen in predlog za amandma
               odbora. Želi kdo razpravljati? Ugotavljam, da ne, zato zaključujem razpravo o 11.
               členu. Prehajamo na odločanje. Glasujemo, zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma k 11. členu sprejeli.</p>
               <p>V razpravo dajem 12. člen in predlog amandmaja odbora. Želi kdo razpravljati?
               Ugotavljam da ne, zato zaključujem razpravo o 12. členu. Prehajamo na odločanje.
               Glasujemo, zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma k 12. členu zakona sprejeli.</p>
               <p>V razpravo dajem 13. člen in predlog amandmaja odbora. Želi kdo razpravljati?
               Ugotavljam da ne, zato zaključujem razpravo o 13. členu. Prehajamo na glasovanje.
               Glasujemo, zaključujem glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>V razpravo dajem 14. člen in dva predloga za amandma odbora ter amandma Poslanske
               skupine SLS, ki ga zainteresirano delovno telo ne podpira. Želi kdo razpravljati?
               Ugotavljam da ne, zato zaključujem razpravo. Prehajamo najprej na odločanje o
               današnjem predlogu za amandma odbora, ki spreminja člen v celoti. Če bo ta amandma
               sprejet, sta ostala dva amandmaja brezpredmetna. Glasujemo, zaključujem
               glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo sprejeli amandma odbora in zato o ostalih dveh amandmajih ne bomo
               glasovali.</p>
               <p>V razpravo dajem predlog za amandma odbora za novi 14.a člen. Želi kdo razpravljati?
               Ugotavljam da ne, zato zaključujem razpravo. Prehajamo na odločanje o amandmaju
               odbora. Glasujemo, zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma k 15. členu sprejeli. Za novi 14.a člen, pardon.</p>
               <p>V razpravo dajem 15. člen in predlog amandmaja odbora. Želi kdo razpravljati? K
               amandmaju k 15. členu je treba dodati napovedni stavek: Člen se spremeni tako, da se
               glasi; to je zdaj amandma odbora, skupaj lahko in potem je ostali del teksta. Če ni
               razprave, zaključujem razpravo o amandmaju k 15. členu, vključno z redakcijskim
               popravkom. Prehajamo na odločanje. Glasujemo, zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo amandma k 15. členu sprejeli.</p>
               <p>V razpravo dajem 16. člen in amandma Poslanske skupine SLS, ki ga zainteresirano
               delovno telo ne podpira ter današnji predlog za amandma odbora. Želi kdo
               razpravljati? Ugotavljam da ne, zato zaključujem razpravo o tem. Prehajamo na
               odločanje o amandmaju Poslanske skupine SLS, če bo sprejet ta amandma Poslanske
               skupine SLS, je predlog za amandma odbora brezpredmeten. Poudarjam, da amandma
               Poslanske skupine SLS odbor, zainteresirano delovno telo ne podpira. Glasujemo,
               zaključujem glasovanje.</p>
               <p>Kdo je za? <stage>(2 člana.)</stage> Je kdo proti? <stage>(6 članov.)</stage></p>
               <p>Ugotavljam, da amandma Poslanske skupine SLS ni sprejet.</p>
               <p>Prehajamo na glasovanje o amandmaju odbora, ki ste ga dobili k 16. členu. Glasujemo,
               zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma odbora sprejet.</p>
               <p>Zaključujem razpravo o členih in razpravo in glasovanje o vloženih amandmajih.</p>
               <p>V skladu s prejšnjo odločitvijo odbora, prehajamo na glasovanje o vseh členih skupaj.
               Glasujemo, glasovanje teče, zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(1 član.)</stage>  Ugotavljam, da zakon in vse člene sprejeli.</p>
               <p>S tem smo zaključili drugo obravnavo predloga zakona na matičnem delovnem telesu.</p>
               <p>Sprejeti amandmaji se vključijo v dopolnjen predlog zakona, ki bo sestavni del
               poročila odbora.</p>
               <p>Ima kdo željo, da poroča na seji Državnega zbora? Če ne, bom pač to moral opraviti
               sam. Hvala lepa.</p>
               <p>S tem zaključujemo tudi to točko dnevnega reda.</p>
               <p>Pardon, pred zaključkom - Kmetijsko-gozdarska zbornica nam je posredovala še predloge
               za tri sklepe, ki naj bi jih odbor spreje. Ti sklepi so identični, kot jih je sprejel
               matično Odbor za kmetijstvo, gozdarsko politiko. Predlagam, da to ostane v tistem
               odboru in da mi posebej ne sprejemamo, ker bi potem samo dvakrat vlada dobila te
               stvari in je to pravzaprav brezpredmetno. Soglašamo pa oziroma se strinjamo s tem kot
               je matični odbor že sprejel. O.K.? </p>
               <p>Prehajamo na <title>6. TOČKO DNEVNEGA REDA - POROČILO D.S.U. -DRUŽBE ZA SVETOVANJE IN
                  UPRAVLJANJE D.O.O. O IZVAJANJU NALOG NA PODLAGI 62. ČLENA ZAKONA O ZAKLJUČKU
                  LASTNINJENA IN PRIVATIZACIJE PRAVNIH OSEB V LASTI SLOVENSKE RAZVOJNE DRUŽBE V
                  OBDOBJU OD 1. 1. 2010 DO 30. 9. 2010.</title>
               </p>
               <p>Odbor bo poročilo obravnaval kot matično delovno telo, v skladu s četrtim odstavkom
               71. člena Poslovnika Državnega zbora. v okviru te točke gre za obravnavo poročila, ki
               ga je D.S.U. na podlagi 62. člena zakona o zaključku lastninjenja in privatizacij
               pravnih oseb v lasti Slovenske razvojne družbe, dolžna Državnemu zboru posredovati
               vsake tri mesece. Ker gre za obravnavo problematike, ki se nanaša na javno
               premoženje, je za to področje na podlagi odloka o ustanovitvi in nalogah delovnih
               teles Državnega zbora v sedanjem mandatu izrecno pristojen Odbor za finance in
               monetarno politiko.</p>
               <p>Kot dodatno gradivo ste v vednost prejeli: dopis D.S.U. v zvezi z neodplačnim
               prenosom zazidanih stavnih zemljišč na lokalne skupnosti z dne 18. 11. 2010.</p>
               <p>K tej točki so vabljeni: predstavniki D.S.U., Ministrstva za javno upravo in
               Ministrstva za finance.</p>
               <p>Uvodno besedo dajem predstavniku D.S.U.-ja direktorju, prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp174">

               <speaker>MARJAN PODGORŠEK:</speaker>

               <p>Najlepša hvala predsednik.</p>
               <p>Mogoče bi v prvem delu na kratko predstavil naše poročilo in se potem v drugem delu
               dotaknili problematike, ki nam je bila izrecno s strani odbora naložena, ki je malo
               bolj kompleksna.</p>
               <p>Poročilo prejemate trimesečno, je standardne vsebine, kreira se kumulativno, tako da
               so iz njega razvidne vse spremembe in je v bistvu primarne narave vseh 80 strani za
               eno pregledno in urejeno sledenje in zato ga posebej in na dolgo verjetno nima niti
               smisla predstavljati.</p>
               <p>Mogoče iz tekočega poslovanja in sprememb, ki se nam zdijo v zadnjem obdobju
               pomembnejše, bi izpostavil to, da z začetkom januarja nakazali prvi del letošnjega
               prispevka za državni proračun v višini 269 tisoč evrov. poleg tega poteka intenzivno
               urejanje naših vpisov v evidence geodetske uprave. Imamo, kot je razvidno iz poročil,
               veliko število raznoraznih parcel in drugih vpisov in računamo, da bomo v zakonskem
               roku oziroma s strani GURS-a v predvidenem roku te evidence uspeli urediti. </p>
               <p>Tretja stvar, ki je v zadnjem času aktualna, so naše naloge s področja mednarodnega
               delovanja. Mi smo, kot je poznano, vključeni in tudi pristojni za nekatere stvari pri
               urejanju meddržavnih vprašanj z Republiko Hrvaško in v zvezi s tem pospešeno urejamo
               oziroma imamo tudi nekatere iniciative za urejanje vprašanj lastništva v Posočju. V
               zvezi s tem, upajmo lahko, na naslednji seji poročali kaj bolj detajlno, je pa vse
               odvisno od odzivov s Hrvaške strani. Računamo na pomoč pristojnih ministrstev,
               predvsem Ministrstva za pravosodje.</p>
               <p>Kot dodatno k temu imamo tudi precejšen sklop aktivnosti v Republiki Srbiji. Kot je
               znano s področja javnih pooblasti, se v A bilancah pri nas vodi evidence za približno 40 podjetij, ki teh
               nepremičnin niso lastninila, ampak jih uporabljajo v Srbiji in potekajo raznorazne
               aktivnosti za urejanje njihovega statusa. In v zvezi s tem se nadejamo, da bo
               nadaljevanje uspešno in da bomo čim večje število teh nepremičnin uspeli obdržati v
               lasti slovenskih pravnih oseb.</p>
               <p>To bi bilo na kratko vse glede poudarkov. Glede morebitnih vprašanj pa bomo konkretno
               odgovorili, glede na zastavljena vprašanja. Hvala.</p>
            </sp>
            <sp xml:id="SDT5-OZFIMP-Redna-023-2011-01-19.sp175">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Trenutno Ministrstva za finance ni; predvideno je, da jim damo besedo. Želi besedo
               predstavnica Ministrstva za javno upravo? Gospa državna sekretarka, beseda je
               vaša.</p>
            </sp>
            <sp xml:id="SDT5-OZFIMP-Redna-023-2011-01-19.sp176">

               <speaker>TINA TERŽAN:</speaker>

               <p>Ministrstvo za javno upravo je bilo vabljeno tako, dodatno. Gre namreč za tisti drugi
               del razprave, ki jo gospod direktor pravzaprav sploh še ni začel. Gre pa za
               problematiko neodplačnih prenosov zemljišč iz DSU na lokalne skupnosti.</p>
               <p>Mislim, da je glavno sporočilo, glede na to, da predvidevam, da ste utrujeni po vseh
               teh dolgih razpravah, to, da obstaja in da je sistemska rešitev, da se bo ta zadeva
               lahko v prihodnjih mesecih reševala. Novi zakon o nepremičninskem skladu kot tudi
               novi zakon o ravnanju s stvarnim premoženjem države in lokalnih skupnosti nam
               nalagata, da tako kot v preteklih letih, tu mislim na leti 2003 in 2004, kar je
               razvidno iz dopisa, bo ta postopek potekal dvofazno ali tripartitno. Se pravi,
               dejansko družba DSU nima možnosti, ali so pravne ovire, da bi neposredno prenašala
               zemljišča na lokalne skupnosti. Medtem ko, glede na to, da je tudi DSU last Republike
               Slovenije, bo šel ta postopek predvidoma tako, da se bo nepremičnina prenesla na
               Republiko Slovenijo, ta pa bo lahko neodplačni prenos na lokalne skupnosti
               realizirala, seveda v skladu z veljavnimi predpisi.</p>
            </sp>
            <sp xml:id="SDT5-OZFIMP-Redna-023-2011-01-19.sp177">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p>Odpiram razpravo o obravnavanem poročilu, glede na to, da Ministrstva za finance ni
               in jim bomo dali besedo kasneje. Gospod Trofenik, prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp178">

               <speaker>VILI TROFENIK:</speaker>

               <p>Hvala.</p>
               <p>Najprej ugotavljam, da nismo sklepčni in je sploh vprašanje kakršnegakoli
               nadaljevanja te točke, čeprav sem osebno zelo zainteresiran, da bi razpravljali o tej
               točki. Zaradi racionalne izrabe časa bi pa le prosil malo bolj podrobno pojasnilo,
               zakaj je nastal zaplet s prenosom nezazidanih stavbnih zemljišč. Namreč, sem eden od
               dveh avtorjev te rešitve iz leta 1998, ko smo to z amandmajem vnesli takrat v zakon o
               skladih, ker ni bilo možno odpreti zakona o Skladu kmetijskih zemljišč. Potem se je
               to bilo v prejšnjem mandatu kljub opozorilom črtalo iz zakona o skladih. S spremembo
               zakona o Skladu kmetijskih zemljišč v tem mandatu je bilo to zopet vrnjeno. In se
               gremo nek pingpong. Zakaj pa niso v preteklosti po prvotni zakonski rešitvi bile
               zadeve dokončno urejene, če bi šli analizirat, bi ugotovili, da je za to, bom zelo
               direktno povedal, praktično krivo nagajanje vodstva Sklada kmetijskih zemljišč in
               nekatere špekulacije, ki so iz tega sledile. Ker je sklad videl priliko prihodkov in
               trženja teh stvari, ki mu praktično niso pripadale. In zdaj, če nas je poslance kdo
               tako malo okrog prinesel z raznimi spremembami zakonodaje, ki vodijo zdaj v tako
               zapletanje, tripartitnost in nekatere zadeve, mislim, da moramo na ustrezen način
               reagirati.</p>
               <p>Zato, predsednik, predlagam, da točko prekineš, ko dobimo odgovore na to, in
               nadaljujemo na eni izmed naslednjih sej z ustreznim sklepom. Ker za tako stanje, kot
               je trenutno, ni opravičila.</p>
            </sp>
            <sp xml:id="SDT5-OZFIMP-Redna-023-2011-01-19.sp179">

               <speaker>PREDSEDNIK BOGDAN ČEPIČ:</speaker>

               <p>Okej. Imamo proceduralni predlog, in sicer, da trenutno točko prekinemo, nadaljujemo
               na eni od naslednjih sej, do takrat pa pridobimo še dodatna gradiva v zvezi s problematiko prenosa teh
               zemljišč. Če sem pravilno razumel, kajne?</p>
               <p>Ta proceduralni predlog dajem na glasovanje. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je proceduralni predlog, da nadaljujemo na eni od naslednjih sej,
               sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>7. TOČKO DNEVNEGA REDA - LETNO POROČILO AGENCIJE ZA JAVNI NADZOR
                  NAD REVIDIRANJEM ZA LETO 2009.</title>
               </p>
               <p>Sklepčni smo še, tako da ni nobenega problema, kar se tiče dela odbora.</p>
               <p>Odbor bo poročilo obravnaval kot matično delovno telo, v skladu s četrtim odstavkom
               41. člena Poslovnika Državnega zbora.</p>
               <p>V okviru te točke gre za obravnavo poročila, ki ga je agencija Državnemu zboru
               posredovala v skladu z 29. členom Zakona o revidiranju.</p>
               <p>K tej točki so vabljeni predstavnice in predstavniki Agencije za javni nadzor nad
               revidiranjem in Vlade oziroma Ministrstva za finance. Uvodno besedo dajem
               predstavnici agencije, mag. Mojci Majič. Želite besedo? Prosim.</p>
            </sp>
            <sp xml:id="SDT5-OZFIMP-Redna-023-2011-01-19.sp180">

               <speaker>MAG. MOJCA MAJIČ:</speaker>

               <p>Hvala lepa.</p>
               <p>Namen tega poročila je predstaviti delovanje agencije. Zdaj moram povedati, da je
               malo starejšega datuma, za leto 2009, glede na to, da trenutno že pripravljamo letno
               poročilo za leto 2010, vendar pa zaradi, tudi v obrazložitvi ste dobili, zaradi
               administrativnih zapletov z Ministrstvom za finance. Zato je agencija torej sama
               posredovala to poročilo Državnemu zboru.</p>
               <p>Poročilo dejansko prikazuje delovanje agencije za obdobje desetih mesecev, glede na
               to, da je agencija operativno pričela delovati od marca 2009. In v tem obdobju je
               bilo treba postaviti oziroma v začetku vso infrastrukturo, kadre in vse ostale zadeve
               za delovanje agencije.</p>
               <p>Mogoče bi samo na kratko omenila, da z zakonom o revidiranju je bila ustanovljena
               Agencija za javni nadzor nad revidiranjem, s tem da je država dobila še drugega
               nadzornika poleg Slovenskega inštituta za revizijo. In tako dejansko nadzor nad
               revizorji, revizijskimi družbami ter pooblaščenimi ocenjevalci vrednosti opravljamo v
               Sloveniji Slovenski inštitut za revizijo in Agencija za javni nadzor nad
               revidiranjem, v skladu s svojimi pooblastili.</p>
               <p>Bistveno za agencijo je to, da agencija odloča v postopkih nadzora nad revizorji in
               pooblaščenimi ocenjevalci. Te pristojnosti namreč Slovenski inštitut za revizijo nima
               več. In v letu 2009, ko je bilo prvo, začetno leto delovanja agencije, je bilo
               izdanih že kar nekaj ukrepov, še več pa v letu 2010, z nadaljevanjem v letu 2011.
               Kajti namen je, da se okrepi javni nadzor nad revidiranjem, da se zagotovi večja
               kakovost revidiranja. Priče smo namreč številnim dogodkom, številnim negativnim
               odmevom v javnosti glede posameznih revizorjev, revizijskih družb, in prav je, da se
               zagotovi ustrezen nadzor tudi nad to stroko, da se revizijski stroki povrne določen
               ugled. Ravno to je naše temeljno poslanstvo, torej zagotoviti javen, neodvisen
               nadzor, torej zunanji nadzor še poleg Slovenskega inštituta za revizijo. Z inštitutom
               tudi ustrezno sodelujemo, imamo podpisan sporazum o medsebojnem sodelovanju, kjer so
               že določene pristojnosti, poleg zakonske, med inštitutom in agencijo. Vendar pa moram
               povedati, da glede na zakonsko določbo, kjer se opravljajo revizije oziroma nadzor
               nad revizorji, na vsake tri leta revidirajo revizorji družbe, ki kotirajo na borzi,
               in na šest let ostalo. Agencija pa opravlja dejanski nadzor na podlagi določenih
               pobud, prijav, ker teh pa je v zadnjem času izredno veliko. Veste, da zmeraj se
               pojavljajo vsaj v zadnjem času določene prijave, bodisi s strani nezadovoljnih
               delničarjev, upnikov ali kakorkoli, glede na delo revizorjev, glede na revidiranje
               računovodskih izkazov. Saj se pogosto zahteva potem tudi posebne revizije oziroma
               izredne revizije. Vse premalokrat pa se ugotavlja in zahteva odgovornost, tako
               nadzornih svetov kot poslovodstev v posameznih družbah, in se vse preveč prelaga
                   določeno breme in zahtevo
               ter odgovornost na revizorje. Res, revizor deluje v javnem interesu, to je njegovo
               poslanstvo, da daje nepristranska, objektivna mnenja, temeljno poslanstvo agencije pa
               je, da še zagotovi ta javni nadzor, neodvisni nadzor in zagotovi večjo kvaliteto nad
               revizorji.</p>
               <p>Agencija je sicer posredni proračunski uporabnik, vendar trenutno smo v celoti
               financirani iz proračuna Republike Slovenije. Prizadevamo si za spremembo zakona o
               revidiranju, zato imamo tudi odprt zakon o revidiranju, kjer si prizadevamo za
               spremenjen način financiranja, da bi torej za javni nadzor plačevale gospodarske
               družbe, ki so zavezane k obvezni reviziji, velike in srednje družbe, vendar to je še
               stvar priprave in določenih pogajanj. V glavnem, želimo torej še bolj izpostaviti to
               našo temeljno nalogo in, kot sem omenila, zagotoviti večjo kakovost ter nadzor nad
               revizorji. Hvala lepa.</p>
            </sp>
            <sp xml:id="SDT5-OZFIMP-Redna-023-2011-01-19.sp181">

               <speaker>PREDSEDNIK BOGDAN ČEPIČ:</speaker>

               <p>Hvala tudi vam.</p>
               <p>Želi besedo predstavnica Vlade? <stage>(Ne želi.)</stage></p>
               <p>Odpiram razpravo o poročilu agencije. Želi kdo razpravljati? Ugotavljam, da ne, zato
               zaključujem razpravo.</p>
               <p>Odboru predlagam naslednji predlog sklepa: Odbor za finance in monetarno politiko se
               je seznanil z letnim poročilom Agencije za javni nadzor nad revidiranjem za leto
               2009, ki ga je agencija predložila Državnemu zboru na podlagi 29. člena Zakona o
               revidiranju.</p>
               <p>Želi kdo razpravljati o tem sklepu? <stage>(Ne želi.)</stage> Zaključujem razpravo in prehajamo na
               glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem današnjo sejo Odbora za finance in monetarno politiko. Hvala
               lepa.</p>
               <stage type="time">(Seja je bila končana 19. januarja 2011 ob 13.30.)</stage>
            </sp>
         </div>
      </body>
   </text>
</TEI>
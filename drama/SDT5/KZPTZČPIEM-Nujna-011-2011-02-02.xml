<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZPTZČPIEM-Nujna-011-2011-02-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9A12F30935AF7534C125782600478F22</idno>
               <idno type="custom" subtype="day">065BAE8B2E41B90DC125782C002541A1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=065BAE8B2E41B90DC125782C002541A1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZPTZČPIEM-Nujna-011-2011-02-02.KZPTZČPIEM" n="011">
               <name>Nujna</name>
               <date when="2011-02-02"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZPTZČPIEM-Nujna-011-2011-02-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZPTZČPIEM-Nujna-011-2011-02-02.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">11. nujna seja</stage>
            <stage type="date">(2. februar 2011)</stage>
            <stage type="chairman">Sejo je vodila Eva Irgl, predsednica komisije.</stage>
            <stage type="time">Seja se je pričela ob 8.01. </stage>


            <sp xml:id="SDT5-KZPTZČPIEM-Nujna-011-2011-02-02.sp1">

               <speaker>PREDSEDNICA EVA IRGL:</speaker>

               <p>Dobro jutro in lepo pozdravljeni. Pričenjam 11. nujno sejo Komisijo za peticije ter
               za človekove pravice in enake možnosti. Lepo pozdravljam članico oziroma zdaj imamo
               še nove člane tudi te komisije in lepo pozdravljam tudi vse ostale vabljene, ki ste
               se danes udeležili te seje komisije čeprav nekateri, ki smo jih vabili pa mislim da
               bi morali biti tukaj zaenkrat še ne vidim, morda v nadaljevanju še pridejo.</p>
               <p>Obveščam vas, da so zadržani in se seje ne morejo udeležiti gospod Franc Bogovič, ki
               se opravičuje drugače pa gospoda Marijana Križmana, ki je od včeraj naprej tudi naš
               član komisije nadomešča gospa Darja Lavtižar Bebler, ki jo lepo pozdravljam.</p>
               <p>Prehajamo na določitev dnevnega reda seje komisije. S sklicem seje ste prejeli
               naslednji dnevni red: Ali predstavlja omejitev dostopa do arhivskega gradiva Arhiva
               Republike Slovenije, to je gradiv bivše Službe državne varnosti - UDBE, ki je javno
               dostopno, nedopustno zlorabo prava? Ker k dnevnemu redu seje ni bilo predlogov za
               razširitev oziroma za umik katere od predlaganih točk je  torej določen dnevni red seje kot je bil predlagan s
               sklicem. Naj pa na začetku samo vas obvestim vse prisotne danes tukaj na tej seji, da
               bomo sejo morali prekiniti ob 9.00 uri, se pravi čez slabo uro glede na to, da poteka
               zasedanje državnega zbora mi ne smemo takrat zasedati. Bomo pa sejo, v kolikor je
               danes ne bomo končali in predvidevam, da je verjetno ne bomo, nadaljevali jutri
               zjutraj prav tako ob osmi uri v tej isti dvorani.</p>
               <p>Prehajamo torej na obravnavo <title>1. TOČKE DNEVNEGA REDA</title>, še enkrat naj ponovim
               naslov - <title>TO JE ALI PREDSTAVLJA OMEJITEV DOSTOPA DO ARHIVSKEGA GRADIVA ARHIVA REPUBLIKE
               SLOVENIJE, TO JE GRADIV BIVŠE SLUŽBE DRŽAVNE VARNOSTI - UDBE, KI JE JAVNO DOSTOPNO,
               NEDOPUSTNO ZLORABO PRAVA?</title>
               </p>
               <p>Sejo sem sklicala na podlagi zahteve za sklic nujne seje komisije Poslanske skupine
               Slovenske demokratske stranke in jo bomo obravnavali na podlagi 32. člena Poslovnika
               Državnega zbora. Naj povem, da je Poslanska skupina Slovenske demokratske stranke
               želela, da tudi naša komisija spregovori o zadnjih zagotovo vročih pa tudi zelo
               pomembnih dogodkih v zvezi z omejevanjem in celo prepovedjo dostopa do arhivskega
               gradiva gospodu Igorju Omerzi in Urški Faler pa čeprav jima zakon to dovoljuje in
               omogoča. Seveda se je tukaj potrebno vprašati ali jima ni kršena tudi tista osnovna
               pravica do informiranosti. Vsem državljankam in državljanom Republike Slovenije pa s
               tem tudi osnovna pravica do objektivne zgodovinske resnice. Sploh glede na to, da je
               včeraj tudi Odbor za kulturo, šolstvo, šport in mladino sprejel zakon po nujnem
               postopku, ki še dodatno omejuje dostop do arhivov. In o tem je potrebno danes
               spregovoriti, tudi o tem, na tej seji Komisije za peticije, človekove pravice in
               enake možnosti. Tudi zaradi tega, ker je predsednik Vlade, če se ne motim ravno v
               ponedeljek na poslansko vprašanje gospoda Černača odgovoril, da bo resno razmislil,
               da umakne ta zakon iz procedure. Kot vidimo je ostalo samo pri besedah ampak tega smo
               s strani predsednika Vlade že navajeni, besede se diametralno nasprotujejo dejanjem,
               ki potem sledijo. Tudi danes gospoda predsednika Vlade kot vidim ni, je pa prišel
               direktor SOVE, gospod Selan, ki ga prav lepo pozdravljam.</p>
               <p>Na današnjo sejo, naj povem, sem vabila vse tiste, ki so neposredno in aktivno vezani
               na zadnje dogodke v zvezi z arhivi, vabila pa sem tudi tiste, ki lahko nekaj več
               povedo o časih, ko je nekdanja tajna politična policija oziroma služba Državne
               varnosti grobo kršila osnovne človekove pravice in temeljne svoboščine. Tako menim,
               da bodo vabljeni v nadaljevanju poleg teh, ki se trenutno ukvarjate z aktualnim
               dogodki znali na nek način osvetliti tudi preteklost, to so gospa Alenka Puhar,
               publicistka in esejistka, gospod Marko Hren nekdanji mirovnik ter Drago Demšar,
               pravnik in pa seveda vsi trije tudi aktivni v času dela odbora za človekove pravice.
               Prepričana sem, da bodo znali marsikaj povedati na to temo tudi v nadaljevanju
               seje.</p>
               <p>Torej, kot že rečeno, na sejo sem me drugim vabila predsednika vlade gospoda Boruta
               Pahorja kot predsednika sveta za nacionalno varnost. Danes ga ni med nami pa čeprav
               je v svojem <gap n="..."/><stage>/Nerazumljivo./</stage><gap n="..."/> govoru večkrat povedal, da bo prihajal na komisije
               in odbore. No, na našo komisijo mu še ni uspelo priti čeprav smo ga že večkrat vabili
               tudi nazadnje takrat, ko smo govorili o ustavni obtožbi predsednika Ustave. Vabila
               sem slovensko varnostno obveščevalno agencijo SOVO, kot že omenjeno je z nami
               direktor gospod Sebastijan Selan. Vabila sem Ministrstvo za kulturo, gospod Majdo
               Širca, ministrico, z nami je državni sekretar dr. Stojan Pelko. Seveda sem vabila
               tudi Arhiv Republike Slovenije, direktorja dr. Dragana Matiča ter publicista Igorja
               Omerzo. Naj povem, da se je opravičil, ker je v tujini. Dodatno pa smo vabili že
               omenjene prej.</p>
               <p>Pričenjam torej z obravnavo te točke in najprej je seveda potrebno dati besedo
               predstavniku predlagateljev. Tokrat bom to zahtevo Poslanske skupine SDS v imenu
               predlagateljev obrazložila sama.</p>
               <p>Naj povem, da v Slovenski demokratski stranki ugotavljamo, da se v zadnjem
                  obdobju skušajo nevarno
               znižati že pridobljene pravice, ki se dotikajo arhivov službe za državno varnost
               oziroma arhivov nekdanje UDBE. Naj spomnimo čisto na kratko zato, da bodo tudi tisti
               ki nas danes morda spremljajo preko televizijskih zaslonov vedeli za kaj gre,
               direktor SOVE je arhivsko gradivo službe državne varnosti protipravno označil z
               oznako tajno brez kakršnih koli pooblastil ali zakonske osnove. Tukaj je potrebno
               vedeti, da v primeru Udbe gre za organizacijo, ki jo je tudi vrhovno sodišče
               Republike Slovenije v eni izmed svojih sodb, ki jo imamo tudi tukaj v imenu ljudstva
               označilo za kriminalno združbo katere temeljna naloga je bilo teptanje človekovih
               pravic in preganjanje tako imenovanih notranjih sovražnikov, seveda vse to v imenu
               ščitenja enopartijskega komunističnega sistema s takratne oblasti. Zanimivo je to, da
               je gospod Selan, ki bo kasneje dobil tudi besedo včeraj na Odboru za kulturo, šolstvo
               in šport med drugim dejal, da je pravzaprav SOVA neke vrste nadaljevanje UDBE. s tem
               je po mojem mnenju pravzaprav legitimiral početje UDBE, se pravi to kar je počela v
               prejšnjem režimu. V interesu javnosti je zagotovo, da se preko raziskovanja arhivov
               spozna našo preteklost, danes pa mi ljudem, ki želijo pisati o tem to onemogočamo.
               Praktično jim onemogočamo pisanje knjig na to temo.</p>
               <p>Iz vladne obrazložitve za spremembo Zakona o arhivskih gradivih je mogoče razbrati,
               da se zakon spreminja zato, da se zaščiti določene osebe. Verjetno gre za politični
               vzgib zaščite. In seveda tiste osebe proti katerim bi lahko uradni organi držav
               sprožili kazenski pregon kar pomeni, da se vlada s preprečitvijo dostopa do arhivov
               postavlja nad človekove pravice in tudi nad pravno državo. Zaradi česar nekateri v
               tej državi uživajo privilegij, da proti njim za povzročena, morebitna povzročena
               kazniva dejanja ali za napeljevanje h kaznivim dejanjem ne more biti sprožen niti
               kazenski postopek kaj šele, da bi bili obsojeni. Ta blokada dostopa do arhivov SOVE
               pomeni tudi, po našem mnenju, rehabilitacijo bivših politikov in drugih
               funkcionarjev, ki so bili tako ali drugače seznanjeni z namernimi ali pa izvedenimi
               dejanji takratne službe državne varnosti.</p>
               <p>Ocenjujemo, da je problematika zapiranja gradiv pred javnostjo izjemno pomembna zato
               jo je potrebno osvetliti z več zornih kotov in zato smo v Poslanski skupini Slovenske
               demokratske stranke se tudi odločili, da zahtevamo, da komisija za peticije,
               človekove pravice in enake možnosti opravi to razpravo. Dejstvo je namreč, da smo v
               temu trenutku priča neustavnemu stanju kar priča o kršenju pravnega reda in s tem se
               povzroča tudi rušenje pravne države. Prav neverjetno je namreč, da državni organi ne
               spoštujejo zakonov iz zakonodaje kar je seveda tudi precej nevarna stvar, ki si jo
               tokrat dopuščajo državni organi oziroma Vlada, ki pri tem asistira. Lahko namreč
               doživimo nek nevaren plaz, ki se lahko usuje, kajti na podlagi tega zgleda državljani
               preprosto se enkrat lahko odločijo, da ne bodo spoštovali zakonov. Zakaj pa bi jih
               konec koncev, če jih niti državni organi ne. In to ima seveda lahko za vse nas
               nepopravljive posledice, ki so lahko bistveno večje od tistih, da bi lahko gospod
               Omerza ogrozil nacionalno varnost, če bi vpogledal v arhive, ki jih po zakonu sicer
               lahko vidi ampak so mu bili prepovedani oziroma ta pogled mu je bil na to prepovedan,
               ker je direktor SOVE označil to gradivo kar naenkrat, tako ad hoc na hitro z oznako
               tajno. Pa čeprav so bili pred kratkim vsi ti arhivi javno dostopni, po zakonu.
               Popolnoma legalno, po zakonu so bili dostopni in celo mlada raziskovalka je lahko
               vpogledala v te, po zakonu, 
               dostopne arhive potem pa, ko je gospod Omerza se odločil, da napiše knjigo, predvsem
               o odboru varovanja človekovih pravic v osemdesetih letih potem se je pa zgodil ta
               čudni preobrat in kar naenkrat smo dobili na te arhive oznako tajno.</p>
               <p>Takrat očitno gospod Selan, ne vem ali vas je varnost države, ko je mlada
               raziskovalka pogledala v te arhive tudi skrbelo ali ne, to boste lahko odgovorili v
               nadaljevanju vendar pa mi upravičeno domnevamo, v Poslanski skupini Slovenske
               demokratske stranke, da gre za politični problem in da ste na ta gradiva postali
               pozorni šele po ustavni obtožbi predsednika države 2. marca lansko leto. In zdaj
               verjetno že res celotno vesoljno Slovenijo zanima kaj je v teh biltenih, ki jih je
               želel v vpogled gospod Igor Omerza tako spornega za najvišje politične vrhove, da jih
               je potrebno nemudoma zapreti pred javnostjo. Da pa smo si na jasnem, jaz razumem, da
               nekatere stvari morajo ostati tajne, o tem ni nobenega dvoma ampak do sedaj je bil
               zakon veljaven pet let in vi ste imeli vso možnost, da bi isti dan, ko ste nastopili
               svojo funkcijo takoj dali oznako tajno, če ste menili, da bi lahko razkritje teh
               dokumentov ogrozilo, kakor koli, nacionalno varnost. Tukaj ne gre za obujanje
               preteklosti ampak za soočanje s protipravnim stanjem, ki se je zgodilo in je bilo
               povzročeno s tem ko niste dovolili vpogleda v arhive gospodu Omerzi pa čeprav mu to
               po zakonu pripada.</p>
               <p>V Poslanski skupini Slovenske demokratske stranke smo zato predlagali kar nekaj
               sklepov o katerih bomo verjetno več rekli v nadaljevanju. Naj pa povem, da je
               poslanska skupina Slovenske demokratske stranke predlagala še dodaten sklep, ki ga
               boste dobili v nadaljevanju na mize. Verjetno danes ali pa v nadaljevanju seje.
               Verjetno nam pa ni zdaj potrebno brati samih sklepov, ker jih imate tudi že
               zapisane.</p>
               <p>Toliko zaenkrat v imenu predlagateljev, zdaj pa dajem besedo ostalim vabljenim na
               sejo, da predstavijo stališča k zahtevi. Najprej sem želela dati besedo predsedniku
               Vlade, gospodu Borutu Pahorju, ki ga danes žal ni med nami. Zato pa dajem zdaj besedo
               najprej direktorju slovenske varnostno obveščevalne agencije oziroma SOVE, gospodu
               Sebastijanu Selanu, izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp2">

               <speaker>MAG. SEBASTIJAN SELAN:</speaker>

               <p>Hvala za besedo.</p>
               <p>Jaz v prvi vrsti bi vas želel popraviti glede vaše navedbe, da sem včeraj izjavil, da
               je Slovenska obveščevalna varnostna agencija naslednica UDBE. Ta zadeva ni točna in
               drži, včeraj sem jasno pojasnil, da pravzaprav slovenska obveščevalna varnostna
               agencija samo na določenem področju, to je obveščevalnem in protiobveščevalnem
               področju nadaljuje delo, podobno kot je delala takratna SDV oziroma kasneje VIS.
               Slovenska obveščevalna varnostna agencija je nastala z varnostne informativne službe,
               ne direktno iz SDV-ja. To je prva zadeva.</p>
               <p>Drugič, zelo jasno sem včeraj tudi jasno pojasnil, da ideološko slovenska
               obveščevalna varnostna agencija nima ničesar skupnega s takratno službo Državne
               varnosti ,tako imenovano SDV. Potrebno je tudi jasno pojasniti, da slovenska
               obveščevalna varnostna agencija nima nikakršne težave, ne problematizira javne
               dostopnosti gradiva po tako imenovani notranji problematiki. Da bo javnosti jasno kaj
               pravzaprav je notranja problematika, to je delo, ki ga je takratna SDV, tako
               imenovana tajna policija katero pravzaprav notranjo problematiko, da bo vsem jasno,
               obsojam, tudi obsojam, je zelo jasno potrebno povedati, da notranjo problematika je
               prosta in jasno povsem dostopna, da jo Slovenska obveščevalna varnostna agencija ni
               problematizirala, je ne bo problematizirala in tudi v primeru gospoda Omerze tega
               področja ne problematizira. Se pa pojavlja vprašanje ali je smiselno oziroma in tukaj
               smo pa pravzaprav  v Slovenski
               obveščevalni varnostni agenciji ocenili, da pa so podatki iz področja obveščevalne in
               protiobveščevalne dejavnosti tako problematični da bi lahko ogrozili življenje ljudi,
               zdravje ljudi, varnost teh ljudi, pomena <gap n="..."/><stage>/Nerazumljivo./</stage><gap n="..."/> tajnih sodelavcev
               takratne SDV konec koncev in enega dela tudi današnjih tajnih sodelavcev. Da smo
               pravzaprav ocenili, da je smiselno opozoriti na problem in da vam jasno povem zadržke
               ki smo jih imeli pri ocenjevanju smiselnosti kako pravzaprav to zadevo razrešiti.</p>
               <p>Slovenska obveščevalna varnostna agencija je v mesecu januarju, če se ne motim, jasno
               zaprosila tudi za mnenje varuhinjo človekovih pravic. In če citiram pravzaprav,
               oziroma pojasnim kaj pravzaprav varuhinja človekovih pravic ugotovila, pravzaprav je
               potrdila naše zadržke, je jasno potrdila osnovo; dostopnost arhivskega gradiva
               nekdanje SDV brez dodatnih omejitev po mnenju varuhinje človekovih pravic ogroža
               izvajanje zlasti Ustavne pravice do osebne varnosti in dostojanstva, ki jo zagotavlja
               34. člen Ustave Republike Slovenije, do varstva pravic zasebnosti in osebnostnih
               pravic, ki jih zagotavlja 35. člen Ustave Republike Slovenije ter pravice do domnevne
               dolžnosti, ki jo zagotavlja 27. člen Ustave Republike Slovenije. Poglejte, to so bili
               eni izmed zadržkov, ki smo jih imeli pri tem ali je nujno oziroma ali je varno
               objaviti prav vse gradivo s področja obveščevalne in proti obveščevalne dejavnosti.
               Jaz mislim da tudi ta potrditev pravzaprav, to strinjanje tudi varuhinje človekovih
               pravic potrjuje, da se slovenska obveščevalna varnostna agencija odločila prav.
               Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp3">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Zdaj dajem besedo Ministrstvu za kulturo oziroma gospodu
               državnemu sekretarju, dr. Stojanu Pelku, izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp4">

               <speaker>DR. STOJAN PELKO:</speaker>

               <p>Predsedujoča, gospe poslanke, gospodje poslanci, spoštovani gostje.</p>
               <p>Jaz se v imenu Ministrstva za kulturo in vlade zahvaljujem za priložnost, da pojasnim
               predlog Zakona o spremembah in dopolnitvah zakona o varstvu dokumentarnega arhivskega
               gradiva. Kajti prepričan sem, da s pojasnilom intence tega predloga zakona in rešitve
               o njem mi mnoge stvari pojasnil. Pa vendar bi rad samo dve uvodni opombi omenil, ker
               ste apostrofirali predsednika Vlade, rad bi spomnil, da je seveda prejšnji teden bil
               na komisiji za nadzor obveščevalnih služb, da je v ponedeljek odgovarjal na poslansko
               vprašanje in da je za danes popoldne povabil predsednike parlamentarnih strank in
               vodje poslanskih skupin. Ta aktivnost predsednika Vlade je v enem tednu, boste gotovo
               pritrdili, več kot intenzivna.</p>
               <p>Hkrati bi pa rad tudi, ker ste sami apostrofirali javnost in prenos povedal, da smo
               bili predstavniki vlade v zadnjem tednu zdaj že vsaj trikrat v priložnosti, da zelo
               veliko vsebinsko pojasnimo in bi preprosto se mi zdi, da se med posameznimi forumi
               Državnega zbora dogaja nek promet navedb, če vsakič znova ne povemo vsega, zelo hitro
               se lahko zgodi, da je kakšna stvar narobe razumljena. Zato bi rad spomnil, da smo na
               komisiji za nadzor obveščevalnih služb pod predsedovanjem in pod napotki predsednika
               Černača nismo razpravljali vsebinsko ampak zgolj procesno ali je ta predlog zakona si
               zasluži nujno obravnavo. Nato so poslanci v ponedeljek, s štiriinštiridesetimi
               glasovi za povedali da, da.</p>
               <p>Potem se je pa včeraj zjutraj in do pozno zvečer na matičnem odboru zgodila vsebinska
               razprava in ta vsebinska razprava je, kot veste pripeljala do desetih glasov za to
               rešitev in do obstrukcije petih opozicijskih poslancev. Mislim da je pomembno to
               povedati, zato ker ta predlog se pa od začetne intence zgolj z izjemo upoštevanja
               parih pripomb Zakonodajno-pravne službe v amandmajih ni v temelju spreminjal. In ta
               temelj je v obrazložitvi, dovolite, da to citiram s strani trinajst, obrazložitve
               vladnega materiala je pa naslednje; rezultat predlagane ureditve sme biti le takšen,
               da bodo gradiva nekdanje SDV in njenih predhodnic, ki se nanašajo na varnost
               političnega sistema nekdanje enostrankarske države, torej gradiva politične policije
               še vedno dostopne javnosti po splošnih določbah arhivske zakonodaje. Ne bodo pa
               dostopna gradiva, ki se nanašajo na klasično obveščevalno in proti obveščevalno
               dejavnost varovanja države oziroma njenega ustavnega reda, ki niso dostopni v
               javnosti niti v drugih evropskih ustavnih demokracija. Pod dodatnim pogojem da bi
               razkritje teh gradiv še vedno lahko škodovala varnosti države.</p>
               <p>To je potrebno povedati, ker brez razumevanja tega konteksta intenca predloga zakona ni jasna. Osnovna intenca
               predloga zakona je pa vezana z enim samim členom in to je s 165. členom, ki mu, če mi
               dovolite besedno igro, spodaj v oklepaju se imenuje roki nedostopnosti mislim pa, da
               bi mu lahko rekli vzroki nedoslednosti. Namreč ta 65. člen je v svojih posameznih
               štirih alinejah nedosleden, ker v svojem prvem odstavku eksplicitno pove, da tisti
               podatki, ki se nanašajo na državno varno javnost, tudi v nadaljevanju obveščevalno
               varnostno dejavnost, postanejo dostopni z uporabo praviloma najkasneje štirideset let
               po nastanku. Potem pa v tretjem odstavku kjer pa ponovno apostrofira obveščevalne
               varnostne službe, decidirano reče, da je dostopno brez omejitve. In seveda popolnoma
               utemeljeno pove katere so izjeme, ne rešuje pa situacije, ki jo je ravnokar gospod
               omenil.</p>
               <p>In ko je Vlada in tukaj se pa sedaj vračam na vsebinsko pojasnilo, intence tega
               predloga<gap n="..."/> Vlada je tukaj imela resno dilemo, če smem tako reči, ustavne presoje ali
               spremembe zakona? In to odločitev je vzela Vlada nase, po posvetovanju pristojnih
               resorjev, lastne Zakonodajno-pravne službe, navsezadnje tudi slovenske obveščevalne
               agencije in je, včeraj smo na odboru bolj kot ilustracijo pa vendarle citirali tudi
               nekdanjega ustavnega sodnika gospoda Lovra Šturma in pravosodnega ministra, ki je po
               navedbi Večera, 10. januarja, ko če Vlada misli, da je kaj protiustavno naj zakon
               spremeni in pošlje v parlament. Ustavno sodišče ne more biti njen pravni svetovalec.
               Ampak tudi v mnenju, ki ga je gospod Selan citiral je potrebno povedati, da je
               varuhinja človekovih pravic rekla, varuh tudi ocenjuje, da določba tretjega odstavka
               65. člena ne upošteva dovolj navedenih pravic in interesov in v zvezi s tem daje
               prevelike pristojnosti in odgovornosti arhivskim organom zato, bi bilo potrebno to
               določbo čim prej spremeniti oziroma dopolniti. Še več, čisto na koncu pred samim
               podpisom gospe Zdenke Čebašek Travnik piše, nevarnosti posegov v navedene pravice in
               svoboščine pa je po mnenju varuha najbolj primerno opraviti s čim prejšnjo ustrezno
               spremembo tega zakona.</p>
               <p>In čisto na koncu, Vlada je tudi preklicala stopnjo interno dokumenta sekretariata
               Sveta za nacionalno varnost kjer je predlagala Ministrstvu za kulturo, da izvede vse
               potrebne postopke, da se 65. člen Zakona o varstvu dokumentarnega in arhivskega
               gradiva dopolni tako, da arhivsko gradivo nekdanje službe državne varnosti, ki se
               nanaša na obveščevalno in protiobveščevalno področje ne bo dostopno javnosti.</p>
               <p>To so pojasnila zaradi česar se s tem predlogom Vlada pojavi v Državnemu zboru in
               hoče rešiti eno situacijo. Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp5">

               <speaker>PREDSEDNICA EVA IRGL:</speaker>

               <p>Najlepša hvala tudi vam, no če smo že pri pravnih strokovnjakih, ker ste jih omenjali
               tudi gospod dr. Rajko Pirnat je dejal, da ocenjuje, da je Vlada organizirano
               onemogočila vpogled v arhive SDV. Tako da tukaj bi lahko razpravljali o pravnih
               mnenjih se pa jasno postavlja konkretno vprašanje še vedno kljub temu kar ste vi zdaj
               povedali, kako je možno, da je lahko pred letom in pol osebna vpogledala v te arhive,
               seveda po zakonu in to ni bilo sporno in tudi ni ogrožalo nikakor nacionalne
               varnosti. Mene resno zanima ali s tem, ko je ta gospa vpogledala v te arhive ali je
               tudi danes še vedno grožnja nacionalne varnosti? Tukaj bi jaz želela, da razčistimo
               to dilemo, tudi z gospodom Selanom mogoče. </p>
               <p>Zdaj pa dajem besedo še Arhivu Republike Slovenije, gospodu direktorju dr. Draganu
               Matiću, izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp6">

               <speaker>DR. DRAGAN MATIĆ:</speaker>

               <p>Hvala za besedo.</p>
               <p>Po mojem osebnem mnenju in po informacijah, ki sem jih dobil tudi od dolgoletnega,
               nekdanjega dolgoletnega direktorja Arhiva Republike Slovenije bi pravzaprav vir vseh
               teh težav s katerimi se srečujemo danes tisti del veljavnega zakona o varstvu
               dokumentarnega in arhivskega gradiva, ki ravno opredeljuje  v svojem tretjem odstavku 65. člena, da je poleg vsega
               ostalega tudi arhivsko gradivo nekdanje obveščevalne in protiobveščevalne službe SDV
               prosto dostopno brez omejitev. Kot je tudi dr. Žumar<stage>(?)</stage> sam večkrat izjavil za medije
               v teh dneh, je pravzaprav takrat v tem postopku sprejemanja zakona bilo izvršeno, če
               lahko se tako izrazim, nasilje politike nad stroko, kar je v nasprotju s strokovnimi
               arhivskimi stališči, strokovnimi stališči pristojne službe za slovensko
               obveščevalno-varnostne agencije, bilo v drugem branju z amandmajem, bi bil v drugem
               branju z amandmajem spremenjen tekst, ki je pravzaprav našo državo pripeljal v
               situacijo, da je glede varovanja tovrstnega arhivskega gradiva v neprimerljivi
               situaciji z drugimi evropskimi državami. Prav nikjer v Evropi ni gradivo nekdanjih
               socialističnih obveščevalno-varnostnih služb dostopno v celoti. Vsaj del tega gradiva
               je nedostopen ravno iz teh razlogov o katerih govorimo danes. To je varnost življenja
               posameznikov in pa interesi varovanja države oziroma državnih skrivnosti. Se pravi
               tukaj se je zakonodajalec odločil, da bo prezrl strokovna mnenja in je šel tako
               daleč, da je pravzaprav zakon, ki je napisan tako da je tudi protiustaven pa to zdaj
               ni mnenje, da je ustavno sporen, da ne bom uporabil pretežke besede pa to ni zdaj
               stališče Arhiva Slovenije ali pa katerega koli uradnika ali pa državnega organa,
               ampak stališče eminentnega pravnega strokovnjaka in tudi profesorja univerzitetnega
               za ustavno pravo, dr. Mira Cerarja, da je izvajanje tega zakona nevarno za življenje
               posameznikov je stališče sekretariata sveta za nacionalno varnost. Tam sedijo gospe
               in gospodje, ki so uniformirani. O tem kaj bi lahko povzročilo, kakšne posledice bi
               lahko povzročilo dostopanje do tega gradiva in pa tudi imajo znanja, da lahko to
               presodijo in to so vsi momenti, ki kažejo na to, da je zakon potrebno spremeniti in
               da verjetno, če je bilo to mnenje sekretariata za sveta za nacionalno varnost tako
               eksplicitno, da je tudi nujnost tega postopka na ta način utemeljena. Arhiv Republike
               Slovenije se je v tej situaciji našel v zelo neugodnih razmerah. Po eni strani je
               zakon jasen, kljub temu da je bil napisan v nasprotju z načeli arhivske stroke in
               Arhiv Republike Slovenije je od vsega začetka tudi vztrajal, kar je razvidno iz
               uradne korespondence, da je treba gospodu Omerzi omogočit dostop do tega gradiva,
               potem so pa nastopili momenti, ki so govorili v prid temu, da je vendarle treba
               odgovornim v tej državi, nenazadnje tudi politiki dati še eno možnost, da razmisli o
               tem preden nastopijo nepopravljive težke posledice za življenje posameznikov in za
               interese države in v tej situaciji se mi zdi, da ni bilo drugega izhoda kakor to, da
               skušamo čim prej obvestiti Vlado, da zbere sredstva, ki so ji na voljo ali da gre na
               Ustavno sodišče ali pa, da kot je omenil tudi državni sekretar, sama popravi zakon,
               kar je nenazadnje bilo tudi stališče dr. Šturma, ki je, če lahko tako rečem, tudi
               tvorec sedanjega tretjega odstavka 65. člena, vsaj tako so me informirali, da je to
               pravzaprav njegova intenca bila takrat pred štirimi leti in pol, da je napisan tako
               kot je. Toliko bi jaz zaenkrat imel v pojasnilo, če pa je treba pa lahko tudi
               kasneje. Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp7">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Kot sem že prej uvodoma omenila, na tej seji ne bomo
               govorili samo o tem, da državni organi zapirajo dostop do arhivskega gradiva, ampak
               bomo  govorili tudi malo o
               preteklem času, se pravi o tem kako je nekdanja tajna politična policija oziroma SDV
               kršila človekove pravice in temeljne svoboščine in kaj pravzaprav se dogaja danes ko
               zapiramo te arhive, kar je še posebej aktualno, sploh v luči tedanjih dogodkov. Zato
               dajem v tem trenutku besedo dodatno vabljenim na sejo. Najprej pravniku gospodu Dragu
               Demšarju. Izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp8">

               <speaker>DRAGO DEMŠAR:</speaker>

               <p>Torej ta debata je vsekakor, bi rekel, da ima dve plati. Po eni strani gre, kolikor
               sem razumel iz tega vabila oziroma tega kar je Poslanska skupina SDS vložila, zato da
               se pogovarjamo oziroma da odločate o tem kakšno naj bo to ravnanje, ki sta ga
               povzročila direktor Sove in direktor Arhiva, ko se Omerzi ni dovolilo, da se pogleda
               to in, da je baje, vsaj to vemo bolj iz medijev, tega materiala, da vidiš, nimamo
               nobene odločbe, ne odločbe ki so jo izdali, ne njene obrazložitve, ne ničesar drugega
               in, da se torej glede tega zavzema stališče in to ravnanje ocenijo.</p>
               <p>Kot sem lahko na podlagi teh materialov, ki so predloženi bili, kot rečeno brez
               obrazložitve teh sklepov, se lahko človek samo začudi, da sta pristojna oziroma Sova
               in Arhiv tako reagirala. Po eni strani kolikor, če prav razumem stvari, je situacija
               takšna, da je Sova samo fizičen varovatelj tega materiala, ker pač pri Arhivu nimajo
               dovolj prostora. Tako je bilo vsaj pojasnjevano že večkrat v javnosti. Da pa o tem
               odloča kajpada Arhiv komu dovoli in komu ne in Arhiv kot državni, inštitucija, ki jo
               je država ustanovila, seveda se mora zakona držati, mora po zakonu ravnati in ta
               zakon po katerem bi moral ga spoštovat in ga upoštevat dokler ta zakon velja,
               zaenkrat še velja, velja že 5 let. 5 let, kar je dolga doba. Tisti, ki so imeli
               interes, kot zdaj prihajajo na dan z nekimi temi nebuloznimi pojmi, to lahko rečem,
               čeprav pravo seveda velikokrat uporablja te široke pojme in je potem stvar
               interpretacije, ampak zdaj mahati s to nacionalno varnostjo, nekim ogrožanjem
               življenj, ja ljubi bog, 5 let je bilo to tako, kje je bil kdo kaj ogrožen, kaj se je
               zgodilo? Kdo je kaj na podlagi teh podatkov delal, kaj podvzemal, kaj poskušal
               narediti? Zdaj reči, da je to razlog, da je treba Omerzi bilo to preprečit. Še
               posebej ko vidite tam kakšne podatke je zahteval. Torej samo od leta 1971 do 1976 pa
               1982 pa 1984 neki biltenu, na mikrofilmih to kar je bilo rečeno. Tako, da osnova, da
               mu ne bi tega dovolili bi bila lahko samo, če bi bili tam notri ti podatki, tako
               imenovani občutljivi osebni podatki. Povedano je kaj so občutljivi v samem zakonu, ki
               so bili pridobljeni s kršenjem človekovih pravic in temeljnih svoboščin ter se
               nanašajo na osebe, ki niso bile nosilke javnih funkcij. Se pravi smisel te 3.
               določbe, če prav razumem, je seveda ta, da se je zaščitilo ljudi, ki so bili
               špionirani, ki so bili kakor koli zasledovani, ki so bili njihovi podatki pridobljeni
               oziroma njihovo ravnanje s kršenjem človekovih pravic in samo na to bi se lahko
               omejilo. Zdaj tukaj kot se pa vidi, kot prihaja na dan je pa tu interes popolnoma
               drug. Ta določba, saj nas nič ne briga, očitno se hoče to, prav nosilce javnih
               funkcij potegniti noter v to varstvo, ki so bili namenoma ravno izvzeti. Zakaj? Zato ker v tej državi leta 1990 in
               to je bil smisel osamosvojitve, da se prekine z ravnanjem prejšnjega režima, da se
               tisti režim obsodi in to je bilo ravno smisel nove države, zato smo šli vendar iz
               prejšnje ven in poglejte knjigo tam na stran meseca, poglejte 1.000 drugih knjig kaj
               vse je SDV počenjala in s tem se je moralo prekinit in zato je ta novela oziroma ta
               novi zakon v tretjem odstavku to tako omejil. Samo to in nič drugega. Vse ostalo je
               dostopno. Zdaj ti razlogi, ki zdaj prihajajo na dan po petih letih, češ, da naj bi
               bila ogrožena življenja in tako naprej, to je, oprostite izrazu, to je popolnoma
               politikantsko izražanje. To ni nobeno strokovno zastopanje. Kakšni ti razlogi in
               človek dobiva vtis, da zdaj po petih letih se ruši tisto, kar je bilo takrat narejeno
               in, da se po dvajsetih letih skuša, s tem se praktično SDV in njeno ravnanje
               takratno, se mu daje neka legimiteta. Češ te podatke lahko dobimo in jih moramo
               varovati zaradi varstva določenih oseb in če že, ko pa že razmišljate o tem, da je
               treba zakon spremenit, za nazaj je treba ugotovit, da je bilo nezakonito odvzeta
               pravica dostopa s tem ravnanjem, kot sem rekel, obeh direktorjev. Če pa razmišljate o
               tem, da bo treba to spremenit, je pa treba imeti eno normalno proceduro, en normalen
               postopek kateri naj pridejo ti argumenti na dan. Naj se konkretizirajo, naj se
               navedejo konkretni primeri v teh petih letih kje in kako je bil kdo kaj ogrožen, kako
               so v zadnji sekundi preprečili, da niso nekoga likvidirali. Ko se je v zadnji sekundi
               preprečilo, da niso ne vem kaj naredili. Ne pa zdaj z nekimi splošnimi floskulami, ki
               jih poznamo iz tistih časov pred letom 1990, kjer se je poveličevalo to državo, njeno
               varnost, nacionalni interes in tako naprej.</p>
               <p>In, da končam. Nacionalni interes, očitno gledamo na njega zelo različno. Nekateri ga
               gledajo še vedno v luči tistega prejšnjega režima. Prav nacionalni interes Slovencev
               in Slovenije je, da se stvari razkrijejo kolikor je potrebno, ampak pač v nekem
               primeru, kolikor pač nekdo kaj raziskuje ali pa neke stvari objavlja in neke podatke
               potrebuje, da se to ugotovi. Ne pa da bi bil nacionalni interes to, da se tiste
               stvari, ki jih je že prej Udba počela in, da naj ostanejo tajne in, da naj ne bodo
               nikomur dostopne. To je takšen anahronizem, ki podira vse to kar smo 20 let počeli in
               kar smo mislili takrat leta 1990 spremenilo in zato mora biti kvečjemu neka resna
               poglobljena, natančna debata v javnosti s strokovnjaki, od pravnikov, do sociologov,
               če hočete. Ne pa, da se tukaj državni organi med seboj dogovarjajo in, da oba dva
               direktorja prisegata oziroma kršita zakon in na ta način delata afero brez potrebe in
               zato je treba na to reagirati in mislim, da je ta komisija, torej pravilno da se je v
               to vključila in, da ne gre zadeva po tisti lahki poti kot so jo bili navajeni,
               marsikdo še, vsi tisti, ki so starejši od 50. let, kako je šlo v prejšnjem režimu in
               kako so tam lahko sodelovali in v bistvu v kalnem se je nekaj dogajalo. Zato mislim,
               da so ti sklepi, se da pogovarjati o kakšni podrobnosti, da so utemeljeni. Niti ni
               treba reči, da je nedopustna zloraba prava. To je pleonazem, ampak zloraba prava, to
               je v ravnanju obeh direktorjev bilo, ker veljavnega zakona niso upoštevali in zakon
               velja dokler ni spremenjen ali pa dokler Ustavno sodišče ne reče, da se neka določba
               razveljavi. Tega pa ni bilo. Tega pa ni bilo in zdaj razmišljati, ja kaj bi se pa
               lahko zgodilo. Pustimo kaj bi se lahko zgodilo. 5 let pa se ni nič zgodilo. Naj
               pridejo z dokazi na dan, da se je zaradi tega, zaradi veljavne določbe to in to in to
               zgodilo in, da je zato zdaj tudi v trenutku treba po nekem hitrem postopku sprejeti
               pa tega nič ni. Ja prosim, nobeni podatki niso prišli na dan, da je bil nekdo
               ogrožen,  so ne vem koga
               likvidiral, nekega bivšega sodelavca tega režima pa da je nekega funkcionarja nekdo
               ne vem kaj naredil. Ja očitno, da bi lahko dokazali eno resno nevarnost. Vse ostalo
               je pa drugače čvekanje, operiranje z neko nevarnostjo, ki ne eksistira. To, kar smo
               navajeni iz prejšnjega režima, da so mahali s temi floskulami okoli in zdaj po
               dvajsetih letih se tukaj isto dogaja. Instificirati<stage>(?)</stage> nekaj, kar je čista
               izmišljotina.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp9">

               <speaker>PREDSEDNICA EVA IRGL:</speaker>

               <p>Ste zaključili? Najlepša hvala. Zdaj pa dajem besedo gospodu Marku Hrenu, bivšemu
               mirovniku. Izvolite gospod Hren. Tudi, če se priključite. Izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp10">

               <speaker>MARKO HREN:</speaker>

               <p>Hvala lepa za besedo. To v zvezi z mirovnikom <gap n="..."/><stage>/Nerazumljivo./</stage><gap n="..."/> ni časovnih
               omejitev, ampak na to sejo sem bil vabljen kot objekt operativne obdelave MH, pod
               klasifikacijsko številko HSM, to je Stanislav <gap n="..."/><stage>/Nerazumljivo./</stage><gap n="..."/>, moj oče,
               0986000470 in predmet dosjeja SDV17225, to so moje šifre za to razpravo. Tega jaz ne
               bi vedel, če ne bi bilo Igorja Omerze. Da si nisem nikoli prej, ko sem bil predmet
               operativne obdelave oziroma objekt, ne takrat obravnaval, takrat smo se z mojimi
               sorodniki smejali, ob vsakem telefonskem klicu smo pozdravili kolege iz vaših
               predhodnikov in linij in rekli, uživajte, skuhajte kavo.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp11">

               <speaker>PREDSEDNICA EVA IRGL:</speaker>

               <p>To še danes počnemo.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp12">

               <speaker>MARKO HREN:</speaker>

               <p>To nam je ostalo. No, ampak če ne bi bilo Omerze, jaz ne bi vedel, da je SDV edino na
               tej klasifikacijski številki neposredno poročala armadnemu vodstvu in načelniku, se
               pravi redna poročanja o gibanju. To kar hočem povedati s to klasifikacijo je, a je
               glavni junak te zgodbe in te razprave znanost. Ne zakon. Ne mi kot osebe, ampak
               znanstveno raziskovalno delo. Dajmo imeti to pred očmi. Kolega Demšar je prej rekel,
               da imajo državljani pravico vedeti. Jaz mislim, da gre tu še za nekaj več. Gre
               preprosto za znanost. Mi smo dolžni omogočit znanstveno raziskovalno delo. Pika. Tu
               ni nobene razprave in je tudi ne sme biti. Kot sem jaz na podlagi Omerzovih
               brifingov, ki mi jih je dajal sproti, ker je bil ves šokiran nad tem kaj se je
               dogajalo v osemdesetih letih in ko mi je poročal o svojih izsledkih njegovih
               raziskovanj. Razumel je tedanje jugoslovanske ljudske armade in njihove informativne
               službe v sodelovanju z SDV na podlagi sledenja objektom operativne obdelave. Izredno
               temeljito spremljala nekaj kar je za znanost pomembno, niti ne za aktualno politiki,
               ne za kaj drugega, ampak jaz bi tukaj rad videl Ljubico, kolegico Jelušič za
               obramboslovje, za znanost. Jugoslovanska ljudska armada je zelo dobro vedela, da je
               eden njenih ključnih sovražnikov taktično in strateško gledano, nenasilni civilni
               družbeni odpor, priprava generalnih štrajkov, z vsem korpusom vrednot, ki stojijo za
               tem, stebri vrednost. Se pravi temeljne človekove pravice, temeljne kolektivne in
               individualne človekove pravice s celotnim tem korpusom. To so spremljali
               sistematično. Kolega, direktor obveščevalne službe mi bo najbrž pritrdil, to je bila
               znanost. To, kar so počeli je bila znanost in metodološko podkrepljeno raziskovalno
               delo. Takega primerljivega pristopa v samostojni Sloveniji do danes, do Igorja
               Omerze, jaz ga ne bi rad <gap n="..."/><stage>/Nerazumljivo./</stage><gap n="..."/>, ampak vendarle, ni bilo. Mi, naše
               inštitucije, raziskovalne, znanstvene, se niso niti približno tako sistematično
               metodološko, znanstveno podprto lotili fenomenov osemdesetih let in našega
               gandijevskega in davidovskega boja, kot se je fenomena preučevanja tega boja medtem
               ko se je dogajal, lotila jugoslovanska armada. Zato je glavni junak te razprave
                   znanost, nekaj drugega,
               jaz bi celo to postavil pred vprašanje človekovih pravic. Gre preprosto za znanstveno
               raziskovalno delo, tisti fantje tam v SDV-ju in armadi so se šli
               znanstveno-raziskovalno delo, oni so nas metodološko pokrivali. Noben profesor
               slovenskih univerz do danes ni nagnal nobenega študenta, ne dodiplomca, ne
               podiplomca, ne doktoranta, noben, da bi prišel v naše domače arhive pogledati kako
               smo koncipirali tisto kar se je potem izvalilo kot padec železne zavese. Edina dva
               človeka, ki sta pokazala interes za moje domače arhive ste bila
               <gap n="..."/><stage>/Nerazumljivo./</stage><gap n="..."/>, ki je napisal knjigo o padcu železne zavese in kjer je
               slovenski boj umestil v kontekst padca železne zavese. Drugi je bil Andrea Likate, ki
               je napisal podoktorsko knjigo za Padovsko univerzo. Tretji je bil Igor Omerza, ki se
               je lotil sistematičnega, metodološko podprtega, skolpoloznega, trdega dela, grizenje
               po arhivih. To moramo omogočiti, zdaj mene v temu trenutku ne zanimajo vprašanja, ki
               jih je Drago tukaj temeljito razkril, vprašanja kako bomo to zapisali v tem ali onem
               členu zakona. Gre preprosto za to, da je raziskovalno delo potrebno omogočiti in po
               mojem razumevanju klasifikacije tajnih podatkov se ne morem strinjati z direktorjem
               arhiva, da ni bilo druge poti. Je bila druga pot, dajte Omerzi eksperta, ki bo vse
               podatke, ki so klasificirani kot tajni z njim z ramo ob rami šel čez arhive, tisto
               kar bo ekspert za tajne podatke klasificiral kot tajno naj mu izloči izpod prstov,
               ostalo naj mu pusti brati. Preprosto, samo dajmo enkrat že omogočiti, da bo eno
               normalno znanstveno raziskovalno delo omogočeno.</p>
               <p>V tujini pišejo o tem knjige, pri nas svojega lastnega zgodovinskega momenta, ki je
               priznan nismo niti približno do te mere napadli. Glavni junak torej
               znanstveno-raziskovalno delo, dajmo se ga dražiti. Hvala.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp13">

               <speaker>PREDSEDNICA EVA IRGL:</speaker>

               <p>Najlepša hvala tudi vam za to razpravo. Zdaj pa dajem besedo publicistki in
               esejistki, gospe Alenki Puhar, izvolite.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp14">

               <speaker>ALENKA PUHAR:</speaker>

               <p>Dober dan, lep pozdrav vsem. Hvala za vabilo, drugič letos sedim v tej vaši komisiji,
               obakrat z zanimanjem poslušam kaj bo povedano, kaj bo dognano, kaj bo sprejeto.</p>
               <p>Delo vaše komisije me seveda posebej zanima, ker sem se nekaj let svojega življenja
               trudila za to, da bi se človekove pravice v tej srenji, republiki ali državi, bolj
               spoštovale, uveljavljale, da bi jih poznali in da bi se jih držali in da bi jih čim
               manj kršili. Zato sem danes tudi tukaj!</p>
               <p>Zaradi tega, ker sem bila leta 1988 med ustanovitelji in voditelji Odbora za
               človekove pravice, že eno leto prej pa z Dragom Demšarjem članica helsinške
               federacije za človekove pravice, to je bila prva tovrstna organizacija pri nas. Vse
               to je prispevalo h temu, da sem bila označena oziroma, da so potrdili mnenje o tem,
               da sem varnostno zanimiv objekt in da so si prizadevali o meni čim več izvedeti. In
               zanimivo je, da je ta dimenzija varnosti in nevarnosti, ki jo jaz baje povzročam,
               zmeraj bila posebej zanimiva kadar je segala čez mejo, se pravi da so sledili vsaki
               moji poti izhodi iz države in prihodu in kaj se tam počela, da so pregledovali mojo
               pošto s toliko večjo strastjo, če je šla v tujino. Tako da so zabeležili tudi kdaj
               sem kakšno knjigo ali časopis dobila in tako naprej.</p>
               <p>Zaradi tega vem, iz svojih osebnih izkušenj, ne samo iz tega, da sem svoje  življenje preživela z odprtimi
               očmi in ušesi in spremljala to, da je argument, ki ga sedaj ponujajo, nacionalna
               varnost star kot ta država in kot prejšnja država, se pravi od leta 1945 je to
               nenehno vodilni argument kadar koli se poskuša kaj omejiti ali koga onemogočiti.
               Zmeraj! Res pa je, da recimo pred tridesetimi leti niso govorili o nacionalni
               varnosti ampak so varnost družbene ureditve, včasih je bila samoupravna, še prej pa
               ni bila samoupravna in tako dalje in tako dalje. Ampak to je zmeraj ključni element
               in nekateri so to varnost ogrožali, posebej, če so imeli stike s kom sto kilometrov
               severno, sto kilometrov zahodno, kakor koli.</p>
               <p>Tako da moj senzor takoj zaznava motnje, ko mi nekdo govori o tem kako je potrebno
               čuvati nacionalno varnost, ki je baje ogrožena, se pravi nekaj kar je staro toliko
               kot jaz, mislim pojem je star toliko kot jaz, in če mi to počnejo pravni nasledniki
               UDBE je to toliko bolj sumljivo, za moje pojme jasno. In če predlaga v postopek,
               nujen postopek, Vlada katere dominanten del so pravni nasledniki komunistične
               partije, ki je tisto UDBO prej ustanovila in ki je ves svoj obstoj teptala človekove
               pravice v imenu neke varnosti, tako ali tako opredeljene, potem, oprostite prosim,
               tukaj nekaj smrdi. Jaz ne vem dobro kaj vse smrdi ampak natančno mi je jasno, da ne
               gre za osebno dostojanstvo običajnih ljudi, tudi ne nas ki nimamo nobenih posebnih
               položajev tukaj ampak da gre za osebno dostojanstvo, zanimivo, bivših vodilnih
               funkcionarjev.</p>
               <p>In da, tako drugače verjetno sploh ne bi sedeli in se tega nebi pogovarjali. Meni,
               oprostite, ni znano da bi se tako vehementno kdo kdaj postavili za osebno
               dostojanstvo, ne vem, Pepce Erjavec tam iz ne vem kje pa je zelo verjetno o njej bilo
               marsikaj dognano že prej.</p>
               <p>Skratka, spoštovana Komisija za človekove pravice, jaz srčno upam, da boste vztrajali
               pri tem, da imamo pravico vedeti kaj se nam je dogajalo včeraj, tudi srčno upam, da
               boste nekoliko več pozornosti, kot ste je doslej, namenili temu, da se odnos do
               človekovih pravic raziskuje. Jaz se moram žal strinjati s svojim prijateljem na
               desni, da institucije v Sloveniji tega ne počnejo, to je še zmeraj odvisno od proste
               volje in radovednosti in raziskovalne stvari nekaterih posameznikov. In srčno upam,
               da tega posameznika, ki je očitno kriv za to, da je sedaj takšen vihar, da ga boste
               podprli, spodbudili ne pa ustavili. Hvala lepa.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp15">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Vsekakor, mi bomo vztrajali pri tem in tudi gospoda Omerzo
               podprli, mislim da je to edina pravilna pot. Naj samo obvestim, da bomo v temu
               trenutku zaključili sejo<gap n="..."/> <gap n="..."/><stage>/Oglašanje iz klopi./</stage><gap n="..."/> Če bi se umirili, bom seveda
               dala tudi proceduralno še, že ves čas ste klepetali, verjetno je bilo težko  poslušati kakšne besede ampak
               proceduralno bom dala. Ampak samo opozoriti sem želela, da natanko čez pol minute
               bomo morali prekiniti oziroma še prej, ker se začne zasedanje državnega zbora. Vi ste
               še več časa kot jaz poaslnec tako da veste, da se moramo držati nekega reda v tej
               hiši. Bomo pa jutri seveda nadaljevali ob 8.00 uri zjutraj. Izvolite proceduralno,
               gospod Bevk.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp16">

               <speaker>SAMO BEVK:</speaker>

               <p>Hvala lepa gospa predsednica. Ker sem prvič na tej seji lep pozdrav tudi v mojem
               imenu. </p>
               <p>Prav nič težko nisem poslušal, z velikim zanimanjem in rad bi nadaljeval prav v temu
               trenutku debato s prejšnjimi sogovorniki<gap n="..."/></p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp17">

               <speaker>PREDSEDNICA EVA IRGL:</speaker>

               <p>Dajte proceduralno, ker imamo<gap n="..."/></p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp18">

               <speaker>SAMO BEVK:</speaker>

               <p>Zato proceduralni predlog, da danes nadaljujemo sejo po končani seji Državnega zbora,
               ki se bo predvidoma končala dosti prej, tako kot se je včeraj in smo tudi včeraj
               nadaljevali po končani seji Odbor za kulturo. Ker bi rad nadaljeval že sedaj, da bi
               neke stvari argumentiral, ki jih morda tudi vi ne poznate, kot morda nekaj jaz nisem
               poznal kar ste vi prej povedali.</p>
               <p>Tako da, gospa predsednica moj predlog je, da bi nadaljevali po končani seji
               Državnega zbora že danes, kajti jutri bomo spet imeli samo eno uro časa na razpolago
               pa bo spet prekinitev pa če jutri pride Omerza pa si bo on vzel eno uro ali pa pol
               ure časa in ne bomo nikoli prišli do konca. Hvala lepa.</p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp19">

               <speaker>PREDSEDNICA EVA IRGL:</speaker>

               <p>Poglejte, samo<gap n="..."/> <gap n="..."/><stage>/Oglašanje iz klopi./</stage><gap n="..."/> Lahko samo sekundo gospa Potrata. Jaz
               bom sedaj prekinila sejo, ker jo moram prekiniti bom pa samo še<gap n="..."/> Gospa Potrata
               včeraj smo imeli vašo sejo, vi ste jo vodili, danes jo vodim jaz. Ura je 9.00<gap n="..."/></p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp20">

               <speaker>MAG. MAJDA POTRATA:</speaker>

               <p><gap n="..."/>Zato ker ste vi sklicateljica in vas prosim, da mi daste besedo zaradi tega, ker
               ste vi sklicateljica in želim predlagati<gap n="..."/></p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp21">

               <speaker>PREDSEDNICA EVA IRGL:</speaker>

               <p>Kako ste si pa lahko kar tako<gap n="..."/></p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp22">

               <speaker>MAG. MAJDA POTRATA:</speaker>

               <p>Želim predlagati da povabite na nadaljevanje seje tudi <gap n="..."/><stage>/Izklop mikrofona./</stage><gap n="..."/>
               varuhinjo človekovih pravic. To je moj postopkovni predlog, ste me izklopili<gap n="..."/></p>
            </sp>
            <sp xml:id="SDT5-KZPTZČPIEM-Nujna-011-2011-02-02.sp23">

               <speaker>PREDSEDNICA EVA IRGL:</speaker>

               <p>Ja, gospa Potrata izklopila sem vas zato, ne zato ker bi imela kaj osebno proti vam,
               če morda mislite to, ampak zaradi tega, ker ste si kar sami vzeli besedo. Ko mi
               sedimo na vaših sejah Odbora za kulturo se obnašamo bistveno drugače, nikoli si sami
               ne jemljemo besede, vedno nam jo morate dati vi, ker ste predsednica Obora za
               kulturo, šolstvo in šport in prosim, da se tudi na tej komisiji tako obnašamo. Naj
               samo odgovorim gospodu Bevku, da smo mi z vsemi gosti dogovorjeni, so tudi že bili
               obveščeni, da bomo jutri nadaljevali sejo ob 8.00 uri zjutraj zato jo v temu trenutku
               prekinjam, jutri pa nadaljujemo z njo. Hvala. <stage type="time">(SEJA JE BILA PREKINJENA 2.
                  FEBRUARJA 2011 OB 9.01.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZEU-Redna-027-2009-09-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D4B3C0B215546732C12576250034FF57</idno>
               <idno type="custom" subtype="day">C9D10C5AF0657A39C125762E003A1000</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=C9D10C5AF0657A39C125762E003A1000</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZEU-Redna-027-2009-09-11.OZZEU" n="027">
               <name>Redna</name>
               <date when="2009-09-11"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZEU-Redna-027-2009-09-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZEU-Redna-027-2009-09-11.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">27. seja</stage>
            <stage type="date">(11. september 2009)</stage>
            <stage type="chairman">Sejo je vodila Darja Lavtižar Bebler, predsednica odbora.</stage>
            <stage type="time">Seja se je pričela ob 11.00.</stage>


            <sp xml:id="SDT5-OZZEU-Redna-027-2009-09-11.sp1">

               <speaker>PREDSEDNICA DARJA LAVTIŽAR BEBLER:</speaker>

               <p>Nadaljujemo sejo.</p>
               <p>Prehajamo na <title>2. TOČKO DNEVNEGA REDA - REZULTATI IZVEDBE POSTOPKA NADZORA NAD
                  UPOŠTEVANJEM NAČELA SUBSIDIARNOSTI V PREDLOGU OKVIRNEGA SKLEPA SVETA O PRAVICI DO
                  TOLMAČENJA IN PREVAJANJA V KAZENSKIH POSTOPKIH.</title>
               </p>
               <p>V okviru COSAC-a, to je konference odborov parlamentov Evropske unije za evropske
               zadeve, je bila na srečanjih predsednikov odborov COSAC-a v Parizu 7.7.2008 in v
               Pragi 10.2.2009 sprejeta odločitev, da se takšen postopek letos izvede o predlogu
               okvirnega sklepa Sveta o pravici do tolmačenja in prevajanja v kazenskih postopkih.
               Predlog tega akta je bil v vseh uradnih jezikih Evropske unije objavljen 20.7. letos,
               ko je začel teči 8-tedenski rok za izvedbo postopka. Ta rok je predviden v protokolu
               o uporabi načel subsidiarnosti in sorazmernosti Lizbonske pogodbe.</p>
               <p>Glede na to, da je smisel izvedbe teh testov čim večja vključenost nacionalnih
               parlamentov v tako imenovani predhodni postopek, sem v dopisih z dne 20.7.2009 in
               4.9.2009 matičnemu delovnemu telesu, to je v konkretnem primeru Odboru za notranjo
               politiko, javno upravo in pravosodje, ter Zakonodajno-pravni službi posredovala
               predlog okvirnega sklepa in spremne dokumente ter ju pozvala, da pripravita
               obrazloženo mnenje o tem, ali ta predlog upošteva načelo subsidiarnosti, kot je
               določeno v omenjenem protokolu. V skladu z zastavljenim rokom obravnave nam je
               Zakonodajno-pravna služba mnenje posredovala 3. septembra 2009, Odbor za notranjo
               politiko, javno upravo in pravosodje pa po obravnavi na 8. seji, 10. septembra 2009.
               Obe mnenji ste torej prejeli.</p>
               <p>V imenu Odbora za notranjo politiko, javno upravo in pravosodje bom sama na kratko
               predstavila sprejeto mnenje, kajti odbor je ugotovil, da predlog okvirnega sklepa
               upošteva načelo subsidiarnosti, kot je določeno v členu 5 Pogodbe o Evropski uniji
               ter v protokolu o uporabi načel subsidiarnosti in sorazmernosti Lizbonske pogodbe. Za
               kratko predstavitev mnenja bom prosila še predstavnika Zakonodajno-pravne službe,
               mag. Sama Kutoša, iz česar boste videli, da je Zakonodajno-pravna služba imela
               nekoliko drugačno ali pa pomembno drugačno stališče, kot pa ga je potem Odbor za
               notranjo politiko, javno upravo in pravosodje sprejel, in sicer, zlasti ob predhodni
               obrazlagi s strani predstavnikov Ministrstva za pravosodje. Se pravi, odbor je
               sprejel mnenje, da predlog okvirnega sklepa upošteva načelo subsidiarnosti. In v tem
               smislu bom tudi potem predlagala, da odbor potrdi takšno mnenje. Vsekakor pa je prav,
               da slišimo tudi razloge za drugačno mnenje, ki jih bo predstavil predstavnik
               Zakonodajno-pravne službe. Gospod Kutoš, prosim.</p>
            </sp>
            <sp xml:id="SDT5-OZZEU-Redna-027-2009-09-11.sp2">

               <speaker>MAG. SAMO KUTOŠ:</speaker>

               <p>Gospa predsednica, hvala za besedo. Ker ste že vi povzeli in ker smo o tem že obširno
               razpravljali na odboru, bom skušal biti kar se le da kratek.</p>
               <p>Izhajali smo, niti ne iz tega, da predlog, ki je pred nami, krši načelo
               subsidiarnosti, ampak smo izhajali s stališča, da Pogodba o Evropski uniji oziroma
               ustanovitveni akti EU Evropski uniji ne dajejo niti eksplicitne niti implicitne
               pristojnosti za urejanje področja pravic obdolžencev v kazenskem postopku. To smo
               tudi obširno obrazložili, tudi sklicujoč se na utemeljitev komisije, ki poudarja, da
               je v bistvu temelj, bi rekli, politični temelj za sprejetje takega akta v tem, da
               krepi vzajemno zaupanje med pravosodnimi organi, s čimer se tudi širi, povečuje
               verjetnost, da se bodo tudi sodne odločbe med državami članicami bolj intenzivno
               priznavale. Mi nobenemu od teh ciljev samim na sebi ne oporekamo. Tudi ne gre za to,
               da bi bila Zakonodajno-pravna služba proti visokemu standardu varstva pravic v
               kazenskem postopku, ampak <stage type="mag">(Nadaljevanje)</stage>
               presojamo, da je tu vprašanje drugo. Da je vprašanje, ali lahko relativno ležerno kar
               rečemo, da je bila na Evropsko unijo prenesena s strani držav članic pristojnost, da
               urejajo tako občutljiva področja, kot je kazenski postopek. Menimo, da bi moralo tako
               pooblastilo biti izrecno zapisano v pogodbi ali pa da bi se ga vsaj dalo izpeljati iz
               ciljev in drugih določb pogodbe. In kot smo prikazali, menimo, da v primeru tega
               okvirnega sklepa ni tako. Še enkrat poudarjamo, da tudi Evropsko sodišče oziroma
               Sodišče Evropske unije v Luksemburgu, ki je zadnji organ za presojo, ali je neka
               materija v pristojnosti Unije ali ne, se o tem vprašanju izrecno še ni izreklo;
               človek dobi celo občutek, da se mu je izogibalo, ker ni bilo nikoli izrecno
               povprašano. Zato pač presojamo, da EU za sprejetje tega konkretnega okvirnega sklepa
               nima pristojnosti, kar posledično pomeni, da je naše mnenje negativno. Toliko.
               Hvala.</p>
            </sp>
            <sp xml:id="SDT5-OZZEU-Redna-027-2009-09-11.sp3">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod Kutoš. Zdaj bi članom odbora predstavila, v čem je problem.
               Slišite, da Zakonodajno-pravna služba Državnega zbora zastopa drugačno stališče,
               čeprav je bilo tudi poudarjeno, da ne nasprotuje nekim drugim smotrom, ki jih
               Evropska unija želi na tem področju doseči in katerih skupni imenovalec je, če lahko
               poenostavim, zagotavljanje najvišjih možnih standardov na področju, kot so kazenski
               postopki, kjer vemo, da prihaja do zelo občutljivih situacij, ki zadevajo predvsem
               človekove pravice in temeljne svoboščine. Smo se pa tudi seznanili s stališčem naše
               Vlade oziroma Ministrstva za pravosodje, ki ima nasprotno stališče in ga je tudi na
               Odboru za notranjo politiko zelo podrobno argumentiralo. Potem je še informacija, da
               večina drugih parlamentov držav članic podpira stališče, da to je v okviru tega člena
               5 Pogodbe o Evropski uniji ter v protokolu o uporabi načel subsidiarnosti in
               sorazmernosti. Da je matično delovno telo sprejelo takšno stališče in glede na to, da
               večina drugih parlamentov zastopa enako stališče kot naše matično delovno telo, je
               verjetno prav, da mi takšno stališče tudi podpremo, zato ker gre za nek skupen
               smoter. To stališče, ki ga je predstavil predstavnik Zakonodajno-pravne službe, smo
               tudi že na Odboru za notranjo politiko ocenili kot korektno stališče, vendar pa smo
               poudarili, da je zelo pravno formalistično. In se je potemtakem tudi Odbor za
               notranjo politiko odločil drugače.</p>
               <p>Zdaj predlagam, da enostavno glasujemo, da ne zapravljamo časa. Glasujemo o tem
               predlogu sklepa. Želi kdo besedo? Prosim, gospod Otoničar.</p>
            </sp>
            <sp xml:id="SDT5-OZZEU-Redna-027-2009-09-11.sp4">

               <speaker>VINCENC OTONIČAR:</speaker>

               <p>Spoštovana predsednica, hvala za besedo. Tudi Komisija za mednarodne odnose in
               evropske zadeve je na 18. seji obravnavala predlog okvirnega sklepa o pravicah do
               tolmačenja in prevajanja v kazenskih postopkih. Ugotovila je, da je predlog skladen z
               načelom subsidiarnosti. Hvala lepa.</p>
            </sp>
            <sp xml:id="SDT5-OZZEU-Redna-027-2009-09-11.sp5">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Torej, dobili smo še dodatno mnenje s strani Državnega sveta.</p>
               <p>Ker ta trenutek nismo sklepčni - gospod Juri se nam bo menda pridružil -, predlagam,
               da v tem času preidemo na 3. točko dnevnega reda in bomo o tem predlogu sklepa
               glasovali naknadno. <title>3. TOČKA DNEVNEGA REDA</title> je <title>PRISTOP DRŽAVNEGA ZBOR K SHEMI SOFINANCIRANJA STALNEGA ČLANA SEKRETARIATA
               COSAC.</title>
               </p>
               <p>V času finskega predsedovanja Svetu Evropske unije leta 2006 je njihovo predsedstvo
               COSAC-u poslalo predlog o novem načinu financiranja stalnega člana v sekretariatu
               COSAC. Do 1.1.2008 sta to mesto samostojno financirali državi, katerih strokovna
               sodelavca sta ga zasedala. Od 1.1.2008 dalje pa je v veljavi shema, v skladu s katero
               polovico stroškov za delo stalnega člana in vodenje sekretariata ter spletne strani
               prispevajo nacionalni parlamenti, ki so poslali pismo o nameri, da bodo sodelovali
               pri sofinanciranju stalnega člana. Trenutno veljavni način financiranja se izteče 31.
               decembra letos. Švedsko predsedstvo predlaga, kot je vidno iz priloženega gradiva, da
               se <stage type="mag">(Nadaljevanje)</stage> obstoječo shemo podaljša do
               31. decembra 2011.</p>
               <p>Predlagam torej, da odbor podpre podaljšanje trenutne sheme sofinanciranja do konca
               leta 2011 ter da Državni zbor s pismom o nameri pristopi k tej shemi. Odpiram
               razpravo članov odbora. Želi kdo besedo? Prosim, gospod Otoničar.</p>
            </sp>
            <sp xml:id="SDT5-OZZEU-Redna-027-2009-09-11.sp6">

               <speaker>VINCENC OTONIČAR:</speaker>

               <p>Hvala za besedo. Tudi komisija Državnega sveta je obravnavala ta predlog in bo
               Državni svet pristopil k sofinanciranju COSAC-a. Hvala.</p>
            </sp>
            <sp xml:id="SDT5-OZZEU-Redna-027-2009-09-11.sp7">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Ampak tudi o tem sklepu ne moremo glasovati, ker nismo sklepčni, in bomo
               to opravili, ko bo zadostno število poslancev prisotnih.</p>
               <p>Predlagam, da preidemo na <title>4. TOČKO DNEVNEGA REDA - OBLIKOVANJE PREDLOGA
                  DELEGACIJ ZA UDELEŽBO NA ZASEDANJU COSAC OKTOBRA 2009 V STOCKHOLMU IN ZA OBISK PRI
                  ODBORU ZA HARMONIZACIJO Z EVROPSKO UNIJO VELIKE NARODNE SKUPŠČINE TURČIJE NOVEMBRA
                  2009.</title>
               </p>
               <p>Od 4. do 6. oktobra letos bo v Stockholmu potekalo 42. redno zasedanje COSAC-a.
               Delegacijo našega odbora sestavljajo štirje člani, potrditi pa jo mora še Odbor za
               zunanjo politiko. Pri njeni sestavi je treba upoštevati 13. člen Pravilnika o
               mednarodni dejavnosti, ki določa, da je pri določanju sestave delegacije treba
               upoštevati ustrezno zastopanost predstavnikov poslanskih skupin v Državnem zboru. V
               skladu z dosedanjo prakso sta bila v delegaciji vselej dva člana iz koalicije in dva
               iz opozicije. Naj omenim, da ob štirih predstavnikih Državnega zbora na COSAC-u
               sodelujeta tudi dva predstavnika Državnega sveta.</p>
               <p>Prosim za vaše predloge za sestavo delegacije. Pri tem naj povem, da je podpredsednik
               našega odbora, gospod Bogdan Barovič, že podal interes za udeležbo in je najbrž tudi
               prav, da ga vključimo v delegacijo. Zdaj pa, prosim, rabimo še dva člana. Prosim. No,
               kandidat iz opozicije, gospod Presečnik. Gospod Godec? <stage>/Oglašanje v ozadju./</stage> Ja, bi
               šlo, ker gospod Barovič je iz opozicije in gospod Presečnik je iz opozicije, se
               pravi, imamo dva iz opozicije. Predsednica se ponavadi udeleži, iz koalicije, in
               gospod Godec iz koalicije. Se strinjate s tako sestavo delegacije na COSAC-u? Lahko
               štejem, da se, čeprav bi formalno morali glasovati takrat, ko bi imeli zadostno
               število prisotnih članov odbora.</p>
               <p>Prehajamo na naslednjo delegacijo, za Turčijo. In sicer, predsednik Odbora za
               harmonizacijo z Evropsko unijo v turškem parlamentu mi je poslal vabilo za uradni
               obisk delegacije našega odbora v Turčiji. Ta bo predvidoma v dneh med 8. in 12.
               novembrom letos. Točni datumi bodo posredovani po dokončnem oblikovanju programa
               obiska. V skladu s 13. členom Pravilnika o mednarodni dejavnosti v primeru
               bilateralnega obiska delegacija šteje največ tri poslance. Pri njeni sestavi pa je,
               kot že omenjeno, treba upoštevati ustrezno zastopanost predstavnikov poslanskih
               skupin v Državnem zboru. <stage type="mag">(nadaljevanje)</stage> Zdaj
               prosim za vaše predloge. Se pravi, potrebujemo še dva člana te delegacije, ker
               predsednica delegacije naj bi vodila to delegacijo, če prav razumem. Kdo želi biti v
               tej delegaciji še? Rabimo pa najmanj enega člana iz opozicije. Kdo pa še iz
               koalicije? ...<stage>/medsebojni pogovor/</stage>... med 8. in 12. novembrom...<stage>/medsebojni
               pogovor./</stage>.. Gospod Anderlič? Gospod Godec? Se pravi, gospod Godec spet izraža
               interes, iz opozicije pa nimamo predloga. Gospod Presečnik? Ste za to, da mi to potem
               pisno uredimo te stvari? Predlagam, da glasujemo o vseh teh točkah, ki smo jih do
               zdaj obravnavali. Naprej glasujemo o predlogu sklepa, ki zadeva tolmačenje in
               prevajanje v kazenskih postopkih, se pravi to smo imeli pod točko 2 današnje seje
               odbora. In sicer, predlog sklepa se glasi: Odbor za zadeve Evropske unije ugotavlja,
               da predlog okvirnega sklepa sveta o pravici do tolmačenja in prevajanja v kazenskih
               postopkih upošteva načelo subsidiarnosti kot je določeno v členu 5 pogodbe o Evropski
               uniji ter v protokolu o uporabi načel subsidiarnosti in sorazmernosti, ki je priložen
               k pogodbi o Evropski uniji in pogodbi o delovanju Evropske unije. Prosim, da
               glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bil sklep sprejet.</p>
               <p>Potem ob 3. točki dnevnega reda bi morali glasovati o sofinanciranju stalnega člana
               sekretariata Cosac.</p>
               <p>Kdo je za to? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta sklep sprejet.</p>
               <p>Potem prehajamo na glasovanje ob 4. točki dnevnega reda, to je delegacije za
               konferenco Cosaca v Stockholmu. Člani delegacije bodo Darja Lavtižar Bebler kot
               predsednica, gospod Bogdan Barovič kot podpredsednik, člana delegacije bosta pa še
               gospod Jakob Presečnik in gospod Jožko Godec. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Se pravi, da je tudi ta sklep o imenovanju delegacije sprejet.</p>
               <p>Potem glasujemo o naslednji delegaciji za obisk v turškem parlamentu novembra meseca.
               Predsednica je vodja te delegacije, potem naslednja dva člana pa sta gospod Jožko
               Godec in gospod Jakob Presečnik.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je<stage type="mag">(nadaljevanje)</stage> tudi ta sklep
               o tej delegaciji sprejet.</p>
               <p>Ob tem ugotavljam, da smo opravili 2., 3. in 4. točko dnevnega reda. S 1. točko
               dnevnega reda bomo pa nadaljevali ob 16. uri popoldne. S tem prekinjam 27. sejo
               Odbora za zadeve Evropske unije.</p>
               <stage type="time">(Odprti del seje je bil končan 11. septembra 2009 ob 11.19.)</stage>
            </sp>
         </div>
      </body>
   </text>
</TEI>
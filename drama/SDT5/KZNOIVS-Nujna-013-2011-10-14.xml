<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-KZNOIVS-Nujna-013-2011-10-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor obveščevalnih in varnostnih služb</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EA9F6405D427E5FBC125791B0034ACC8</idno>
               <idno type="custom" subtype="day">B4820595E43F0BC8C125792C0021DCCE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=B4820595E43F0BC8C125792C0021DCCE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZNOIVS-Nujna-013-2011-10-14.KZNOIVS" n="013">
               <name>Nujna</name>
               <date when="2011-10-14"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZNOIVS-Nujna-013-2011-10-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZNOIVS-Nujna-013-2011-10-14.KZNOIVS">
                        <orgName key="KZNOIVS">Komisija za nadzor obveščevalnih in varnostnih služb</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA NADZOR OBVEŠČEVALNIH IN VARNOSTNIH SLUŽB</stage>
            <stage type="session">2. nadaljevanje 13. nujne seje</stage>
            <stage type="date">(14. oktober 2011)</stage>
            <stage type="chairman">Sejo je vodil Zvonko Černač, predsednik komisije.</stage>
            <stage type="time">Seja se je pričela ob 14.03.</stage>


            <sp xml:id="SDT5-KZNOIVS-Nujna-013-2011-10-14.sp1">

               <speaker>PREDSEDNIK ZVONKO ČERNAČ:</speaker>

               <p>Spoštovani kolegi, člani komisije, in vsi ostali prisotni, pričenjam 2. nadaljevanje
               13. nujne seje Komisije za nadzor obveščevalnih in varnostnih služb.</p>
               <p>Za današnjo sejo opravičil o odsotnosti nisem prejel.</p>
               <p>S sklicem te nujne seje komisije z dnem 30. septembra ste prejeli dnevni <stage type="mag"/> <stage>(nadaljevanje)</stage> red in gradivo za obravnavo točke,
               ki se glasi: Sumi zlorabe posameznih preiskovalnih ukrepov za politične namene
               oziroma diskreditacija posameznikov, ki so javne osebnosti.</p>
               <p>Seja je bila sklicana na podlagi zahteve treh poslanskih skupin. V prvem delu seje
               smo kot veste obravnavali dva konkretna primera, prvi primer je bil gospoda
               Kanglerja, župana mestne občine Maribor, drugi primer je bil primer našega
               poslanskega kolega poslanca Andreja Magajne no in danes prehajamo na zaključni del te
               komisije in sicer na obravnavo primera našega poslanskega kolega poslanca Zmaga
               Jelinčiča Plemenitega in župana Mestne občine Murska Sobota, Antona Štihca.</p>
               <p>Oba seveda lepo pozdravljam in se jima zahvaljujem, da sta se odzvala našemu vabilu
               na to sejo komisije, tudi pravnega zastopnika gospoda Štihca, gospoda Matosa in
               pozdravljam tudi naša dva poslanska kolega, ki sodelujeta kot poslanca na tej seji
               komisije, gospoda Györeka in gospoda Andreja Magajno. Opravičil, kot sem povedal
               nisem prejel, tudi ne s strani vabljenih s strani Ministrstva za pravosodje, notranje
               zadeve in policije.</p>
               <p>No, preden dam besedo vabljenim in po tistem odprem razpravo dovolite, da na kratko
               osvežim obravnavo teh primerov. Kot se spomnite, gre za nekaj skupnih značilnosti pri
               obravnavi teh primerov. Gre za vprašanje instrumentalizacije policije in represivnih
               organov s strani ene politične stranke v politične namene. Gre za vprašanje, ki
               izhaja iz tega kar smo do zdaj slišali in obravnavali za grobo zlorabo policije in
               gre za vprašanje posledično tudi, ki govori o učinkovitosti oziroma neučinkovitosti
               policije in ostalih represivnih organov. Kajti v času, ko se je policija in velik del
               ostalih represivnih organov ukvarjal s temi primeri ki so bili politično motivirani
               kot ugotavljamo in bomo verjetno tudi danes v nadaljevanju ugotovili seveda ni ostalo
               časa za druge, bistveno težje primere. Veliki lumpje so bili lahko mirni kajti v
               obdobju, ko so se številni ukvarjali s temi primeri ni bilo časa, da bi se ukvarjali
               z enormnim primeri, ki se dogajajo v zadnjih treh letih odliva kapitala iz slovenskih
               podjetij na takšne in drugačne račune v tujino. Zadnjič smo poslušali poročilo Urada
               za preprečevanje pranja denarja kjer smo ugotovili, da je izplen iz postopkov, ki se
               vodijo na temu področju pičel oziroma skoraj ničen. Ocena je, da gre za številke, ki
               presegajo vrednosti nekaj sto milijonov evrov, končane pa so štiri zadeve v
               pravnomočnem smislu in vsebinski izplen iz tega ne dosega niti milijona evrov.</p>
               <p>No, skupna značilnost teh primerov je tudi ta, da je šlo v teh primerih za politično
               izpostavljene osebe. Praviloma politično izpostavljene osebe iz vrst opozicije
               oziroma iz vrst tistih, ki so se zaradi razmišljanja, da rečem, po svoji vesti z
               lastno glavo oddaljili od razmišljanja vladajoče koalicije in se štejejo za neke
               odpadnike vladajočih strank.</p>
               <p>Druga značilnost, ki je skupna vsem tem primerom je, da so bile vedno povsod zraven
               takoj, ob začetku teh preiskav kamere. Praktično v nekaj minutah oziroma najkasneje v
               eni do dveh urah je bila zadeva enormno medijsko pokrita in naslednja tretja temeljna
               značilnost vseh teh primerov je da so bili ukrepi, ki so bili za preiskavo o
               domnevnih kaznivih dejanj uporabljeni nesorazmerni. Stroka govori o tem, da tudi pri
               tem preiskovanju je potrebno uporabljati ukrepe sorazmerno skratka na takšen način,
               da se z lažjimi ukrepi dosegajo optimalni učinki. In če je mogoče z lažjim ukrepom
               doseči enak učinek seveda je neracionalno, negospodarno pa tudi na nek način
               nedopustno da se davkoplačevalska sredstva trošijo za neke preiskave, <stage type="mag"/> <stage>(Nadaljevanje)</stage> ki so same sebi namen.</p>
               <p>Primer. Če se neka dokumentacija dobi z enostavnim vpogledom v javne registre ali pa
               če se neka dokumentacija dobi s tem, da se v neki javni inštituciji te dokumente
               povzame, za to seveda ni potrebno opravljati hišnih preiskav, ki bistveno več stanejo
               in obsegajo bistveno več stroškov, učinek na koncu je pa enak.</p>
               <p>In četrta značilnost v vseh teh primerih, ki smo jih obravnavali do zdaj in ki jih
               obravnavamo danes ni utemeljenih sumov. Ni bilo v začetku preiskav utemeljenih sumov,
               da so bila storjena konkretna kazniva dejanja.</p>
               <p>V nobenem od teh primerov ni bil podan utemeljen sum, ki bi bil lahko podlaga za take
               preiskave, kot smo jim bili priča v teh primerih.</p>
               <p>Naj tudi na tej točki navedem nekaj konkretnih primerov. Recimo primer, ki smo ga
               prvi obravnavali, gospoda Kanglerja, je temeljil na zabeležkah nekega tajnega
               sodelavca, iz katerih je izhajalo, da so bile to zabeležke gostilniških govoric o tem
               kako naj bi se pri prodaji nekih zemljišč zgodila škoda Mestni občini Maribor, ker
               domnevno bi morala uveljavljati pri teh transakcijah predkupno upravičenje.</p>
               <p>Na prvem delu te seje smo ugotovili ne samo da ga ne bi mogla uveljavljati, celo
               protizakonito bi ravnala v kolikor bi v teh transakcijah uveljavljala predkupno
               upravičenje.</p>
               <p>Je pa bila ta zabeležka in te številke, ki so v tej zabeležki nastale podlaga za
               izvedbo vseh ostalih preiskovalnih ukrepov.</p>
               <p>Vemo kdaj občine lahko uveljavljajo predkupna upravičenja in kdaj ne in vemo kaj
               zakonodaja o tem govori.</p>
               <p>In če v zabeležki preberemo pripis zraven tega, da vir seveda ne ve ali je za to, da
               se ne uveljavlja predkupno upravičenje pristojen župan ali celo mestni svet, ko vemo,
               da so v zakonu zelo jasno opredeljeni pogoji, pod katerimi sploh lahko občina
               uveljavlja predkupno upravičenje in da je seveda pristojna oseba za to župan, potem
               mislim, da je vse jasno.</p>
               <p>Da ne govorim o tistem delu zabeležke, ki je govoril o tem kakšna so politična
               razmerja v mestnem svetu Mestne občine Maribor in kako se bodo na prihodnjih sejah
               sprejemale posamezne odločitve.</p>
               <p>Drugi primer, ki smo ga obravnavali, našega kolega Magajne, je primer, ki je mogoče
               zelo enostaven in zelo plastično kaže na to instrumentalizacijo policije.</p>
               <p>Po tistem ko je javno povedal, da se ne strinja z večinskim mnenjem svoje stranke in
               da bo glasoval proti zakonu o RTV je bil deležen groženj o tem, da naj pazi kaj
               počne.</p>
               <p>In teden za tistim se mu zgodi hišna preiskava zaradi prenosa neke datoteke, ki naj
               bi se zgodil ta prenos eno leto in pol prej, zaradi prenosa datoteke, ki tudi po
               vsebini ni sporna, kajti v odredbi je pisalo, da gre za datoteko dekleta z golim
               oprsjem v kavbojkah.</p>
               <p>In vrhunec te datoteke potem po zasegu vseh teh računalnikov na teh njegovih disko ni
               bilo. Kot veste, so se izgubili in jih še do danes niso našli.</p>
               <p>In podobno smo bili priča tem primerom tudi v nekaterih drugih primerih, ki so vsi
               skupaj nekako obdelani tudi v poročilu te komisije za leto 2010, ki bo obravnavano
               prihodnji teden na redni seji Državnega zbora.</p>
               <p>In še skupna značilnost, zaključna. V nobenem od teh primerov ni nekih jasnih
               zaslužkov.</p>
               <p>Tudi v tem primeru gospoda Magajne ni javnega opravičila ne bivše ministrice za
               notranje zadeve, ne sedanjega ministra za notranje zadeve in pravosodje gospoda
               Zalarja, ki bi bilo edino logično in primerno v tem momentu glede na vse kar vemo do
               danes.</p>
               <p>So pa seveda v vseh te primerih bile te javne osebe izrazito medijsko izpostavljene,
               po večini so bile to top novice vsega medijskega poročanja in s tem je bila dosežena
               ta namera javnega linča brez obsodbe in s tem na nek način sledenje cilju eliminacija
               političnih nasprotnikov z uporabo represivnih organov, ki ne smejo biti temu
               namenjeni.</p>
               <p>Tako da mislim, da je cilj, ki so ga predlagatelji posredovali s sklicem <stage type="mag"/> <stage>(nadaljevanje)</stage> te seje, zaobsežen v dveh sklepih,
               ki so ju predlagali v sprejem po današnjem zaključku seje, seveda pa dopuščam
               možnost, da smo še kaj spregledali in da lahko ta dva sklepa eventualno skozi
               razpravo, ki jo bomo danes imeli, tudi dopolnimo.</p>
               <p>Na tej točki bi jaz predal besedo recimo gospodu Antonu Štihcu, pa potem naprej.
               Izvolite.</p>
            </sp>
            <sp xml:id="SDT5-KZNOIVS-Nujna-013-2011-10-14.sp2">

               <speaker>ANTON ŠTIHEC:</speaker>

               <p> Hvala lepa. Najprej bi se zahvalil seveda za povabilo na to vašo komisijo, pa bi
               prosil tudi, če moj pravni zastopnik, gospod Matoz pove, po tem mojem kratkem
               izlaganju tudi kakšen rezultat sodbe, ki smo jo z njegovo pomočjo na sodišču dobili,
               napram državi.</p>
               <p>Na kratko, moj primer, jaz bom kar prebral odredbo preiskovalnega sodnika.
               Preiskovalni sodnik je odredil hišno preiskavo prostorov Mestne občine Murska Sobota,
               na tem in tem naslovu, kjer se hrani dokumentacija in zapisi elektronskih
               dokumentacij, ki se nanašajo na prenos kmetijskih zemljišč na Mestno občino Murska
               Sobota z namenom gradnje letalskega muzeja, tako imenovana Piramida.</p>
               <p>V obrazložitvi seveda piše, da izhajajo utemeljeni razlogi za sum, da naj bi bil pač
               osumljenec takratni minister Milan Pogačnik, kot minister, da bi naj storil kaznivo
               dejanje jemanja podkupnine, gospod Zmago Jelinčič pa kaznivo dejanje dajanja
               podkupnine. Iz priložene dokumentacije je razvidno, da je verjetno, da se v prostorih
               Mestne občine Murska Sobota nahaja dokumentacija in korespondenca, ki se nanaša na
               prenos zemljišč v zvezi z izgradnjo letalskega muzeja na območju naše občine, in ker
               bo taka dokumentacija služila kot dokaz v kazenskem postopku, jo je potrebno
               pridobiti. To je delček iz te odredbe preiskovalnega sodnika. Zakaj sem vam ga
               prebral? Zato, da sem vam želel povedati, da nikjer ni niti z besedico omenjen Anton
               Štihec, župan Mestne občine Murska Sobota, pa sem kljub temu bil ob prihodu
               kriminalistov deležen takšnega ali drugačnega tretmaja. Kakšnega? Niso mi dovolili
               komunicirati z mojimi najbližjimi člani skoraj vse do konca preiskave, niso dovolili
               niti tiskovni predstavnici naše občine, da sporoči navzven, novinarjem, medijem, ki
               so seveda na veliko klicali, kaj se dogaja na občini, da bi jim rekli, zakaj so
               kriminalisti tukaj, nisem imel prostega gibanja, tudi na WC so me spremljali
               kriminalisti, pa sploh nisem bil preiskovanec niti osumljenec, nič nisem bil, kar se
               tega tiče. Kot prvi človek občine, kot predstavnik občine pa normalno, da sem
               sodeloval v tej zadevi, ker sem želel pomagati razčistiti.</p>
               <p>Zdaj, če lahko povem moje laično in do neke mere strokovno mnenje. Če bi, pa jaz sem
               to tudi kriminalistom povedal, če vi iščete dokumentacijo in zapise, ki naj bi se
               hranili na občini, da boste jih imeli kot dokazno gradivo za neka druga dva
               osumljenca, pojdite v sprejemno pisarno občine, tam imajo oni vso pošto, ki pride na
               občino, vsa dokumentacija, jo hranijo, jo beležijo, tam si lahko vse nedvoumno
               najdete in pregledate. Ne, oni so prišli točno v županovo pisarno in vse se je moralo
               odvijati v tej županovi pisarni, jaz pa nisem smel komunicirati ne z javnostjo, ne z
               družinskimi člani. Da bo pa vrhunec vsega tretmaja do mene, ta dan je bila obletnica
               smrti mojega očeta in jaz sem bil dogovorjen z mojo mamo, da pridem popoldne po njo
               in da greva na grob prižgati svečo v znak preminulemu očetu. In me kliče mama, in jaz
               kriminalistu pokažem, poglejte, kliče me mama, pa sem razložil, zakaj me kliče, a
               lahko javim, da ne morem priti, ker je zadeva, takšna kot je, pa je rekel ne. Torej
               ni mi dovolil niti tega, pa to nima veze s preiskavo, z varovanjem te dokumentacije,
               pa dokazov in ne vem kaj še vse. In isto se je zgodilo z mojo ženo, z mojim bratom,
               in tisto, kar je bilo čudno meni je to, da je ta vodja preiskovalcev, ene štirikrat
               je šel ven iz pisarne županove, in vedno ko je prišel nazaj noter, seveda je šel ven
               telefonirati, je bil nekako bolj spravljivi, malo več mi je dovolil, da sem lahko,
               kajti pozneje, proti koncu preiskave sem pa potem lahko poklical mamo in ji povedal,
               da me ne bo, sem lahko medijem poslal SMS, da bom po končanju te preiskave sklical
               tiskovno konferenco in dejansko povedal, zakaj so kriminalisti tukaj. Tako, da meni
               je to vse skupaj zelo, zelo kaže na to, da je nekdo s točno določenim namenom prišel
               v županovo pisarno, pa sploh<stage type="mag"/> <stage>(nadaljevanje)</stage>
               nisem bil preiskovanec, da se mi ne dovoli komunikacije v temu času početi, lahko vam
               tukaj pokažem pa preberem kaj vse so mediji pisali pa mediji niso nedolžni ne krivi,
               niso dobili pravih informacij od kriminalistov, kriminalisti so pa v javnost dali
               informacije, da so ta dan prejeli pet osumljencev. In med temi petimi osumljenci sem
               bil tudi sam pa nikjer nobene odredbe ni bilo, da je moj ime zraven. Seveda ob
               nasvetu gospoda Matoza smo sprožili tožbo do države in v sklopu tega procesa tožbe
               smo tudi predlagali državi, torej njihovi strani... Ni namen, da bomo tukaj dobili
               nek velik denar, jaz sem imel predlagano na koncu poravnavo en evro pa naj se mi
               upravičijo, ker smo me za to celotno proceduro tako omadeževali, jaz sem politična
               osebnost, od moje priljubljenosti je tudi prihodnost odvisna, ker so se bližale
               volitve, da se vsaj naj opravičijo, da vsaj malo operem vse tisto kar so me oblatili.
               niso sprejeli niti tega predloga, da bi se za en evro dogovorili, zato smo seveda šli
               naprej in seveda s pomočjo gospoda Matoza odvetnika to tožbo v tej fazi dobili. Dva
               tisoč evrov je sodnica razsodila, da mi mora država plačati, jaz sem že vnaprej
               rekel, da bom ta denar dal socialno ogroženi družini v naši občini. Ne gre za denar,
               gre za princip. Ne more si privoščiti nek državni organ, da nekoga tudi javno
               osebnost, če je, tako ožigosa, ga očrni in potem nikomur nič, ko se dokaže že
               kasneje, da niso imeli prav, da niso pravilno postopali. In v naši državi veljajo
               zakoni in do vseh morajo biti enaki. Če se pa izkoriščajo, jaz sem takšnega mnenja
               tudi sam, kajti tisti ki bi naj stali v ozadju, jaz lahko samo domnevam, prihajajo iz
               našega konca. Šef kriminalistične službe je iz naše občine doma, njemu še kako
               odgovarja, da bi bil aktualni župan čim bolj ožigosan ali oblaten.</p>
               <p>Pa še nekaj vam preberem, to kar sem slišal prej v primeru gospoda Magajne, da ko se
               ni strinjal z mnenjem stranke, da so mu takoj začeli groziti. Jaz vam tukaj samo
               preberem zaključek enega prepisa prisluhov, ki sem jih seveda dobil in je bil tudi na
               Svetu na Kanalu A objavljen. Pripisu prisluhov med dr. Andrejem Hrovatom, državnim
               sekretarjem na kabinetu predsednika Vlade in gospodam Jelinčičem. Recimo 8. marec, to
               je en dan preden so prišli kriminalisti v prostore Mestne občine Murska Sobota.
               Gospod Horvat, državni sekretar pravi gospodu Jelinčiču po telefonu: "Da ne
               prestrašimo vse skupaj, ne samo Štihec je "pizda" tisti, ki se mora prestrašiti".
               Jelinčič odgovarja "ja, ja". Horvat: "Nekako na ta način bi moral to narediti."
               Gospod Jelinčič: "Mhm". To je bilo en dan preden so prišli kriminalisti. Torej je
               gospod Horvat, državni sekretar v kabinetu predsednika Vlade vedel očitno da
               kriminalisti prihajajo naslednji dan, da me prestrašijo. Toliko za zdaj potem pa
               seveda še več lahko povem. Pa bi prosil, predsedujoči, če lahko tudi gospod Matoz iz
               strokovnega vidika pove glede te tožbe.</p>
            </sp>
            <sp xml:id="SDT5-KZNOIVS-Nujna-013-2011-10-14.sp3">

               <speaker>PREDSEDNIK ZVONKO ČERNAČ:</speaker>

               <p>Kar izvolite gospod Matos.</p>
            </sp>
            <sp xml:id="SDT5-KZNOIVS-Nujna-013-2011-10-14.sp4">

               <speaker>FRANCI MATOZ:</speaker>

               <p>Hvala. Lep pozdrav vsem skupaj zopet.</p>
               <p>Poglejte, dejstvo v tej zgodbi, če jo lahko tako imenujem, je enaka ali pa podobna
               kot je bila pri gospodu Magajni. Zopet smo pri tisti zadevi ko smo zadnjič govorili o
               njej in sicer kako in na podlagi česa in na kakšen način se izdajajo odredbe za hišne
               preiskave.</p>
               <p>Včeraj sem slučajno prebral v medijih, da je preiskovalni sodnik v Kopru izdal
               odredbo za hišno preiskavo pri ...<stage>/Nerazumljivo./</stage>... Robertu. Sicer to ni predmet
               tega ampak poudarjam to samo zato, ker so iskali domnevne sporne posle v zvezi z
               postavitvijo njegove ograje in okenskih polic. Mediji so to poročali o tem. In zato
               je bila odrejena hišna preiskava po, ne vem dveh letih ali kakor so bili ti sumi
               podani in so prišli k njemu domov pogledati verjetno ograjo in okenske police, ne vem
               če so jih <stage type="mag"/> <stage>(Nadaljevanje)</stage> zasegli, ker nisem
               videl, če je kdo odžagal to ograjo in tiste okenske police demontiral.</p>
               <p>Hočem pokazati absurdnost izdaje odredb za hišne preiskave, o čemer smo govorili pri
               gospodu Magajni, ko seveda očitno ne vem v kakšen namen, bojim se, da bi bili vsi
               enaki, ker dokler so samo določeni ljudje izpostavljeni, imamo še mi navadni
               državljani srečo, ker potem nimamo hišnih preiskav zaradi takih stvari, ker če bi
               bili vsi enaki, bi jih imeli že skoraj vsi, na tak način kot se z njimi operira v teh
               primerih.</p>
               <p>Tako je tudi v tem primeru. V kolikor veste, da ga občina seveda ima, določena
               pravila, da gre za organ, da seveda dokumentacijo mora hraniti in zakon o kazenskem
               postopku daje normalno podlago, da lahko policija, v kolikor obstoja kakršni koli
               sum, zahteva to dokumentacijo in občina jo je dolžna seveda izročiti.</p>
               <p>V kolikor bi šli še en korak naprej, bi rekli, da bi lahko kriminalisti nesporno
               prišli za odredbo za zaseg predmetov. Preiskovalni sodnik bi seveda lahko izdal
               odredbo,da se predmeti zasežejo, kriminalisti bi prišli na občini in bi seveda
               računalnik odnesli, za to ne potrebujemo hišne preiskave, v kolikor so iskali
               korespondenco, računalniško, elektronske, meile ali pa neko dokumentacijo v zvezi z
               sumom nekega kaznivega dejanja, ki na koncu se itak izkaže, da ga verjetno ni.</p>
               <p>Torej gre zopet za to uporabo, kot ste rekel predsednik, nesorazmernih ukrepov za
               preiskavo nekega dejanja, kajti vemo, če bi prišli na občino samo zaseči računalnik
               ali pa v kolikor bi pozvali seveda ne bi bilo hišne preiskave, ne bi bilo blokiranega
               objekta, ne bi bilo tam policijskih vozil, ne bi bilo traka in šov nebi uspel in
               gospod ...<stage>/Nerazumljivo/</stage>... ne bi bil deležen tega, kar je bil deležen.</p>
               <p>V tem postopku je bilo nesporno ugotovljeno, čeprav odločitev še ni pravnomočna na
               civilnem sodišču, je pa nesporno ugotovljeno, da so bile gospodu ...<stage>/Nerazumljivo/</stage>...
               kršene pravice iz 35. člena Ustave.</p>
               <p>Poseženo je bilo v njegove osebnostne pravice, omejeno mu je bilo gibanje,
               nikakršnega razloga ni bilo in nikakršne podlage, da ga kdorkoli zadržuje tam in mu
               omejuje kakršnokoli gibanje ali komunikacijo z javnostjo.</p>
               <p>Ni bil osumljenec in seveda v kolikor, če je že policija dovolila, da take
               informacije gredo v javnost, bi morala seveda takoj v tistem trenutku, ko je videla,
               da se nekako pojavljajo informacije v javnosti, da je gospod ...<stage>/Nerazumljivo/</stage>...
               osumljenec, jasno povedati sami, da gospod ni osumljenec, to bi bila tista korektna
               prva informacija, ki bi jo bili dolžni dati.</p>
               <p>Ne, šli so še dlje tako da so še njemu prepovedali komunikacijo, da tudi on ni mogel
               tega demantirati in škoda je bila pač trajno narejena.</p>
               <p>Vedno pa kot pravim, se boste pa srečali na začetku s tem, da sodišče očitno ali pa
               določeni preiskovalni sodniki izdajajo odredbe za hišne preiskave ali pa za druge
               posege v zasebnost, tudi če vedo, da seveda zato ali ni podlage ali je podlaga pač
               slaba ali pa tudi če vedo, da bi lahko z milejšimi ukrepi dosegli cilj.</p>
               <p>To je tisto kar pravim, to je najbolj pomembno, kajti kot sem zadnjič že povedal,
               zopet pridete na isto, na koncu policija reče izvajali, izvrševali smo odredbo
               preiskovalnega sodnika, torej je ukrep zakonit, mi smo ravnali zakonito, saj smo za
               to pridobili odredbo sodišča. </p>
               <p>V kolikor ne bi imeli zadosti podlage, nam sodišče ne bi tega izdalo in seveda potem
               bi lahko govorili o nezakonitosti ali zakonitosti ukrepa.</p>
               <p>Zgodi se pa na koncu, kot pravim, da tak primer, kot pri njemu, se konča s tem, da se
               vloži odškodninska tožba, prisodi se neka odškodnina ampak še danes nihče od teh, ki
               so to preiskavo opravili, torej od policije v tem primeru konkretnem ali pa tudi
               mogoče od preiskovalnega sodnika, v končni fazi ni rekel, da se je seveda zaradi teh
               ukrepov naredila škoda in da je bilo ravnanje nezakonito in da so zato ravnanje
               gospodu Štihcu <stage>(?)</stage> opravičujejo.</p>
               <p>To je vse kar bi imel jaz v tem primeru za povedati. Hvala.</p>
            </sp>
            <sp xml:id="SDT5-KZNOIVS-Nujna-013-2011-10-14.sp5">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Jaz na tej točki dajem besedo Zmagu Jelinčiču plemenitemu, potem bi pa
               odprl razpravo.</p>
            </sp>
            <sp xml:id="SDT5-KZNOIVS-Nujna-013-2011-10-14.sp6">

               <speaker>ZMAGO JELINČIČ PLEMENITI:</speaker>

               <p>Hvala lepa gospod predsednik. Lep pozdrav vsem skupaj. </p>
               <p>Dejstvo je, da v vseh teh primerih je bila nesorazmerna uporaba represivnih sredstev,
               jaz bi še huje rekel, bila je zloraba in to <stage type="mag"/>
               <stage>(nadaljevanje)</stage> namerna zloraba represivnih sredstev, ne le s strani policije, ampak
               tudi s strani pravosodja. Obe veji oblasti je imela oziroma ima v rokah ista
               politična stranka, Liberalna demokracija Slovenije in prepričan sem, da teh zlorab ni
               samo toliko, kolikor o njih govorimo na tej seji in v Državnem zboru, ampak da jih je
               bistveno več.</p>
               <p>Ko je gospod Štihec prebral tisti magnetogram oziroma zapis tega pogovora mene z
               gospodom Horvatom, moramo povedati, da sva se z gospodom Horvatom dostikrat
               pogovarjala, vendar vedno je bilo vprašanje in razgovor zgolj o tem letalskem muzeju,
               kajti predsednik Vlade Republike Slovenije, gospod Borut Pahor, je gospodu Horvatu
               naložil, da spelje to zadevo in da se ta muzej začne graditi v Murski Soboti. Seveda
               je gospod Horvat imel do gospoda Štihca zamere, kajti oba sta kandidirala na isti
               poziciji in je seveda vedno okrancljal najine pogovore s kakšnimi zadevami proti
               gospodu Štihcu. Na ta način je tudi prišlo do teh zadev, ki so bile potem navedene in
               kaj naj bi drugega rekel, enkrat sem rekel ja, ja, potem pa hm, hm, pač, da gre
               zadeva mimo in da se vrnemo k osnovni temi. In o tej osnovni temi smo tudi
               govorili.</p>
               <p>Zanimivo je, da je v teh prisluhih bila navedena tudi gospa ministrica za obrambo,
               gospa Jelušič, tudi ona je bila v teh prisluhih in zopet v zvezi z letalskim muzejem,
               ki naj bi se takrat gradil v Murski Soboti. Ampak kaj je pri tej zadevi zanimivega?
               Da so prisluhi iz časa, preden se je karkoli dogajalo z gospodom Štihcom. Ali je
               sodnik izdal dovoljenje, da se prisluškuje kar po dolgem in počez ali gre v tem
               primeru za tisto, o čemer sem jaz absolutno prepričan, da se v Sloveniji posluša
               skoraj da vsakemu človeku, ki je količkaj pomemben in ki je na nasprotni strani
               trenutno še vladajoče oblasti. Zadeva, ki jo je trenutno še vladajoča oblast v prvi
               vrsti s strani Liberalne demokracije Slovenije izvajala, je pravzaprav grozljiva.</p>
               <p>Povedati moram, da so proti meni sprožili kazenski postopek, in sicer, takole piše,
               da naj bi Milan Pogačnik kot minister storil kaznivo dejanje jemanja podkupnine, po
               členu 261./2 in da Zmago Jelinčič Plemeniti pa kaznivo dejanje dajanja podkupnine.
               Nihče nikomur ni ničesar dal, nihče od nikogar ni nič dobil. Šlo je za normalen
               politični dogovor oziroma pogovor o tem, da bi z gradnjo letalskega muzeja v Murski
               Soboti pravzaprav rešili problematiko nezaposlenosti in propadanja celotne Pomurske
               regije. Jaz sem imel takrat investitorje v višini med 450 in 500 milijoni evrov za
               gradnjo tega muzeja, vendar so gospodje iz vladajoče klike uničili ta projekt, kajti
               čisto malo jim je mar, kaj se dogaja s Pomursko regijo. Malo jim je mar, če vsi
               ljudje tam pomrejo, če bodo reveži, morda jim je celo všeč, da bodo reveži, da bodo
               potem preprodajali še tista zemljišča in jih za velike denarje prodajali Avstrijcem,
               ali pa mogoče Madžarom in Hrvatom.</p>
               <p>Skratka, zanimivo, marsikakšna zadeva je tukaj zanimiva. Primem v roko, najprej
               vzamem odredbo o hišni preiskavi, ki jo je izdal preiskovalni sodnik Iztok Naglav in
               sicer, to je preiskovalni sodnik Okrožnega sodišča v Kopru. Če bomo šli malo širše
               pogledati to zgodbo in druge zgodbe, bomo videli, da se marsikaj dogaja na koprskem
               sodišču in koprskih policijskih upravah. Že v tem, kje se odreja hišna preiskava, je
               zanimivo, in sicer, na naslovu stalnega prebivališča v Ljubljani, mojega, vključno s
               prostori, kjer ima v istem objektu sedež Slovenska nacionalna stranka. Kaj če sem bil
               jaz obdolžen, <stage type="mag"/> <stage>(nadaljevanje)</stage> kaj ima tukaj
               Slovenska nacionalna stranka zraven? In vendar so preiskovali in preiskali tudi te
               prostore.</p>
               <p>Naprej piše, prostori pisarn, ki jih v Državnemu zboru Republike Slovenije uporablja
               Zmago Jelinčič Plemeniti in Poslanska skupina Slovenske nacionalne stranke. Tudi
               prostori slovenske nacionalne stranke so bili pregledani in pregledovani. Jaz sem
               sicer kasneje tudi prosil, če mi pridejo pogledati, če so mi nastavili kakšne
               mikrofone vendar prišli so pravzaprav gospodje pregledovati iz istih logov tako da še
               danes nisem prepričan ali so mikrofone našli ali jih niso našli ali so jih nastavili
               ali kakor koli že, kajti takšni oblasti in takšnim državnim organom človek ne more
               zaupati. </p>
               <p>Zdaj pride pa še tista najbolj zanimiva zadeva, gospod Iztok Naglav, preiskovalni
               sodnik iz Kopra je napisal: "Odredbo izvršijo policisti MNZ RS v času od 8. 3. 2010.
               do vključno 15. 3. 2010 pri čemer posebej dovoljuje, da se preiskava opravi tudi v
               nočnem času, to je po dvaindvajseti uri in do šeste ure naslednjega dne." Takšne
               preiskave se izvajajo pri najhujših terorističnih zločincih. To je naredil gospod
               Iztok Naglav, zagotovo ne po lastnem premisleku ampak sem prepričan, da po nalogu, ki
               ga je dobil ali od ene ali od druge stvari, to se pravi ali iz Ministrstva za
               policijo oziroma notranje zadeve ali pa za Ministrstva za pravosodje. Sam od sebe
               zagotovo ne bi tega naredil ob tem, ko je vedel kako izgledajo te nočne preiskave,
               kako se to obkroži s policijskimi vozili hišo, kako se po navadi vdre vrata,
               maskirani v črnih uniformah, z brzostrelkami in z reflektorji ki bi potem mojo ženo
               in pa dve hčerkici stari štiri leta in pa sedem let potisnili z rokami v zrak ob zid
               in bi začeli brskati po hiši, razmetavati, razbijati... To so takšne hišne preiskave,
               ki se dogajajo po dvaindvajseti uri ponoči in do šest ure zjutraj.</p>
               <p>To je bilo pripravljeno, jaz se moram tukaj prav zahvaliti policistom, ki so bili
               dovolj korektni in pametni in razumljivi in trezni, da so prišli čez dan. Prišli so
               čez dan in so se mi pravzaprav opravičevali zakaj so prišli. Medtem so tudi rekli, da
               pravzaprav niso rekli iskati ničesar v zvezi s kakršnim koli muzejem, s kakršnim koli
               podkupovanjem ampak da so pravzaprav iskali dokumentacijo o kateri sem govoril na
               seji državnega zbora, ko sem rekel, da obstajajo fotografije, kartoteke, posnetki
               tistih seksualnih spolnih bakanalij v zvezi z bullmastifi. To so mi rekli, ne bom
               povedla kateri policist mi je to povedal, ker ne bi bilo fer vendar to je bilo
               opravičilo z njihove strani.</p>
               <p>Kaj je tukaj še zanimivega? Zanimivo je tudi to, da piše iz predloga SKPPU Koper,
               številka ta in ta z dne 5. 3. 2010 izhajajo utemeljeni razlogi za sum, da naj bi s
               Pogačnikom storila kazniva dejanja. 5. marca, zadeva se je potem zgodila mislim da 8.
               marca ampak vse skupaj naj bi potekalo na nekem prestreženem pogovoru z dne 28.
               januarja 2010. To se pravi so gospodje prisluškovali telefonom že vsaj od januarja,
               meseca istega leta, če ne že kar, jaz sem prepričan da tako ali tako, da mi
               konstantno prisluškuje in bodite prepričani, da tudi vam. To ste lahko prepričani.
               Potem se pa ob določeni priliki to uporabi, predvsem pa zlorabi.</p>
               <p>Kako se je zgodila ta, bi rekel zadeva za <stage type="mag"/>
               <stage>(Nadaljevanje)</stage> katero upam, da se nikoli več ne bo mogla kaj ponoviti pri
               komerkoli.</p>
               <p>Namreč tudi ko bo nov zakon o policiji, bo naša stranka vložila določene amandmaje,
               da se bo spremenilo pri vprašanju pooblastil policiji in v bistvu bo to v njihovem
               interesu in v interesu slovenskega naroda, da se kaj takega ne bo moglo več
               dogajati.</p>
               <p>Mene so aretirali ne v Ljubljani, ne na svojem domu, ne v parlamentu ampak v eni vasi
               pri Kranju, kjer ima sedež firma Bold.</p>
               <p>Jaz sem namreč takrat pisal knjigo oziroma postavljali smo knjigo, katalog enih
               slovenskih kolekov in ne vem kako so vedeli, da se bil jaz tam, to je Mlaka pri
               Kranju.</p>
               <p>Dopoldan sem bil jaz tam in pridejo notri štirje ljudje, pokažejo izkaznico in reče
               gospod Jelinčič odvzemamo vam prostost. Sem rekel kaj pa je zdaj to?</p>
               <p>Stopite ven prosim. Sem stopil ven. So mi povedali, prvo vprašanje je bilo ali ste
               oboroženi. Krasno. Ja, seveda z brzostrelkam hodim okrog in ročne bombe imam obešene
               in 15 kilogramov eksploziva, da se razstrelim, po možnosti tam ki je kakšna gostilna
               ali kaj takega.</p>
               <p>Skratka, že to vprašanje je bilo čudno.</p>
               <p>Seveda nisem smel uporabiti telefona, nisem smel jaz poklicati odvetnika ampak so oni
               poklicali odvetnika.</p>
               <p>Potem zraven, zunaj te stavbe je stal policijski avto, kjer so bili policisti. Potem
               se je pripeljala še ena Marica s policisti in potem še ena Marica s policisti. Kot
               kaže je bilo celo območje blokirano zaradi nekega Jelinčiča, ki je pisal knjigo.</p>
               <p>Jasno, potem je malo razumljivo, da so hoteli, da bi sredi noči naredili desant na
               mojo hišo, skratka, zelo čudno in pravzaprav niti ne čudno glede na to kdo je bil
               takrat šef Ministrstva za notranje zadeve in kdo je bil šef Ministrstva za
               pravosodje.</p>
               <p>Ampak zanimivo je to, da so policisti točno vedeli kam me morajo priti iskati, Mlaka
               pri Kranju. Še tisti, ki vedo kje je Mlaka, bodo težko našli tisto hišo, kjer sem jaz
               postavljal tisto knjigo, v tisti privatni hiši v tisti firmi.</p>
               <p>To pomeni, da so me gospodje sledili in to že dolgo časa. Jaz sem nekajkrat, že kar
               nekaj tednov pred tistim opazil sledilne ekipe, ki so se vozile za menoj.</p>
               <p>Sem jih pač opazil ampak sem rekel kaj pa vem kaj delajo, ne vem. Na kraj pameti mi
               ni prišlo zakaj bi to bilo. Ampak zdaj vidim, da se je to dogajalo, zdaj vidim, da je
               bil to dolgo časa pripravljen komplot<stage>(?)</stage>.</p>
               <p>In kaj se je zgodilo potem? Ko policija pripelje mene v Državni zbor, seveda Državni
               zbor poln policije, oboroženi, uniformiranci po prostorih Državnega zbora. Kaj takega
               ni delal niti Gestapo.</p>
               <p>Kaj takega niso delali za časa Stalina. Česa takega si Kitajska nikoli ne bi
               dovolila, ko nekateri tako pravijo, da tam ni demokracije.</p>
               <p>Pri nas ni demokracije. Pri nas je politična zloraba oblasti in politična zloraba
               represivnih organov v korist nekaterih, ki so do tukaj notri v gnoju raznih
               svinjarij.</p>
               <p>Zakaj se pa nekateri tako zelo bojijo afere z bulmastifi, tistih spolnih variant za
               katere, ko sva govorila z gospodom Pahorjem, mi je gospod Pahor rekel okrog 42 ljudi
               je vpleteno tam notri.</p>
               <p>In zakaj se nič ne dela na tem področju? In zakaj se nič ne ve in zakaj so izginile
               kamere in zakaj so izginili posnetki? In zakaj so izginile kartoteke, ki jih je imela
               gospa Baričević?</p>
               <p>Nihče ne bo na to odgovoril. Kriv je Jelinčič in dajmo mu preiskati, saj še čudno, da
               me niso začeli pretepati, verjetno je kdo mislil, da bi kakšno nazaj dobil, zato so
               me pustili na miru, da bi povedal kje naj bi bili posnetki. In tako naprej.</p>
               <p>Skratka čudne zadeve. In seveda še ena druga zanimiva zadeva. Ko pridem nazaj mi
               rečejo policisti bomo šli od zadaj notri v Državni zbor, spredaj je vse polno <stage type="mag"/> <stage>(nadaljevanje)</stage> novinarjev. Ja, od kod pa
               novinarji vedo da so mene zaprli? In tudi jaz sem izvedel, da je gospod mladi
               Janković, to sem že izjavil, govoril nekje po mestu v enih oštarijah, da bodo mene
               zgrabili. Ja, od kod je pa on to vedel? Zelo zanimive koincidence, zelo zanimive!</p>
               <p>No seveda novinarjev polno, tudi ko sem šel ven v prvi seveda POP TV. Ne vem od kod
               je mogoče, da je bil POP TV vedno povsod zraven, pri vseh zadevah skratka da ne bi
               našteval ampak POP TV je bil zraven. Človek se vpraša tudi kako je mogoče, da so
               policisti oboroženi vstopali v Državni zbor, to se pravi da so imeli podporo vodstva
               Državnega zbora, ki je dovolilo, da se krši integriteta parlamenta. Kaj takšnega se
               ne bi smelo dogajati! Ko so gospoda Thalerja v evropskem parlamentu obdolžili
               podkupovanja oziroma poizkusa sprejemanja podkupnine kar je bilo pokazano na
               posnetkih in tako naprej in tako naprej, jim predsednik evropskega parlamenta
               policajem ni dovolil vstopa v pisarne evropskega parlamenta ampak je šla njegova
               komisija pregledati stvari. Pri nas, seveda, pojdite notri gospodi policisti,
               poiščite, najdite ali pa podstavite če ste našli. Tako nekako si nekateri
               predstavljajo to delovanje policije in tako nekako je to tudi izgledalo. Še enkrat
               pravim, fer so bili policisti, ki so pravzaprav vsaj nekateri vedeli kaj naj bi
               iskali; obremenilni material, ki ga je imela gospa Baričević. Jaz namerno govorim
               gospa Baričević, ker je bila, oziroma pokojna je bila ženska, ne moški, ker nekateri
               pravijo verjetno imajo že sami malo čudne pojme o tem kaj je kdo.</p>
               <p>Skratka, zadeve so zelo čudne in vendar je bil projekt letalskega muzeja tukaj je
               projekt, ki je bil narejen z namenom, da se reši regija revščine, da se razvije vse
               skupaj. In ob sodelovanju z županom Občine Murska Sobota je bilo delano v korist
               države, edino kar bi se moralo zgoditi je bilo to, da bi se del prostora oziroma cca.
               dvainštirideset hektarov ozemlja preneslo iz lastnine tega sklada za kmetijska
               zemljišča na občino Murska Sobota. Skratka, iz ene oblike državne lastnine v drugo
               obliko državne lastnine, nobenega podkupovanja. To, da ima pa zdaj tisto ozemlje v
               zakupi Panvita, ki dobiva za vsak hektar določene denarje pa raste plevel tam gor je
               pa drugo vprašanje. Ampak tega nihče ne bo vprašal.</p>
               <p>In mislim, da dobivajo cca. sedemsto evrov za hektar ne uporabe zemljišča ampak kar
               tako. Pa si izračunajte krat dvainštirideset pa koliko časa to že imajo, kako lepo
               kaplja iz državne blagajne vse skupaj. In čisto vseeno jim je ali bodo ljudje v
               Pomurju lačni, brez dela in tako naprej.</p>
               <p>Še kar precej teh zadev bi lahko še navedel vendar pa je težko govoriti o zadevah, ki
               prizadenejo. Tudi meni niso dovolili komunikacije z nikomer, še najmanj pa z mediji,
               edino kar mi je uspelo tukaj po hodniku sem rekel, da za vsem skupaj stoji gospa
               Katarina Kresal kar še vedno danes sem prepričan, seveda tudi še kdo drug ampak ona v
               prvi vrsti. In to je bilo edino kar je bilo objavljeno v medijih, drugo so bile
               zgodbe, ki so jih napletli in napletali gospodje iz vladajočih struktur.</p>
               <p>Tudi, ko so pobirali dokumentacijo, jaz sem jim predal vso dokumentacijo tudi listine
               o letalskem muzeju od katerih jih večino še nisem dobil nazaj, papirje. Tudi neko
               kuverto v kateri je bil zapis o letalskem muzeju, ki naj bi si jo delila midva z
               ministrom, ne vem kaj, tudi tisto kuverto sem jim dal kjer je bil tisti papir
               arhiviran v spisih v zvezi <stage type="mag"/> <stage>(nadaljevanje)</stage> z
               letalskim muzejem. Odnesli so mi računalnike, odnesli so mi telefon in tako naprej in
               tako naprej. Skratka, ponižujoče, zelo ponižujoče in kaj je bil namen? Diskreditacija
               Zmaga Jelinčiča, diskreditacija Slovenske nacionalne stranke in konec koncev
               odstranitev iz političnega prostora tiste politične stranke, ki je vez parlamenta. To
               jim seveda ni uspelo in upam, da jim nikoli več ne bo uspelo. Jaz sem o tej zadevi
               poročal tudi na Svetu Evrope, kjer so bili zgroženi in so rekli, da ko bo te zadeve
               konec, naj napišem prijavo na Svet Evrope, da se bo tam razpravljajo o tej zadevi,
               vendar ne vem, kaj sploh je s to zadevo, vse je potihnilo, nihče nič ne reče, nič se
               ne dogaja in ne vem, kaj iščejo in kaj pripravljajo, da bodo prinesli na mizo. Nimajo
               kaj prinesti na mizo, zato je pa toliko časa tišina.</p>
               <p>Ne vem, kaj naj bi se zgodilo potem, jaz upam, da naju z gospodom Štihcom ne bo avto
               povozil ali kaj takega, ampak morda se bom pa z gospodom Matozom zmenil, da bi še v
               mojem imenu morda vložil kakšno odškodninsko tožbo proti državi Sloveniji, predvsem
               pa proti tistim, ki so to sprožali in proti tistim, ki so to omogočali. Zaenkrat
               hvala lepa.</p>
            </sp>
            <sp xml:id="SDT5-KZNOIVS-Nujna-013-2011-10-14.sp7">

               <speaker>PREDSEDNIK ZVONKO ČERNAČ:</speaker>

               <p> Ja, hvala lepa. Predno dam besedo še gospodu Štihcu, ki se je priglasil, dovolite,
               da še povem, da sem po začetku seje dobil s strani gospoda Aleša Zalarja, ki je
               minister za pravosodje in tudi opravljal dela in naloge ministra za notranje zadeve,
               opravičilo za današnjo seje komisije. Poleg njega sem na to sejo vabil tudi gospoda
               Janka Gorška, generalnega direktorja policije in dr. Jurija Fermeta, direktorja
               kriminalistične policije, vendar je posredoval v imenu vseh opravičilo, da se
               današnje seje ne bodo udeležili, zaradi tega, ker je v enem delu zadeva s strani
               policije zaključena, v enem delu je še odprta in v enem delu nam očitajo, da za
               obravnavo teh stvari nismo pristojni. Zdaj glede te pristojnosti sem jaz že na 1.
               nadaljevanju pojasnil, mislim, da glede tega ni nobene dileme glede tega, ali smo
               pristojni ali ne, govori pa to tudi nekako samo po sebi s kakšno resnostjo minister
               te probleme obravnava, mislim, da gre za resne probleme, za primere, s katerimi se bo
               prej ko slej morala ukvarjati še kakšna druga inštitucija, ne samo ta Državni zbor,
               ker je po moji oceni in tudi po oceni nekaterih, šlo v teh primerih grobo zlorabo
               položajev posameznih oseb in mislim,d a te zadeve ne morejo ostati na tej točki, kot
               nekateri mislijo. Slej ko prej mora priti do tega, da se te stvari odprejo in
               odgovorni za te stvari morajo odgovarjati v skladu z veljavno zakonodajo Republike
               Slovenije.</p>
               <p>Mimogrede, govora je o tej spremembi namembnosti,da bo laičnemu gledalstvu in
               poslušalstvu jasno, zakaj gre. V primeru tega letalskega muzeja je šlo pač za to, da
               si je skupina ljudi, na čelu z gospodom Jelinčičem prizadevala,da bi se ta projekt
               umestil na področje Pomurja, glede na to, da se je v enem delu ta umestitev na drugo
               lokacijo izkazala neuspešna in si je za to pač prizadeval. To je nekaj podobnega, kot
               zdaj poslušamo, da si ena skupina ljudi na obali prizadeva, da bi se na nekem območju
               zgodilo golf igrišče, druga skupina pa si prizadeva, da se to ne bi zgodilo, da bi
               tam še naprej ostala kmetijska zemljišča. In vse te pobude so legitimne, jaz
               verjamem, da v teh pobudah poteka nešteto telefonskih pogovorov med ministri,
               ministra s posameznimi skupinami, ki se zavzemajo za eno ali drugo pobudo in to niso
               stvari, ki bi bile eno kriminalno početje, ampak gre za legitimna upravičenja tistih,
               ki imajo posamezne poglede na ta vprašanja in jih izpostavljajo v okviru, ki ga
               veljavna zakonodaja omogoča in vsi ti akti seveda so odprti in dani v javne presoje
               in tako je<stage type="mag"/> <stage>(Nadaljevanje)</stage> bilo tudi v tem
               primeru.</p>
               <p>Je pa neka druga zadeva zanimiva. Vse to se je dogajalo nekako v obdobju, ko se je
               spreminjala tudi namembnost zemljišč v Mestni občini Ljubljana in veste, da je bilo
               glede tega veliko, veliko zadržkov s strani prejšnjega ministra za okolje in prostor
               in gospoda Pogačnika, kot ministra za kmetijstvo in da nekako ne prejšnji minister za
               okolje, ne minister Pogačnik nista bila naklonjena tej spremembi namembnosti
               kmetijskih zemljišč na območju mestne občine Ljubljana.</p>
               <p>In da je seveda gospod Pogačnik potem zaradi domnevne korupcije odstopil, nekega
               drugega ministra pa so razrešili in te spremembe so se relativno hitro zgodile, celo
               tako, da se je nek papir podpisoval menda čez vikend v zvezi s to spremembo
               namembnosti, kar tudi mogoče daje odgovore na posamezna vprašanja v tej zgodbi. In
               seveda eno dodatno dimenzijo, ki jo bo enkrat treba raziskati in razčistiti.</p>
            </sp>
            <sp xml:id="SDT5-KZNOIVS-Nujna-013-2011-10-14.sp8">

               <speaker>ANTON ŠTIHEC:</speaker>

               <p>Hvala lepa. Ravno to kar ste vi proti koncu tudi obrazložili, sem želel reči.</p>
               <p>Gospod Jelinčič je rekel, da bi naj šlo za prenos zemljišč, zato tudi v odredbi
               preiskovalnega sodnika piše, da se nahaja dokumentacija v prostorih Mestne občine
               Murska Sobota glede na prenos zemljišč. Za noben prenos zemljišč ni šlo, očitno so
               gospoda Jelinčiča slišali, da je tako govoril v teh prisluhih ampak šlo je preprosto
               za postopek sprejemanja občinskega prostorskega načrta, kjer se je sprememba
               namembnosti nekaterih zemljišč dogaja in tam pa ima Ministrstvo za kmetijstvo
               odločilno vlogo ali dovoli ali ne, da se ta namembnost tudi stori.</p>
               <p>V tej zadevi smo že imeli 18. novembra 2009, se pravi štiri mesece predno so
               kriminalisti prišli na občino, ko je bila Vlada v Pomurju celotna, tudi sestanek v
               Radencih, kjer je bil prisoten prometni minister, kmetijski minister, državni
               sekretar Andrej Horvat, gospod Jelinčič je bil z nekaterimi sodelavci, kjer smo
               razpravljali o tem kakšni so postopki, da bi vseeno nekako omogočili, da bi prišlo do
               začetka realizacije tega projekta, predpogoj pa je, da se sprememba namembnosti
               zgodi, ne da se prenaša zemljišče.</p>
               <p>Tudi če bi se preneslo zemljišče z države na občino, bi tukaj moral biti zadaj tudi
               sklep Vlade in po zakonu, mislim, da v skladu kmetijskih zemljišč, trideset let
               občine ne sme odtujiti tega zemljišča.</p>
               <p>Torej kje je šlo tu za kake mahinacije. Občina je podaljšek države, gre za
               realizacijo projektov o katerem smo govorili, da bi naj bil dober in mi komaj danes
               zaključujemo oziroma smo tako daleč, da je javno razgrnjen ta občinski prostorski
               načrt, se pravi ta dokument, ki je že takrat bil, torej novembra 2009 v proceduri in
               zdaj en primer povem. Odzivnost države, pa se tukaj navezujem na to kar je
               predsedujoči povedal, v našem primeru naše občine, smo 8. marca 2008, torej en dan
               predno so kriminalisti prišli, dobili obvestilo od Ministrstva za kmetijstvo, da še
               nekaj moramo z njimi uskladiti glede te spremembe namembnosti.</p>
               <p>Naslednji dan so prišli kriminalisti in potem smo mi tisto kar so na Ministrstvu za
               kmetijstvo od nas zahtevali naredili, mesec dva po tistem in eno leto od takrat, ko
               smo na Ministrstvo za kmetijstvo poslali, nismo dobili odgovora, ker občine
               pridobivajo smernice za te posege v prostor, kar se tiče spremembe namembnosti. Eno
               leto nismo dobili dogovora. V Ljubljani očitno to gre zelo hitro, po tekočem traku in
               ta postopek sprejemanja OPN-ja še danes nimamo zaključenega.</p>
               <p>In če tu zdaj nekdo od zadaj govori, da so tudi kakšne mahinacije, prvo mora ta
               postopek biti zaključen, da sploh imaš podlago, da lahko nek projekt začneš
               izvajati.</p>
               <p>Tu hočem povedati, da takrat, ko smo se o tem pogovarjali, smo bili še zelo, zelo na
               začetku, še sploh podlage nismo imeli, da na državnih zemljiščih, ker smo želeli, da
               bi ta projekt zagledal luč sveta oziroma se začel izvajati na državnih zemljiščih, ne
               na občinskih, ni bila spremenjena ta namembnost.</p>
               <p>Tukaj je še do realizacije tega projekta je še dve leti najmanj, da sploh pride do
               določene stopnje. Hvala.</p>
            </sp>
            <sp xml:id="SDT5-KZNOIVS-Nujna-013-2011-10-14.sp9">

               <speaker>PREDSEDNIK ZVONKO ČERNAČ:</speaker>

               <p>Še Zmago Jelinčič Plemeniti.</p>
            </sp>
            <sp xml:id="SDT5-KZNOIVS-Nujna-013-2011-10-14.sp10">

               <speaker>ZMAGO JELINČIČ PLEMENITI:</speaker>

               <p>Hvala lepa. Res je. Jaz sem govoril o prenosu zemljišč, vendar je bilo to
               poenostavljeno govorjenje zaradi tega, ker je bilo pretežko vedno znova pojasnjevati,
               da gre tukaj za spremembo namembnosti takega tipa zemljišča v oni tip in je čisto
                  enostavno.<stage type="mag"/> <stage>(nadaljevanje)</stage> Izgleda, da na,
               ne vem ali na Ministrstvu za notranje zadeve oziroma na Ministrstvu za pravosodje
               nimajo strokovnjakov, ki bi vedeli kako te zadeve potekajo ali so pa namerno
               zlorabili takšno poenostavljeno govorjenje. Dejstvo je, da so to uporabili kot nek
               dokaz nekega kriminalnega dejanja. Zanimivo je, da nič kriminalnega se pa ne zdi
               ravno tem ljudem iz liberalne demokracije Slovenije, ko so podkupovali Pahorja
               oziroma jemali podkupnino Pahorja ob dogovorih za določena vodilna mesta v Vladi.
               Kajti, tja so šli in so rekli, če ne bomo dobili tega in tega ministrskega mesta ne
               bomo podprli vlade. Ja kaj pa je potem to? To je pa potem še stokrat hujše
               podkupovanje! Vsak župan, ki hodi po svetu in v Sloveniji podkupuje ljudi, ker jim
               pred volitvami obljublja, naredil bom za vas to, naredil bom za vas to, če boste
               glasovali za mene. In morali bi potem cela Slovenija, vse tiste ki so šli na volitve,
               dati v postopek, da so sprejemali podkupnino. Župan pa da je dajal podkupnino. In
               ravno tako vsak poslanec v Republiki Sloveniji, ko bomo šli naokrog in bomo govorili,
               naša stranka ima takšen in takšen program, naredili vam bomo to in to, vi pa volite
               za nas. Ali potem čakam, da me bodo doma z brzostrelkami čakali in bodo kakšni Iztoki
               na glavi pisali zahteve po nočnih preiskavah? To je tisto, ker v Sloveniji ni
               demokracije. Smo policijska država, ki jo je LDS pripeljal na rob propada. Danes ima
               človek občutek kot da smo v času nacizma. Tako nekako so meni pravili moji straši, je
               bilo v času nacizma. Nisi se upal pogledati levo in desno kajti, če si narobe
               pogledal, če so pa vedeli, da drugače razmišljaš si jih pa kar hitro fasal.</p>
               <p>In tako je danes pri nas in upam, da se bomo tega 4. decembra znebili kajti to kar se
               zdaj dela, to je nedopustno. To je kršenje Ustave, to je kršenje osnovnih človekovih
               pravic in to počasi spoznava Evropa in to počasi spoznava ves svet. Konec koncev tudi
               zadeva s Srečkom Prijateljem je, ravno jutri je zasedanje in v nedeljo, čeprav se
               komu čudno zdi ampak delajo tudi to, na IP-ju, na mednarodni parlamentarni uniji, v
               Ženevi je zasedanje, kjer govorijo o svinjariji, ki se je dogodila Srečku Prijatelju.
               On je šel po svoj denar, policija je vse skupaj nastavila in tisti, ki mu je bil
               dolžan denar je seveda bil oproščen in je zunaj zato, ker je sodeloval s policijo
               zato, ker je bilo potrebno Srečka Prijatelja, ker je imel predolg jezik zapreti. In
               kaj je potrebno pri tem povedati? Meni je Srečko Prijatelj prinesel dokumentacijo iz
               sodišča, poštempljano, da je vložil kazensko ovadbo proti temu človeku. In, ko je ta
               človek izvedel je šel na policijo, so se zmenili in so naredili tisto spektakularno
               akcijo in prijem, ko je... Vsi so vedeli oziroma policija je poklicala POP TV. POP TV
               so s pripravljenimi kamerami snemali vse kako bodo Srečka Prijatelja zaprli. Zadeva
               bo v razpravi tudi na sodišču za človekove pravice v Strasbourgu, in kdo bo dobil
               klofuto? Meni je žal, da bo Slovenija dobila klofuto, da ne bodo klofuto dobili
               tisti, ki so to skuhali. V tistem primeru, v njegovem primeru, v primeru gospoda
               Magajne, v primeru gospoda Kanglerja, v mojem primeru in še v nekaterih primerih o
               katerih tukaj ne razpravljamo zato, ker določeni ljudje, ki jih dobivajo po glavi
               niti ne vedo kam lahko pridejo. Samo strah jih je, nekateri se obesijo, nekateri se
               ustrelijo in to je pa bera te naše vodilne strukture, ki nas je pripeljala do
               sem.</p>
               <p>Upam, da se bodo naši volivci streznili pa razmišljali kaj drugače. Hvala.</p>
            </sp>
            <sp xml:id="SDT5-KZNOIVS-Nujna-013-2011-10-14.sp11">

               <speaker>PREDSEDNIK ZVONKO ČERNAČ:</speaker>

               <p>Hvala lepa.</p>
               <p>No, zdaj bi pa, če se strinjate odprl razpravo pa bi potem še dal besedo naprej.
               Mogoče samo še en stavek, torej posebni preiskovalni ukrepi so bili v temu primeru
               uporabljeni proti poslancu Jelinčiču in tudi ministru za kmetijstvo, bivšemu, dr.
               Pogačniku, češ da naj bi se ona dva dogovarjala glede spremembe namembnosti nekih
               zemljišč in naj bi šlo v temu primeru <stage type="mag"/>
               <stage>(nadaljevanje)</stage> za korupcijo.</p>
               <p>Danes smo slišali, da je šlo za postopek, ki je javen, ki je odprt, ki ga pelje vsaka
               občina na javen način, vse spremembe prostorskih aktov so javno odprte in so javni
               postopki in v vseh teh spremembah prihaja do izražanja takih in drugačnih pobud, na
               tak ali drugačen način in slišali smo, da je šlo za državna zemljišča, da je šlo za
               zemljišča, ki jih ni mogoče odtujiti brez odločitve Vlade oziroma Državnega zbora v
               nekaterih primerih. In da je šlo za nek projekt, ki je bil iniciran že v časih
               prejšnje vlade in za njega, govorim o letalskem muzeju, so bila celo na eni postavki
               v proračunu v predhodnem mandatu zagotovljena neka zakonska sredstva. In tukaj vidimo
               so bili prisluhi, češ naj bi se nekaj trgovalo z državnimi zemljišči. Na drugi strani
               smo pa približno v istem obdobju, kot sem prej povedal, spremljali spremembo
               namembnosti v Mestni občini Ljubljana zemljišč, ki jih nek privatni lastnik, kljub
               večkrat izraženi javni pobudi, ni uspel spremeniti njihove namembnosti, se pravi, nek
               zasebni lastnik, ki je bil interesent, da spremeni namembnost nekih zemljišč, tega ni
               uspel. In glej čudo, v tistem trenutku, ko so ta zemljišča pristala v portfelju
               družine Janković, se je namembnost lahko spremenila, ampak šele po tistem, ko je bil
               zamenjan minister za kmetijstvo. Tukaj pa ni bilo nobenih prisluhov, tukaj pa je bilo
               vse O.K. Nekomu se je zdelo čisto logično, da tukaj, kjer gre za enormne zneske, že
               glede na lokacijo vse ostalo, in glede na to,da gre za privatno lastnino, da pa ti
               postopki so malo čudni.</p>
               <p>Tako, da jaz moram reči, da mogoče bo šele čas prinesel svoje, vendar že do zdaj, že
               na podlagi tega, kar vemo do danes, bi bilo prav, da se ta instrumentalizacija
               policije, ki se je dogajala zadnja tri leta s strani politike, ne bi nikoli več
               dogajala. Mislim, da to, kar se je dogajalo zadnja tri leta, temu nismo bili priča v
               nobene obdobju naše zgodovine, tudi v nekem drugem obdobju ne. In naredilo je največ
               škode ravno policiji sami, ker je v tej strukturi ogromno sposobnih ljudi, ki bi z
               veseljem preiskovali prave lumpe, samo če bi jim politika to dovolila.</p>
               <p>Najprej se je k besedi prijavil podpredsednik, gospod Silven Majhenič, potem pa
               gospod Gorenak.</p>
            </sp>
            <sp xml:id="SDT5-KZNOIVS-Nujna-013-2011-10-14.sp12">

               <speaker>SILVEN MAJHENIČ:</speaker>

               <p> Hvala za besedo, gospod predsednik. Spoštovani, postavil bi vprašanje gospodu
               Jelinčiču. Vas je, kot ste povedali, policija obiskala oziroma prišla aretirati na
               lokacijo, kjer ne živite, to je Mlaka pri Kranju. Ali mislite, da so vam ves čas
               sledili, kajti vemo, da pri policiji deluje kriminalistično-obveščevalna ekipa, ki pa
               deluje na terenu in po moje, bi tukaj z naše strani kdaj bilo potrebno, da preverimo
               to njihovo zakonitost.</p>
               <p>Kaj mislite, kako je pa to mogoče, da so vas novinarji pričakali pred Državnim
               zborom, kako so vedeli, da vas bodo odpeljali ravno v Državni zbor in ne na policijo?
               Kaj vi mislite o tem, kakšen je bil njihov namen? Jaz mislim, da gre tu za politično
               potezo.</p>
               <p>Ali mislite, da je po zakonu, da policija vstopi v Državni zbor ogrožena, kajti vemo,
               da ni šlo za kakšnega terorista, ker je potrebno oboroženo spremstvo. Povedali ste,
               da je koprski sodnik odredil nočno preiskavo, kajti to ni v praksi, to se dogaja le v
               izrednih in nujnih primerih, še posebej v primerih narkomanije in terorizma, to bi
               najbrž morali pojasniti predstavniki policije, pa jih danes žal ni tu.</p>
               <p>V primeru hišne preiskave, pri vas doma so vam policaji povedali, da ne iščejo nič
               takšnega, kar je v zvezi z muzejem, ampak dokazna gradiva glede primera Baričevič.
               Ali mislite,da gre v tem primeru za komplementiranje<stage>(?)</stage> vas in za zaščito dokazov, v
               primeru Baričevič?</p>
               <p>Okrog tega muzeja je vedno veliko govora in polemike, če ravno gre za edinstven
                  objekt,<stage type="mag"/> <stage>(Nadaljevanje)</stage> ki bi ga bilo dobro
               umestiti v to prostor.</p>
               <p>Saj to področje ...<stage>/Nerazumljivo/</stage>... z delavnimi mesti, tu pa se ponuja kar 450 novih
               delavnih mest, posredno pa še veliko več.</p>
               <p>Ali mislite, da gre za politično onemogočanje projekta, ki bi s samo namembnostjo
               zelo pripomoglo k prepoznavnosti Slovenije in seveda velika pridobitev z naslova
               turizma v samem kraju.</p>
               <p>Kar se pa tiče prisluhov so po navadi prej v javnosti, kot pa za njih izve tisti, ki
               so ga prisluškovali in to je prisotno v vseh primerih, kdo je pa za to kriv, do zdaj
               se niso zjasnili niti na policiji, niti na tožilstvu, tako da to bomo pa morali
               izgleda, če še bo enkrat v tej ekipi, razjasniti mi. Hvala lepa.</p>
            </sp>
            <sp xml:id="SDT5-KZNOIVS-Nujna-013-2011-10-14.sp13">

               <speaker>PREDSEDNIK ZVONKO ČERNAČ:</speaker>

               <p>Hvala. Bi naredil en krog in bi potem dal besedo, tako da gospod Gorenak
               izvolite.</p>
            </sp>
            <sp xml:id="SDT5-KZNOIVS-Nujna-013-2011-10-14.sp14">

               <speaker>DR. VINKO GORENAK:</speaker>

               <p>Jaz bom zelo kratek. Nisem razumel v primeru župana, gre za državno ali občinsko
               zemljo, sprememba ... Državno. OK.</p>
               <p>Kar se tiče gospoda Jelinčiča naslednje. Tisto moram tudi sam reči, ne vem če sem
               kdaj v življenju sploh videl tako odredbo za ponoči preiskavo delati, pa sem jih zelo
               veliko videl, čisto tako.</p>
               <p>Zanimam kaj je pisalo v tej vaši uredbi. Je pisalo Baričevič ali je pisalo muzej. To
               je eno vprašanje.</p>
               <p>Drugo. Kaj je bilo zaseženo, gospod Jelinčič pri vas, če je bilo.</p>
               <p>In drugo. V kaki fazi je zdaj postopek. Pomeni je bila podana ovadba, je bilo podano
               poročilo ali kaj je bilo. Hvala.</p>
            </sp>
            <sp xml:id="SDT5-KZNOIVS-Nujna-013-2011-10-14.sp15">

               <speaker>PREDSEDNIK ZVONKO ČERNAČ:</speaker>

               <p>Želi še kdo? Potem dajem besedo Zmagu Jelinčiču Plemenitemu.</p>
            </sp>
            <sp xml:id="SDT5-KZNOIVS-Nujna-013-2011-10-14.sp16">

               <speaker>ZMAGO JELINČIČ PLEMENITI:</speaker>

               <p>Hvala lepa. Bom šel po vrsti. Gospod Majhenič je vprašal, če mislim, da so mi ves čas
               sledili. Ja, prepričan sem gospod Majhenič, prepričan sem, da so mi ves čas sledili
               in kot kaže so imeli komando, da morajo izvesti skoraj da vojaško akcijo.</p>
               <p>Glede na to, da so bili najprej štiri ljudje prišli k meni odvzeti prostost, da je
               bil zunaj en avto in da sta se potem pripeljali še dve Marici to spominja na ameriške
               filme, kjer pokličejo enoto Svat, da ne vem kakšnega terorista zgrabijo. Tako nekako
               je izgledalo.</p>
               <p>Povedal sem tudi, da sem opazil nekajkrat za seboj sledilno ekipo. Ne vem zakaj, kaj
               so delali, kaj so iskali, kaj so sledili, mogoče bomo kdaj ko bo kakšna druga oblast,
               prišli tudi do teh dokumentov, da se bo videlo kaj je bilo, verjetno pa nikoli ne
               bomo prišli do dokumentov, da je kakšen sodnik odredil ta dejanja, te posebne metode,
               kajti ne vem zakaj bi jih na osnovi česa lahko sploh odredil.</p>
               <p>Potem ste vprašali zakaj me niso peljali, zakaj mislim, da so me peljali v Državni
               zbor. Nisem pomislil do zdaj na to ampak v bistvu je res. PO navadi če koga aretirajo
               ga peljejo na policijo, mene so peljali v Državni zbor, ker so vedeli da je tukaj vse
               polno novinarjev, da bodo novinarji snemali in da bo Jelinčič diskreditiran.</p>
               <p>Nisem imel pravice nobenemu novinarju tukaj, ko smo šli ven jih je bilo 40, s
               kamerami, vse mogoče, mislim, da celo hrvaške kamere so bile tu in nisem imel
               prilike, da bi kar koli, nisem smel nič odgovoriti, edino ko sem šel mimo, sem se
               zadrl, da sem prepričan, da za tem stoji Katarina Kresal in sem še danes prepričan iz
               dneva v dan bolj, kajti zadeve se počasi zlagajo kot lego kocke.</p>
               <p>Tako da verjetno drugače, če bi kaj imeli, bi me peljali kam drugam. Ker niso ničesar
               imeli, hoteli so politično diskreditacijo in najbolj se ta politična diskreditacija
               naredi na tak način, kot so oni izvedli.</p>
               <p>Vstop v Državni zbor, kaj takega se še ni zgodilo in česa takega Evropa ne pozna.
               Mislim, da tega poznajo tudi druge države po svetu, kajti dve ustanovi sta avtonomni,
               to je parlament in pa univerza.</p>
               <p>Pri nas so v parlamentu drli, oboroženi, navkljub temu, da imamo svoje varovanje.
               Niso to urejali domači, če tako rečem, notranji organi nadzora in varovanja ampak so
               od zunaj prišli navkljub temu, da je že to <stage type="mag"/>
               <stage>(nadaljevanje)</stage> smešno, da Državni zbor od znotraj varujejo uslužbenci Ministrstva za
               notranje zadeve, ki so pod komando ministra in tako se lahko dogaja, da tudi tisti,
               ki so tukaj brskajo o pisarnah, jemljejo dokumente. Lahko vam povem, da mi je nekdo
               že nekaj časa nazaj od teh ljudi povedal, da so meni kar nekajkrat brskali po
               pisarni, da so mi odklepali, seveda potem je bilo vse zaklenjeno nazaj, pisalno mizo
               in da so gledali dokumente in druge stvari in nekateri dokumenti so tudi
               izginili.</p>
               <p>Ja, sodnik je odredil nočno preiskavo, tukaj dol lepo piše: "Pri čemer posebej
               dovoljujem, da se preiskava opravi tudi v nočnem času, to je po dvaindvajseti uri in
               do šeste ure naslednjega dne." Kot sem povedal, Iztok Naglav, preiskovalni sodnik iz
               Kopra.</p>
               <p>Gospod Gorenak je vprašal kaj je bilo zaseženo? Zaseženi so bili papirji,
               dokumenti... Jaz sem tudi hotel dati kompletno dokumentacijo, projektno dokumentacijo
               od letalskega muzeja ampak so rekli, da jih to ne zanima. Zanimivo lahko povem v
               zvezi s tem muzejem, da je skupščina zahodno Evropske unije leta 2000 sprejela sklep,
               da se bo ta muzej delal v Sloveniji. In bila sta dva obiska, odbora za varnost in
               obrambo zahodno Evropske unije v Sloveniji zaradi tega. Pa seveda, zdaj pa vemo kje
               smo.</p>
               <p>Gospod Majhenič me je vprašal, če je kaj takšnega se že prej zgodilo? Prej ne,
               kasneje pa. Jaz moram povedati, da me je, ko so po mojem mnenju hoteli zopet narediti
               eno podobno zadevo v zvezi z gospod Katarino Kresal, ko so mi prinesli v roke neko
               disketo kjer naj bi bili notri neki pogovori med gospod Kresalovo pa njenim takrat
               namestnikom ali kaj je že bil, sekretarjem, gospodom Klemenčičem, ker jaz nisem
               verjel, da je zadeva avtentična sem to zadevo predla komisiji za nadzor, tukaj. In
               seveda pa sem o tem govoril tudi medijem, kajti najboljša zaščita navkljub vsemu je
               še, da se pove medijem kaj se dogaja, potem se seveda malo zabremzajo in ne upajo
               tako zelo svinsko ravnati.</p>
               <p>Seveda me je gospa Katarina Kresal tožila, je še vedno odprt postopek, ker je bila
               užaljena, jaz sem jo užalil zaradi tega, ker sem povedal, da sem to dobil in ker sem
               to dal da naj raziščejo ustrezni organi ali gre za original ali ne gre za original.
               In tukaj pa se najdemo zopet skupaj, ko so me klicali na zaslišanje me niso klicali
               na normalno policijo ali pa da bi prišil policisti v državni zbor pa bi rekli, gospod
               Jelinčič to smo dobili ali lahko kaj poveste o tem? Ne, jaz sem moral iti na oddelek
               za ekstremno nasilje. Na oddelek za ekstremno nasilje, tja kamor vodijo teroriste,
               množične morilce in podobne! Pa kje ste to že videli, to gospa Katarina Kresal skupaj
               z gospodom Zalarjem pelje v to smer. To se dogaja.</p>
               <p>Zdaj si pa predstavljajte, če se to dogaja meni kot poslancu kaj se šele lahko dogaja
               navadnim ljudem? Kaj se dogaja navadnim ljudem, kako njih tretirajo? Poleg tega, da
               jim jemljemo šoferske izpite in ne vem kaj še vse, da je že ogromno Slovencev celo
               brez službe zaradi tega, ker se ne morejo več voziti v službo z avtomobili kaj bomo
               pa to naredili? In seveda, tako nenavadno, levi pol državnega zbora celo zavrže
               možnost zakona po katerem bi skrajšali, znižali te kazni. Ne, ljudi je potrebno
               dotolči. In to so gospodje v veliki meri uspeli.</p>
               <p>Gospod Majhenič je vprašal še v zvezi z dokaznimi gradivi. Ja, res je gospod
               Majhenič... Ja mogoče še to bi povedal.<stage type="mag"/>
               <stage>(nadaljevanje)</stage> Še ena zadeva se mi je dogajala, tudi nekaj podobnega. Na primer,
               gospod Hanžek je na vsa usta pljuval po meni in se drl po muzeju in okrog, da kradem
               zadeve in ne vem kaj vse sem pokradel in tako naprej. Jaz sem ga ovadil zaradi
               žalitve, seveda je bila zadeva v najkrajšem času zavržena. Potem je gospod Hanžek, ko
               je videl, da zavržejo vse skupaj, kajti v rokah imajo in škarje in platno, seveda je
               šel na televizijo, na ta tretji kanal, in tam govoril, kako Jelinčič krade in ne vem
               kaj vse in sem ga zopet tožil. Ta drugič niso mogli te zadeve zavreči, ker sem
               prinesel disketo s posnetki, ampak ko so prvič poskušali z dvojnimi mediacijami, sem
               jaz dvakrat prišel, gospoda Hanžka ni bilo, mu ni bilo treba, on je vedel, da bodo
               zavrgli vse skupaj na tožilstvu, ampak zdaj pa, ker je gospod Hanžek nova figura na
               političnem prostoru, nov obraz, kakor pravijo, je bila razprava v zvezi s Hanžkom
               odpovedana. Jaz sem prišel tja na sodišče, sedim, nikjer nikogar, zaklenjeno vse
               skupaj, potem pridejo eni ljudje mimo, kaj delam tukaj, čakam, razpravo imam, pa me
               gledajo, so šli potem v pisarno vprašati, ne, ne, saj je odpovedana, ja, sem rekel,
               bi bilo fino, da bi mi vsaj kdo povedal. Nakar pride še tajnica in reče, ja gospod
               Jelinčič, a niste dobili obvestila, sem rekel, nisem dobil, do danes ga nisem dobil.
               Ja, odpovedano je. Sem rekel, kdaj je naslednja obravnava, ne vem, do nadaljnjega,
               seveda. Sigurno bo po 4. decembru, ko bodo volitve in da Hanžek ne bi bil umazan, ker
               je pljuval, nekaznovano zaenkrat in bojim se, da bo še naprej nekaznovano. </p>
               <p>Glede dokaznega gradiva, jaz nimam tega dokaznega gradiva. Vendar pa sem od raznih
               ljudi slišal marsikaj. Gospa Baričevič naj bi vodila kartoteke v tiste svojem
               Barsosu, kjer naj bi se točno pisalo, kakšne so bile kakšne poškodbe, ne recimo, kaj
               vem, samo poškodba anusa kar tako, ampak kar tako, ampak poškodba anusa zaradi
               zlorabi, zaradi tega, onega, tretjega, ugriznina in podobne stvari. ugriznina na
               kakšnih čudnih mestih in tako naprej. Marsikaj je bilo opremljeno s fotografijami, in
               to je povedala tudi sestra od gospe Baričevič. Ne vem, ali bodo zdaj gospod sestre od
               gospe Baričevič, kaj bodo pa njej naredili, zato ker jim je povedala, da policija po
               mojem mnenju, ne zaradi nesposobnosti, ampak namerno ni tiste določenih sledi pobrala
               dol. Čudne zadeve. In zanimivo, da se to dogaja tistim ljudem, ki so kar skozi tam
               nekje zraven, ne bom rekel, da so krivi, ampak skozi se nekako tam zraven lepijo,
               limajo in se vrtijo v teh krogih.</p>
               <p>Glede muzeja sem že povedal, kar ste vprašali gospod Majhenič. Dejstvo je, da ima
               muzej pripravljeni, študija je narejena, narejena je za privaten denar, ne za državni
               denar. Ta projekt je bil uvrščen, dvakrat je bil uvrščen v državni načrt, enkrat je
               takrat, mislim, da je leta 2004, drugič ga je uvrstil gospod Janša, je rekel, da sodi
               med državne zadeve in v zadnjem mandatu mi je gospod Pahor obljubil, da bo zadeva
               speljana, gospod Horvat je dobil nagrado za marsikaj, kar nekaj milijonov je zginilo
               tam gor, v Prekmurju, ne vem kam, naredil ni pa na tem področju popolnoma nič, čeprav
               bi lahko naredil. Edini, ki je naredil, je bil gospod Štihec, na Mestni občini Murska
               Sobota, vendar so mu potem tudi to, tako njemu, kot vsem Pomurcem, so to preprečili
               pač določeni politični faktorji. Štiristo petdeset delovnih mest najmanj, najmanj
               2000 delovnih mest, vezanih na ta muzej, po izračunih bi se zadeva, ki je, znaša
               finančno, takrat, ko je bilo malo boljše stanje, okrog 450 milijonov evrov, bi
                  bila<stage type="mag"/> <stage>(Nadaljevanje)</stage> poplačana v
               dvanajstih, maksimalno petnajstih letih. Potem si lahko mislite kakšen krasen projekt
               to je.</p>
               <p>Zdaj se zanimajo eni drugi, med drugim tudi Hrvatje, bo pa Slovenija hodila tja
               gledati, pa bo tudi stičen tok na Hrvaško, kajti težko je toliko časa držati zadevo
               nekako na suhem, ker enkrat bodo v Evropi rekli zdaj pa že nehajte tamle dol v
               Sloveniji, saj ste sami idioti, saj ne znate denarja pobrati, saj ne znate nič
               narediti, kaj pa sploh znate.</p>
               <p>Konec koncev ne poberemo nobenega denarja iz evropskih sredstev, izgubljamo, nazaj
               moramo pošiljati, kazni plačevati in vse skupaj.</p>
               <p>In še zadnje, v kakšni fazi je postopek je vprašal gospod Gorenak. Ne vem. O ničemer
               me nihče ne obvešča, nič ne vem ali bom ustreljen ali bom obešen ali bom izpuščen,
               nič ne vem o tem. Hvala lepa.</p>
            </sp>
            <sp xml:id="SDT5-KZNOIVS-Nujna-013-2011-10-14.sp17">

               <speaker>PREDSEDNIK ZVONKO ČERNAČ:</speaker>

               <p>Hvala. Še gospod Štihec.</p>
            </sp>
            <sp xml:id="SDT5-KZNOIVS-Nujna-013-2011-10-14.sp18">

               <speaker>ANTON ŠTIHEC:</speaker>

               <p>Sam bom dodal, tudi v odredbi istega preiskovalnega sodnika gospoda Naglava o hišni
               preiskavi prostorov mestne občine Murska Sobota je tudi napisano, da se posebej
               dovoljuje preiskava opraviti tudi v nočnem času, od desete ure do šeste ure
               naslednjega dne.</p>
               <p>In zdaj si lahko samo predstavljate, kolikor jaz vem je občina takrat zaklenjena, vsi
               prostori so zaklenjeni, verjetno bi prišli po mene domov in me do občine pripeljali,
               jaz bi hišnika poklical, da bi odprli prostore, iskali kje ti dokumenti so.</p>
               <p>Želel sem samo to dodati, verjetno je tu šlo samo za prepisovanje iz odredbe na
               odredbo.</p>
               <p>Tudi nam so odnesli dokumentacijo, katero so grafično dokumentacijo občinskega
               prostorskega načrta OPN-ja, to je 30 listov 60 krat 80 in ta lokacija, konkretna tega
               državnega zemljišča neposredno ob avtocesti je na enem listu gor, odnesli so vse, 30
               listov in še danes nimamo te dokumentacije vrnjene po nekajkratni prošnji, da nam to
               zadevo vrnejo.</p>
               <p>Seveda odnesli so tudi moj osebni računalnik, ki je bil v pisarni in sploh nisem bil
               osumljeni preiskovanec pa nič. Kdo mi zdaj garantira, da tisto kar sem imel na
               računalniku, ne bo nekje pricurljalo kaj ven in ne vem kaj še vse.</p>
               <p>Hočem povedati, da tu je toliko teh znakov, da je točno z določenim namenom nekje bil
               nekdo poslan, da je v tisti moji pisarni, da me ne sme pustiti, da komuniciram z
               javnostjo, v tem času pa tu imam dokumentacijo, kaj vse sem bil, bil sem med petimi
               osumljenci po izjavah policistov, z njima dvema, s Prijateljem, z drugimi vsemi pa
               sploh nisem bil v odredbi notri napisan kot preiskovanec oziroma osumljenec.</p>
               <p>Žal, še danes nimamo te dokumentacije, da bi lahko postopek nadaljevali, pač
               nadaljujemo s kopijami.</p>
            </sp>
            <sp xml:id="SDT5-KZNOIVS-Nujna-013-2011-10-14.sp19">

               <speaker>PREDSEDNIK ZVONKO ČERNAČ:</speaker>

               <p>Imam samo vprašanje gospod Štihec, kdo je bil, mislim, da slabega pol leta kasneje
               vaš protikandidat iz liste LDS-a na županskih volitvah v Murski Soboti? </p>
            </sp>
            <sp xml:id="SDT5-KZNOIVS-Nujna-013-2011-10-14.sp20">

               <speaker>ANTON ŠTIHEC:</speaker>

               <p>Protikandidat je bil dr. Mitja Slavinec ampak sem prej povedal, da ni težko dva plus
               dva sešteti, šef kriminalistične službe v času, ko se je ta zadeva izvajala je
               gospod, ki je občan naše občine, gospod Jevšek, ki je danes v penziji in je sedaj
               kolikor slišim bo kandidat ali za poslanske ali županske volitve, nima veze, gospod
               Andrej Horvat pa tudi občan oziroma v naši občini živi tako da dva plus dva je
               enostavno sešteti.</p>
            </sp>
            <sp xml:id="SDT5-KZNOIVS-Nujna-013-2011-10-14.sp21">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Kdo od članov želi še? Podpredsednik Silven Majhenič izvoli.</p>
            </sp>
            <sp xml:id="SDT5-KZNOIVS-Nujna-013-2011-10-14.sp22">

               <speaker>SILVEN MAJHENIČ:</speaker>

               <p> Hvala za besedo. Za gospoda župana. Očitno je šlo za protipravni odvzem prostosti z
               omejitvijo gibanja in prepovedjo komunikacije.</p>
               <p>Nenavadno je tudi to, da je bila komunikacija onemogočena tudi vašim svojcem, zato je
               nekorektno, da se te komisije niso udeležili predstavniki policije, da bi iz prve
               roke se prepričali, da ne gre le za nespoštovanje zakonov ampak tudi za samovoljo
               določenih kriminalistov očitno v politične namene.</p>
               <p>Zato bi vprašal. zanima me kaj to pomeni za vas kot župana pri samem delu naprej.
               Hvala.</p>
            </sp>
            <sp xml:id="SDT5-KZNOIVS-Nujna-013-2011-10-14.sp23">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Želi še kdo od članov komisije. Če ne bom potem dal besedo ... Še Gvido
               Kres, izvolite.</p>
            </sp>
            <sp xml:id="SDT5-KZNOIVS-Nujna-013-2011-10-14.sp24">

               <speaker>GVIDO KRES:</speaker>

               <p>Hvala lepa. Po vseh teh zaslišanjih, ki so se zgodila bi človek rekel nemogoče je
               mogoče ali pa saj ni res pa je res.<stage type="mag"/>
               <stage>(nadaljevanje)</stage> Mene predvsem skrbi v vsej tej zgodbi to, ko na eni strani vidimo, da
               se pojavlja vprašanje ali je to namerna zloraba tako poenostavljenega govorjenja in
               pa tudi zaključkov, ki se zgodijo v prisluhih. Ali pa takšna nesposobnost
               kriminalistov, da si razlagajo na takšen način, jaz mislim da oboje je katastrofalno
               za državo. To daje zelo, zelo slabo luč vsem ljudem, ki nas spremljajo, ki gledajo te
               zadeve, ki vidijo kaj vse morajo, jaz bom rekel v temu primeru, politiki pretrpeti na
               tistem mestu na katerem delajo zaradi vseh takšnih stvari in kamor vse te posledice
               gredo. Trpijo lahko rečem da, zaradi takšnih stvari tudi družine.</p>
               <p>In zdaj, če ne bomo mi teh stvari spremenili, če ne bomo tudi vzgojili... Saj jaz ne
               vem kje pa so se ti ljudje šolali saj jaz mislim, da tudi če bomo sistem zamenjali ta
               zadeva imam občutek, da je že tako zakoreninjena, da jo bo zelo težko v kratkem času
               sanirati in pripeljati v ene takšne normalne okvire za katere želimo, da bi bili. In,
               kdo se bo še odločal za vstop v politiko in za v dobro delo vseh v tem kar jaz
               mislim, da je iskrena želja nas vseh, ki smo se odločili za politiko, ki smo
               nastavili svoj obraz, na koncu pa se samo bojiš kdaj bo tvoj obraz do konca popljuvan
               in to na popolnoma neupravičen način.</p>
               <p>Tako jaz to zadevo dojemam in o tem sem že spregovoril, ko je bil direktor policije
               navzoč na enem izmed zaslišanj in sem mu tudi to skepso že takrat povedal in resnično
               ne vem kam bo to peljalo, jaz si samo želim, da bi se takšne zadeve enkrat zaključile
               in da preidemo na eno normalno stanje demokracije, ki bo koristila tudi v razvoju
               same države, ker na takšen način mi ogromno energije izgubljamo za nepomembne stvari,
               za neresnične stvari, medtem ko vemo, da se spopadamo z resnimi, resnimi problemi in
               to zelo neučinkovito, zaenkrat. Hvala lepa.</p>
            </sp>
            <sp xml:id="SDT5-KZNOIVS-Nujna-013-2011-10-14.sp25">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Še gospod Urh se je priglasil, potem bi pa dal besedo še gospodu
               Jelinčiču pa gospodu Štihcu, da odgovorita pa gospodu Györeku pa Magajni.
               Izvolite.</p>
            </sp>
            <sp xml:id="SDT5-KZNOIVS-Nujna-013-2011-10-14.sp26">

               <speaker>ANTON URH:</speaker>

               <p>Hvala lepa.</p>
               <p>Poglejte, verjemite mi, da tudi malo nisem presenečen, da je temu tako. Če se samo
               malo spomnimo nazaj leta 2008, ko se je kandidiralo za Državni zbor, trojček kdo je
               podpiral ta trojček, kdo so bili v temu trojčku in posledice so pa takšne kot smo jih
               danes slišali, zelo dramatične pa že zadnja od gospoda Magajne, mislim da je to
               grozljivo grozno.</p>
               <p>Poglejte, jaz se vidim v temu trojčku, ko se je pridružil še DeSUS zraven, ko je bil
               moteč predmet so ministru takrat obesili kante na glavo, "kao", da mora zaradi teh
               kant tudi oditi in tudi je moral vendar ne zaradi tega, sigurno ne. Bil je moteč pri
               razmišljanju tega trojčka. Seveda, ker so mislili da takrat bomo kar klonili in šli
               svojo pot in tako naprej.</p>
               <p>Poglejte, sem zaskrbljen tudi za varnost. Tudi vsakemu izmed nas, tako kot se je vama
               tako se je mogoče tudi kateremu drugemu ampak vsakemu se to lahko zgodi. Če se samo
               malo nazaj spomnimo, sam nisem nikoli tega poudarjal ampak moja hčerka in jaz sva
               bila vpletena takrat, ko se je Erjavca odstavljalo. Spomnite se, na prvi strani
               Dnevnika. Nisem si znal predstavljati kaj bi si lahko izmislili o meni ampak so
               uporabljali otroke poslancev. Nekaj drugega se bolj bojim, to je pasje, to je šlo,
               zaradi tega so morali tudi oditi oziroma bodo odšli.</p>
               <p>Dogaja se nekaj drugega, ta trojček se postavlja zopet na noge, ki pa bo še hujše
               udaril, če pride na oblast. Ena izmed teh trojčkov je po vsej verjetnosti pri
               Jankoviču, podpira Jankovića. Druga od tega trojčka pa verjetno podpira mogoče tudi
               Viranta ali katerega drugega. In če pride to nazaj okoli ta krog, bojmo se tega in
               takrat <stage type="mag"/> <stage>(nadaljevanje)</stage> ne samo, da bomo
               politiki ogroženi, takrat bodo ogroženi tudi mogoče navadni državljani, ki bo pa še
               slabše, kot za nas politike.</p>
            </sp>
            <sp xml:id="SDT5-KZNOIVS-Nujna-013-2011-10-14.sp27">

               <speaker>PREDSEDNIK ZVONKO ČERNAČ:</speaker>

               <p>Ja, hvala lepa. No, mimogrede, novinar, ki je gospoda Urha takrat želel
               diskreditirati, je zdaj namestnik predsednika protikorupcijske komisije.</p>
               <p>Gospod Štihec, izvolite.</p>
            </sp>
            <sp xml:id="SDT5-KZNOIVS-Nujna-013-2011-10-14.sp28">

               <speaker>ANTON ŠTIHEC:</speaker>

               <p> Ja, vprašanje gospoda Majheniča, protipravni odvzem gibanja in pa omejevanje
               komuniciranja, kar je privedlo do tega, da sem bil pri medijih med tistimi petimi
               povsem neupravičeno.</p>
               <p>Točno tako, zato smo tudi tožili državo in tudi s pomočjo gospoda odvetnika to tožbo
               na tej stopnji dobili. V tej tožbi je sodnica ugotavljala, da je bilo protipravno
               dejanje, da je ugotovila, kdo je povzročitelj te škode, kakšna je ta škoda in pa
               vzročno zvezo za odškodninsko odgovornost. Vse to je sodnica ugotovila, zato je tudi
               razsodila tako, kot je. Tu ne gre za denar, gre za princip, če se nekomu nekaj krši
               neupravičeno, se ga nekam postavlja, normalno da nekdo mora za to odgovarjati. Še
               enkrat poudarjam, jaz sem predlagal 1 evro poravnave pa opravičilo meni, javno. Pa
               pač do tega ni prišlo in sedaj je sodba takšna, kot je.</p>
               <p>Kaj to pomeni za županovo delo? Poglejte, samo primer povem, sem povedal, da se je to
               dogajalo na dan smrti mojega očeta, ko sem mami obljubil, da pridem popoldne po njo,
               da greva na pokopališče in mi niso dovolili, sem kriminalistu rekel, poglejte, kliče
               me mama, samo, da ji povem, da ne morem priti, to mi niso dovolili, potem pa ona ob
               5ih popoldne na poročilih RTV Slovenije sliši, med priprtimi murskosoboški župan,
               njen sin. Pa kap bi jo lahko zadela! Pa to ima kaj zveze s prikrivanjem te neke
               dokumentacije, ki so jo iskali. Ne. Moja žena ni vedela, kaj se z mano dogaja, ji
               nisem smel javiti. Pa če v takšni državi živimo, potem se lahko vsak samo vpraša, in
               točno to, kar ste ugotovili, kaj to pomeni za županovo delo. Bližale so se volitve,
               treba je bilo nekoga malo popackati, zamazati ga, nekomu je to odgovarjalo in to so
               tudi storili. In ta pečat bom vedno nosil, tako kot eni drugi, ga bodo vedno nosili
               in se ga ne bom mogel oprati in zato je tudi sodnica tako razsodila, kot je.</p>
               <p>Hočem še to povedati, vedno ko se govori o nekem projektu Piramida, vedno bom jaz med
               tistimi petimi zraven in vedno znova bom moral to razlagati, da to ni res, da tudi
               nič ni narobe bilo, da je občina izvajala normalni postopek spremembe namembnosti
               državnih zemljišč, za nek projekt, ki je dober. Mislim, skregano z logiko.</p>
               <p>Trpijo družine, ste rekli. Prej sem na problemu povedal, kako, seveda trpijo in še
               kako trpijo. In jaz vam trdim resno bodo ljudje, ko bodo gledali, kaj se nam enim
               dogaja, ne dolžni, ne krivi, razmišljali ali se sploh splača kandidirati, ampak če
               vržeš puško v koruzo, potem se bo ta zadeva samo povečevala, temu je treba reči ne,
               in to naglas, jasno in zato tudi jaz apeliram na vse, ki bodo šli na volitve ali
               kakorkoli, da se teh zadev, da tisti, ki to poslušajo, da se tudi pravilno odločijo.
               Tako, da jaz vem, da nikoli ne bom mogel tega madeža sprati iz sebe, pa tudi, kako je
               trpela družina, ne samo ožja, tudi širša, se pa tolažim s tem,da vsi tisti
               prijatelji, ki so blizu meni in ki me poznajo, vedo kako je zadeva potekala in kako
               delamo na občini in podobno, ampak še vedno bo ta pečat vedno na meni.</p>
            </sp>
            <sp xml:id="SDT5-KZNOIVS-Nujna-013-2011-10-14.sp29">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Zmago Jelinčič Plemeniti.</p>
            </sp>
            <sp xml:id="SDT5-KZNOIVS-Nujna-013-2011-10-14.sp30">

               <speaker>ZMAGO JELINČIČ PLEMENITI:</speaker>

               <p> Hvala lepa, gospod predsednik. Prej sem pozabil gospodu Gorenaku še en del odgovora
               dati, ko je vprašal, če kje v tem dokumentu piše o muzeju. Na hitro sem šel še enkrat
               skozi, pa samo na kratko tukaj piše, "in da Zmago pravi,d a ni nobenega problema, da
               se dogovorijo, on bi rad ta muzej naredil." To je ta muzej. Potem naprej, "da se
               dovoljenje za prenos zemljišča, da v kolikor se tam gradi letalski muzej, v
               nasprotnem primeru pa se zemljišče vrne." Skratka, nič. In še naprej, "da se parcelne
               številke te in te prenašajo v last občine Murska Sobota samo za namen gradnje
               aeronavtičnega muzeja, v kolikor ne bo gradnje aeronavtičnega muzeja, ta prenos ne
               velja." Skratka, napačno zopet tisti prenosi, ampak navkljub, osnova je ta, da je šlo
               za projekt in za noben kšeft ali kaj podobnega, to je tisto, ampak to ni važno, tudi
               sodnik je to videl, ampak je vseeno zahteval, zdaj vidim, da tudi za župana,<stage type="mag"/> <stage>(Nadaljevanje)</stage> da bi se ponoči obravnavalo nas
               vse skupaj kot največje zločince.</p>
               <p>Potem ko je gospod Urh govoril o tem, da se lahko bojimo marsičesa. Ja gospod Urh,
               jaz sem se še enega dogodka spomnil, takrat, ko so me hoteli s ceste izriniti.</p>
               <p>Smo bili v Slovenj Gradcu na otvoritvi hotela na letališču. Smo pili, veliko, ni
               rečeno, da mi niso še pomagali malo več ampak kaj je bilo to. Ko sem se peljal nazaj
               proti Velenju, me je poskušal en bel Golf pripraviti do tega, da ne bi mogel
               prehiteti enega kamiona in bi se v desnem ovinku, kjer je zelo frekventna cesta, da
               bi treščil vame en drug avto z nasprotne smeri. K sreči ni bilo nobenega
               avtomobila.</p>
               <p>Jaz sem policistom prijavil, ko sem se ustavil takoj na pumpi in so se zapeljali za
               menoj v tistem belem Golfu samo potem verjetno je bilo preveč ljudi in so se obrnili
               in šli nazaj, sem prijavil te ljudi, ki so me poskušali izriniti in je policija
               ugotovila, da ni bilo nikogar. Ni res, nobenega avtomobila, Jelinčič si je to
               izmislil.</p>
               <p>Nakar jaz dobim od sodišča kazensko ovadbo, češ, oziroma za prekrške, češ Jelinčič
               niste upoštevali prometnih predpisov in ste kršil in ste vozil po levi in med pričami
               piše: kot priče so bili navedeni trije ljudje, ki so se v belem Golfu vozili za vami
               z imeni in priimki, to so tisti in sem potem vprašal policaje ali se tudi zmeniti ne
               znate med seboj, da bi en rekel ja je bil avto en pa ni bil avto, tukaj pa celo imena
               imam kateri so bili tisti.</p>
               <p>Čez kakšne štiri mesece me pokliče en gospod iz Velenja, tudi član takratne združene
               liste, zdaj so spremenili ime, niso več tisto, lahko povem tudi ime, bojim pa se, da
               je že umrl in sicer je rekel, da ima poln kufer svinjarij pri združeni listi v
               Velenju in da je pripravljen povedati vse, kdo je to pripravil, ta gospod se je pisal
               Hrast.</p>
               <p>In me je poklical in je rekel, nisem šel takoj do njega, ko sem ga naslednjič klical
               so mi rekli, da ima velike težave s srcem in da je v bolnici v Celju.</p>
               <p>Ne morem sklepati kaj je bilo, kaj ni bilo vendar so naključja zelo, zelo čudna.</p>
               <p>Glede na to kako se obnašajo določeni policijski resorji oziroma organi na tistem
               delu Slovenije, pa lahko povem kaj se nam je zgodilo s kolegom Miranom Györekom, ko
               smo šli barvati kamne na tisto mejno področje, ki so ga Hrvatje prisvojili in so na
               naše mejne kamne vklesali gor Republiko Hrvaško, mi smo šli tisto prebarvati nazaj,
               da je Slovenija, oznako Slovenije in pa Evropsko unijo smo dali gor, ko smo prišli
               nazaj so nas aretirali policisti, premetali avto, iskali vse živo, celo novinarje so
               ustavili in so jih pregledovali.</p>
               <p>Mi smo tam stali, skoraj da z rokami v zrak, na slovenskem ozemlju, prijeti od
               slovenskih policistov, nas so maltretirali in dali na sodišče, zato ker smo branili
               slovensko zemljo.</p>
               <p>Verjetno so bili tudi tam med policaji pol Hrvatov, še druge zgodbe so take iz
               tistega konca.</p>
               <p>In kaj se je zgodilo. Mi smo tudi prijavili tisto in k sreči je nekdo celo snemal vse
               skupaj, tako da je videl posnetek kako so se obnašali, kako so žalili, kako so
               brskali po avtomobilu, razmetavali in ker niso našli spreja tam notri je bilo groza,
               saj ne vem drugače kaj bi naredili z nami.</p>
               <p>Skratka, to se dogaja v naši lepi domovini. In da se to prepreči moramo paziti, težko
               je. Ker to bo treba povedati volivkam in volivcem, jaz upam, da gledajo. Upam, da se
               bodo streznili in naj se zamislijo kaj se je njim dogajalo.</p>
               <p>Zagotovo se je marsikomu od teh, ki zdaj gleda, dogajalo marsikaj podobnega.
               Hvala.</p>
            </sp>
            <sp xml:id="SDT5-KZNOIVS-Nujna-013-2011-10-14.sp31">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Jaz se opravičujem, še gospod Kres je želel besedo, želi še kdo? Če ne
               bom dal potem <stage type="mag"/> <stage>(Nadaljevanje)</stage> gospod Kres je
               želel besedo, želi še kdo, če ne bom dal potem.</p>
            </sp>
            <sp xml:id="SDT5-KZNOIVS-Nujna-013-2011-10-14.sp32">

               <speaker>GVIDO KRES:</speaker>

               <p>Hvala. Še ena misel se mi je utrnila, sem rekel moram še tole danes povedal, ker je
               ravno priložnost.</p>
               <p>Poglejte protikorupcijska komisija in boj proti korupciji seveda s ciljem ničelne
               tolerance in potem pridemo oziroma pridejo te možje raziskati tehnične preglede v
               Radovljici, tam se gre za 250 evrov škode, o tem polni časopisi, termin oddaje
               Odmevi, vse to potem na televiziji in o tem na dolgo in široko govorijo. Ali se ti
               ljudje zavedajo ko takšne stvari plasirajo, naj jih delajo na ničelni toleranci, jaz
               se s tem popolnoma strinjam, mora biti to ampak zakaj dajati tako stvar v javnost,
               dokler mi ene velike ribe ne spravimo tja kamor je potrebno, da bi prišli do enega
               res pametnega zaključka, ker kakšno sporočilo pa dajemo ljudem?</p>
               <p>Velike zgodbe bežijo, mahne lovijo in s tem ljudje ne dobivaj ne prave slike, ne
               prave volje in nič.</p>
               <p>Naj se dela ampak take stvari pa res ni treba na tak način potem še plasirati v
               javnost. Hvala lepa.</p>
            </sp>
            <sp xml:id="SDT5-KZNOIVS-Nujna-013-2011-10-14.sp33">

               <speaker>PREDSEDNIK ZVONKO ČERNAČ:</speaker>

               <p>Zdaj pa končno poslanec Miran Györek, izvolite.</p>
            </sp>
            <sp xml:id="SDT5-KZNOIVS-Nujna-013-2011-10-14.sp34">

               <speaker>MIRAN GYÖREK:</speaker>

               <p>Sem se dočakal, hvala za besedo. Saj mi je zelo žal, da ni prisoten direktor policije
               in dvakratni minister, kljub vabilu, ker očitno ne smatrajo to kot potrebno, da jim
               postavimo zrcalo.</p>
               <p>Na drugi strani, če sem čisto odkrit, saj nisem tisti, ki bi trepetal kaj povedati in
               se bal ne vem česa ampak tukaj pa imam tak občutek, da ne vem ali bi povedal vse kar
               mislim.</p>
               <p>Kajti to kar se dogaja, bom malo pazil na besede, je enostavno za civilizirano Evropo
               skoraj da nesprejemljivo. Prej bi rekel kakšna ...<stage>/Nerazumljivo/</stage>...</p>
               <p>To kar tukaj poslušamo, pa ne bom rekel, da se tako pogosto to Slovenski nacionalni
               stranki dogaja, kot da bi bili mi neki skrajno ekstremistična, nacionalistična
               stranka, pa ko večina ljudi Slovencev in Slovenk priznava, da smo tolerantni, da smo
               sprejemljivi, da je prav da obstajamo in da moramo obstajati pa takšen odnos do naše
               stranke.</p>
               <p>Človek ima občutek, kot da smo sami kriminalci. Glejte res smo čudna dežela.</p>
               <p>Čisto ste pozabili na nekaj kaj se je že dogajalo v tej naši deželi Sloveniji po
               osamosvojitvi. Lahko se dogaja tudi kaj hujšega, še se ponovi. Se vi spomnite
               Krambergerja.</p>
               <p>Kot da smo pozabili, da se ni nič zgodilo. Se vi zavedate kaj se je takrat zgodilo?
               Kot da vse poti vodijo tja v to naše nesrečno Pomurje in v tisti konec.</p>
               <p>Isti, ki so danes na oblasti, so bili takrat na oblasti. Ali vi veste potankosti kaj
               se je zgodilo Krambergerju pred parlamentarnimi in predsedniškimi volitvami? Njegova
               narodna stranka je takrat kazala skoraj 30%, njemu je kazalo, da bi lahko postal
               predsednik republike ampak ne. Ne, to se ni smelo zgoditi.</p>
               <p>Ubil, ustrelil ga je pijan lovec na 400 metrov direktno na sredino srca. Čez 15 minut
               je s helikopterjem iz Maribora priletel notranji minister Bavčar na kraj zločina.
               Človek, ki ga je ubil na 400 metrov na sredino srca v pijanem stanju z lovsko puško,
               kobajagi, je šel v zapor, je že zunaj je bil neprišteven in tako naprej.</p>
               <p>A o tem kot da se to ni zgodilo. To se lahko tudi zgodi, bog ne daj, upam, da ne
               ampak morda se ne zavedamo kako resne stvari so to.</p>
               <p>Ne vem, že to, da imamo ministra v dveh funkcijah, policijski minister, sodni
               minister istočasno, pa povejte mi kje to na svetu dobite še, pa magari tekoče posle
               izvaja.</p>
               <p>Pa kaj se ta čas dogaja, <stage type="mag"/> <stage>(Nadaljevanje)</stage> kaj
               man lahko "smestijo", da tako po domače žargonsko povem?</p>
               <p>Ali se mi sploh ... ima smisel, da svobodno kandiramo? In potem bi radi imeli
               odgovorno politiko, dobre politike, odgovorne politike, svobodnega mišljenja, odkrite
               besede.</p>
               <p>Saj nimam slabih občutkov oziroma izkušenj ampak občutek imam slab. Nikoli ne veš kaj
               se mi lahko zgodi.</p>
               <p>Ne vem kje je tista mera, do kod lahko stopim na žulj, z odkrito besedo, saj ne veš,
               saj se ti samo nekaj zgodi lahko.</p>
               <p>In to nesrečno Prekmurje, zmeraj se nekaj tam kuha. V tistem času, ko se je dogajala
               zadeva okrog kolega Jelinčiča, ...<stage>/Nerazumljivo/</stage>... okrog te zemlje, veste kdo je bil
               šef kriminalistične policije? Sicer zdaj že upokojen, češ da bo kandidiral za LDS. Za
               Abrahama so kar streljali malo po Murski soboti v zrak, v medijih poročali, nakar se
               je uradna izjava, bile so plinske pištole.</p>
               <p>To se dogajal. To lahko eni delajo eni ne. In takrat si misliš, če se tako počutijo
               močne, tako varne, da se jim ne more nič zgoditi, da lahko tudi sredi belega dne
               streljajo v zrak s pištolami, nas pa tukaj lovijo, da ne bom rekel spet kakšno
               žargonsko.</p>
               <p>Prosim lepo naj se enkrat v tej državi ... ljudje se morajo začeti zavedati, da če
               hočemo svobodno ustvarjalo živeti, moramo imeti dejansko civiliziran pravni sistem
               urejen in brez da na to opozarjamo, nikoli ne bo.</p>
               <p>In kot je kolega Urh, moram priznati, da me je presenetil toliko, da ne morem
               verjeti, da to slišim od kolega, saj smo vsi bili presenečeni. Opozarja na nekaj, kar
               se zna zgoditi in potem mi povejte s kakšnim občutkom varnosti bomo sedeli tisti, ki
               bomo ali pa ne bomo sedeli v tem parlamentu in s kakšno voljo bomo opozarjali ali pa
               povedali odkrito svojo besedo, svojo misel.</p>
               <p>Če ste me razumeli, kaj sem hotel povedati, upam da nisem šel čez mejo, da se mi ne
               bi kaj zgodilo. Hvala.</p>
            </sp>
            <sp xml:id="SDT5-KZNOIVS-Nujna-013-2011-10-14.sp35">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Poslanec Magajna.</p>
            </sp>
            <sp xml:id="SDT5-KZNOIVS-Nujna-013-2011-10-14.sp36">

               <speaker>ANDREJ MAGAJNA:</speaker>

               <p>Najlepša hvala za besedo. Z zanimanjem spremljam vse te nadaljevanke seje.</p>
               <p>Žal pa tako z zanimanjem ne spremljajo mediji, čeprav smo bili vsi na prvih straneh,
               danes pa recimo, jaz sem posebej klical tednik Mladino, sem rekel tudi okoli
               izginotja diskov niso nič objavili v Mladini, več jih ne zanima ta zadeva, zanimivo,
               pa ga bom spet pozval drugič, ko se bo zadeva zaključila, če bo kaj napisal morda. </p>
               <p>Glejte, jaz sem prišel z enim dodatnim sklepom, ob teh, ki jih je že predložil
               predsednik komisije, ki pa se nanaša na profesionalno delo policijo.</p>
               <p>Namreč vseskozi poslušamo policija deluje profesionalno, v skladu s predpisi in
               postopki. To ponavljajo venomer, tudi v vašem primeru, vse profesionalno.</p>
               <p>In če grem še malo na čisto moralno etično plat. Policija je tudi sestavljena iz
               ljudi, delajo napake.</p>
               <p>Ponudili ste jim, kot sem razumel, en evro simbolične odškodnine, šlo je pa za javno
               opravičilo ampak niso sposobni tega narediti in to ni naključje, zato ker bodo vedno
               ponavljali mi delamo profesionalno v skladu s predpisi.</p>
               <p>Niso, ker če bi te priznali, bi javno priznali in bi moral nekdo za to priznanje tudi
               odgovarjati. Ne, ne bojo, do konca bodo vztrajali.</p>
               <p>Mislim, da imajo že denar za odškodnine, da je že pripravljen tudi v mojem primeru,
               ker to jih ne zanima kdo bo plačal, jaz bi rad da bi te odškodnine plačali,
               oprostite, scenaristi pa vem celo imena ampak če bom zdaj povedal, natančno vem kdo
               so bili na vrhu, katera novinarka je sporočila in tako dalje, vem pa me bojo tožili
               če bom to povedal. </p>
               <p>Slovenija je majhna, vse se izve <stage type="mag"/>
               <stage>(nadaljevanje)</stage> v tej Sloveniji.</p>
               <p>Poglejte, profesionalno delo. Pa pojdimo čisto ne en drug aspekt, ki smo ga morda
               malo zanemarili. Preiskave so razkrite, končno, saj to so tajne preiskave, policija
               je dolžna varovati tajne preiskave, kako je možno, da je to že ob sami preiskavi že
               vse razkrito, že vsi vejo, na internetu že bereš. Jaz, ko mi je novinarka, pa bom kar
               z imeni, ker naj pove, kje je dobila odredbo, Matejčič, mislim, da s PopTV-ja, mi je
               dobesedno vsebino citirala, jaz nisem še odredbe prebral do konca, nisem imel časa,
               sem v parlament letel, pa zakaj, ker smo vlagali, šlo je pa Zakon o beneficiranem
               stažu policije, sem rekel, pustite me vendar, da grem v parlament, saj gre za vas, za
               vaš staž. Aja, no tako. Kako je reagiral vodja policije, njegovega imena nisem, ker
               je bila ena parafa, ne vem, kdo je bil, pa tudi zdaj ko smo zahtevali podatke o
               preiskavi, se ne ve, kdo je bil, no ampak, ko je zagledal, ne vem ,a on je vedel, ali
               ni, zunaj kamere, je rekel, joj, če bi to vedel, bi se lepše napravil, to je bilo. Ni
               pa prijavil svojim šefom, da je preiskava razkrita, to se pravi neprofesionalno delo,
               policija ni sposobna varovati preiskave. Poglejte, če je šlo to res za tako obsežno
               preiskavo, dvodnevno, ki naj bi bila ta dan, pa potem naslednji, ob 12ih mi novinarka
               Matejčič že praktično bere odredbo. Se pravi, jo je imela v rokah, jaz je pa še nisem
               do konca prebral, ona je že vedela, pa ni bilo nobenega zaznamka, da bi na policiji
               se zaradi tega vznemirjali, ker poglejte, vsi ti tako imenovani kriminalci, očitno
               jaz mislim, da vprašanje, če je sploh kdo bil od teh dvajsetih, so bili to
               radovedneži na internetu, ali so bili res kriminalci, kot ni odgovora in kot posredno
               od teh, ki so bili tudi preiskovani kaže, da je bila ta preiskava zelo neuspešna, po
               slučajnem vzorcu, če bi šel jaz zdaj 20 družin pregledati, bi marsikaj našel
               verjetno, na teh računalnikih, ali pa če bi šel samim policajem pogledati, kaj
               gledajo, bi tudi kaj našel zaboga, kakšno punco v hlačah, z golim oprsjem, prepričan
               sem, da bi načel in poglejte, pa to je neverjetno, nič ne reagirajo, njim se
               preiskava sfuzi, kot smo slišali v Kopru je bilo celo pri tisti supertajni operaciji
               že kar zraven kamera, je rinila v avto noter, ampak a je kdo od pristojnih pa
               reagiral, pa rekel, čakajte malo, saj smo nesposobni, saj ne znamo varovati
               preiskave, nesposobni ste kolegi, tovariši policaji, nesposobni ste varovati tajnosti
               preiskav. Ko je prišla novinarska pred hišo, jaz sem rekel, jaz vam čestitam, kaj čem
               se jaz na njo spravljati, urejena, lepa punca, no, saj je sedela tukaj v dvorani, ne
               vem, zakaj je šla ven, to je bila ta, ona je bila pred mojo hišo. Jaz mislim, da ona
               ni vedela, gospa Matejčič je pa vedela, pa tudi vem, katera je njena prijateljica in
               kako je šlo obveščanje, vem, vem, gospa Matejčič, saj me boste poslušala, pa malo
               berite, kar sem prej povedal na tisti seji, kaj sem vprašal, pa boste povezala, pa
               imamo zgodbo narejeno, saj ni tako zelo zapleteno.</p>
               <p>In, skratka, če berem ta predlog, Komisija za nadzor obveščevalnih in varnostnih
               služb ugotavlja,d a policija v mnogih primerih neuspešno varuje tajnost operacij, saj
               so mnoge preiskave proti obdolžencem razkrite v izredno kratkem času, praktično ob
               samem začetku operacije na terenu, kar kaže na njeno neprofesionalno delo. Uporabljam
               zelo lep žargon, lahko bi tudi drugače povedal, saj se da. Zaradi časa in narave
               razkritij informacij o tajnih preiskavah, o katerih smo se seznanili na seji
               komisije, obstaja sum, da informacije o preiskavi odtekajo tudi s strani same
               policije oziroma preiskovalcev. Ta sum obstaja, zdaj bo pa generalni direktor
               raziskal, če je to res. Generalnega direktorja policije zato pozivamo, da izvede
               notranji nadzor zaradi neprofesionalnega dela policije pri varovanju tajnih operacij
               in sumu, da le te odtekajo <stage type="mag"/> <stage>(nadaljevanje)</stage> iz
               njihovih vrst. To je pač predlog dodatnega sklepa.</p>
            </sp>
            <sp xml:id="SDT5-KZNOIVS-Nujna-013-2011-10-14.sp37">

               <speaker>PREDSEDNIK ZVONKO ČERNAČ:</speaker>

               <p>Ja, hvala lepa. Še Zmago Jelinčič Plemeniti, potem bi pa počasi zaključili.</p>
            </sp>
            <sp xml:id="SDT5-KZNOIVS-Nujna-013-2011-10-14.sp38">

               <speaker>ZMAGO JELINČIČ PLEMENITI:</speaker>

               <p> Hvala lepa, gospod predsednik, saj na koncu, ko potem kar še midva poveva, verjetno
               potem midva lahko greva, ker to je potem notranje delo komisije, v katero se midva ne
               bova vpletala, da ne bova še česa kriva.</p>
               <p>Povedano je bilo, da ko je gospod Štihec rekel, da trpijo domači. Ja, res trpijo
               domači, ne samo tisti najožji domači, tudi vsa žlahta. Kajti ljudje z velikim
               veseljem vidijo nesrečo nekoga drugega in to uporabljajo in zlorabljajo, tako da to
               ni enostavno. In če vzamemo diskreditacijo neke odločitve Skupščine Zahodnoevropske
               unije, ko so naši mediji se norčevali iz tega projekta, med tem ko se hvalijo s
               projekti, včeraj sem gledal na televiziji, so se hvalili, da je bil največji
               investicijski dosežek lanskega leta v Sloveniji 40 milijonov evrov. Tukaj je šlo za
               450 milijonov zagotovljenih sredstev. Ne, to ni važno, to je treba popljuvati,
               uničiti in tako naprej.</p>
               <p>Treba je tudi povedati, da naša stranka ni nacionalistična, ampak je nacionalna
               stranka, tako kot je nacionalna televizija, nacionalna banka in podobne zadeve. Tega
               se nekateri nočejo zavedati, nočejo se zavedati tisti in iz tistih političnih krogov,
               ki so sami degradirani in ki so sami okuženi z marsičem.</p>
               <p>Govorjeno je bilo tudi o protikorupcijski komisiji. Dejstvo je, da je
               protikorupcijska komisija, o sestavi ne bom govoril, ampak deluje zelo, zelo
               selektivno. Nobenega od tistih velikih gospodov ne vzamejo pod mikroskop, če rečem
               tako, spravili so se pa na mene osebno, zato ker je moja žena kupila s čistim
               denarjem kupila zemljo v Kopru. Denar je bil privaten, investicija je bila v
               Sloveniji, čista, kupljena na dražbi, ampak je bilo treba takoj skočiti in udariti po
               Jelinčiču, kako, kaj, zakaj. In potem se človek vpraša, a potem pri 64 letih, ko sem
               imel v nekdanji Jugoslaviji prvo privatno pravzaprav proizvodnjo zdravil, firmo
               Zbiranje in pridelava zdravilnih zelišč in prvo privatno hranilnico in posojilnico, a
               zdaj bi moral biti jaz revež? In pri 64 letih, da nič ne bi imel, že če bi samo, ne
               veliko, ampak en del plače prišparal v času vseh mojih mandatov, od leta 1992 do
               danes, bi imeli bistveno več denarja oziroma bi zneslo bistveno več denarja, kot je
               stala parcela. Ampak ne, protikorupcijska komisija mi je že poslala zahtevek,d a
               moram vse vpisati, kar imam, kje imam in kako imam. In zamislite si, saj to je zakon
               bedast, ampak v zakonu piše, da moram tudi povedati, če imam denarja, gotovine,
               recimo v žepu, ali pa v kakšnem predalu več kot 10 tisoč evrov in koliko te gotovine
               imam. Pa kaj to poseganje v privatne zadeve? Ali pa recimo, če sem jaz komu posodil
               500 evrov, pa bi moral zapisati to noter, da sem mu posodil, ali pa kdo meni. Zato
               sem pa rekel, da sem denar dobil pri Murkotu, ja seveda, človek sicer nima za kruh,
               ampak ni važno, komisija je to pograbila, novinarji so raziskovalni, novinarji, joj,
               so rekli, od kod pa Murkotu denar. In ko sem povedal, sem rekel, da je dobil od
               strica, ki je podedoval v rudnikih dragega kamenja v Braziliji, so kar verjeli. In
               naša protikorupcijska komisija bo prišla, jaz sem jim napisal marsikaj tam notri,
               tudi v zvezi z mojimi zbirkami, verjetno niti ne razumejo zadev, so rekli, da bodo
               prišli na razgovor, mi smo jim rekli, naj pridejo, da jim pojasnim. To je naša
               protikorupcijska komisija. kadar se pa vozi en mulec, star 22 let, v BMW-ju, ki je
               vreden 160 tisoč evrov, tega ne bodo ustavili, ker se bojijo. Ta je verjetno zaslužil
               denar s prodajo <stage type="mag"/> <stage>(Nadaljevanje)</stage> kakšnega
               kokaina, tega moramo pustiti pri miru kaj pa vemo kdo je tisti, ki uporablja ta
               kokain in če ne bo dobil svoje doze kaj mi bo naredil. To je tisto, kar je grozljivo
               v tej državi in tukaj je naloga medijev, da kaj naredijo ne da ploskajo zdaj bomo pa
               Jelinčiča izrezali, lepo vas prosim.</p>
               <p>Jaz bi lahko naredil tako kot večina slovenskih politikov, imel bi jahto na Hrvaškem,
               imel bi denar nekje na Kajmanskih otokih, imel bi vilo recimo na Lošinju ali pa
               recimo zraven Pahorja v Umagu in tako naprej. A to bi bilo pa potem fino?</p>
               <p>Vsi bi morali biti revni in neumni in bedasti. Zakaj nam pa bežijo vsi, ki imajo v
               glavi, zakaj je šel Akrapovič vez, zakaj so šli Jakopini ven, zakaj bo šel Boscarol
               ven? Verjetno zaradi tega, ker se boji, da mu bodo tukaj, ne samo da ga bodo
               onemogočili, da mu bodo tudi vse pobrali, ker če bo investiral kaj bodo prileteli k
               njemu, ker ni prave barve in ga bojo zvijali in ga bodo zapisali in vse skupaj.</p>
               <p>In zato pa imamo take inštitucije, ki se tolčejo po prsih kakšni so. Zaenkrat sem pri
               tej protikorupcijski komisiji jaz največja šarža, mene je treba zdaj olupiti, mene je
               treba obesiti in pobrati, dajmo mu vzeti in potem eden od tistega trojčka, ki je zelo
               vpleten v vse zadeve predlaga zakon, da bom moral jaz dokazati kje sem dobil
               umetniško sliko. To se je dogajalo leta 1948, 1949, ko so prišli in so rekli o kakšna
               lepa slika, to bom pa jaz odvzel in so jo odnesli, potem pa dokaži da je tvoja. In jo
               bodo odnesli v prostore carine, tam jo bodo šparali in po desetih letih bo slika
               izginila. Kje pa je? A res je ni? Gospod Jelinčič veste, ja ne, a ne de. Če bom še
               živ, seveda.</p>
               <p>To se bo dogajalo pri nas. Tistega, ki je kaj naredil tisto pustimo pri miru, tako
               kot mi je enkrat nekdo rekel, Zmago zadeva je taka, če je eden ukradel milijon evrov
               sigurno ne bo kaznovan, kaznovan bo tisti, ki je ukradel tisoč evrov, kajti vsak od
               njiju lahko ponudi sodniku 50%, samo enkrat je to pol milijona evrov, enkrat je pa
               500 evrov in za 500 evrov se pa nihče ne bo mazal, to je tisto kar je žalostno v tej
               državi.</p>
               <p>Ne bom rekel, da so vsi sodniki taki in vsi policisti taki in vsi ministri taki,
               marsikdo pa je.</p>
            </sp>
            <sp xml:id="SDT5-KZNOIVS-Nujna-013-2011-10-14.sp39">

               <speaker>PREDSEDNIK ZVONKO ČERNAČ:</speaker>

               <p>Še gospod Štihec.</p>
            </sp>
            <sp xml:id="SDT5-KZNOIVS-Nujna-013-2011-10-14.sp40">

               <speaker>ANTON ŠTIHEC:</speaker>

               <p>Hvala. Samo za zaključek bi to povedal, da bo očitno treba v tej naši državi tudi
               zakonodajo tako popraviti ali dopolniti, da tistim, ki preiskujejo pač določene
               zadeve, kar seveda jih morajo z ničelno toleranco, da bodo točno imeli določene svoje
               procedure, kajti v tem primeru, konkretno mojem primeru, smo na sodišču dokazali, da
               so bile kršeni določni postopki in meni kršene pravice, pa bo sedaj država morala
               plačati to odškodnino, ki bi sicer res šla v dobrodelne namene, smo socialno ogroženi
               družini v naši občini, tisti, ki je pa to naredil z verjetno navodilom od zadaj, pa
               ne bo odgovarjal.</p>
               <p>Torej za dejanja morajo biti odgovornosti zadaj in dokler se bo to dogajalo, kot se
               dogaja tudi v mojem primeru, ne bo občutka, da je res pravna država do vseh
               enaka.</p>
               <p>In konkretno v mojem primeru bi preprosto policisti lahko samo prebrali odredbo
               preiskovalnega sodnika, kaj sploh pri nas iščejo v Mestni občini Murska Sobota v tej
               hišni preiskavi in bi takoj bil eden, po njihovem, osumljenec manj.</p>
               <p>Samo to bi morali prebrati, torej prave informacije, pravi čas povedati ne pa da
               pustijo, da potem mediji se razpišejo in se ta zadeva paca in se potem v blato rine
               nekoga, ker ta z blata potem nikoli več ne more priti ven.</p>
               <p>In če tu zadaj ni odgovornosti, potem imam občutek, da ni pravna država prava takšna,
               kot bi morala biti. Hvala.</p>
            </sp>
            <sp xml:id="SDT5-KZNOIVS-Nujna-013-2011-10-14.sp41">

               <speaker>PREDSEDNIK ZVONKO ČERNAČ:</speaker>

               <p>Hvala lepa. Saj ne bomo več dolgi, glede na to, da bi jaz na tej točki to razpravo
               zaključil, če se strinjate. Saj bom prišel še do sklepov.</p>
               <p>Razpravo bi tukaj zaključil. Rad bi ob zaključku povedal, da ravno to je bil
                  namen,<stage type="mag"/> <stage>(Nadaljevanje)</stage> ki naj bi sledil tej
               zahtevi za sklic nujne seje komisije, namen, da se opozori bodočo oblast, upajmo, da
               bo to sporočilo razumela, da je v tem mandatu bil vzpostavljen s spremembo
               zakonodaje, ki jo je kreirala v glavnem LDS, nek sistemski mehanizem, da so se te
               zlorabe lahko na tako eksponiran način dogajale, kot so se dogajale in da je treba te
               stvari v bodoče preprečiti.</p>
               <p>In na drugi strani, da je nadzor nad temi stvarmi pomanjkljiv in premajhen oziroma v
               določenem delu ga sploh ni. Ker če bi zakonodaja ne imela teh možnosti, ki so nekako
               sistemsko zdaj vgrajene s spremembo načina kadrovanja teh najbolj odgovornih mest v
               policiji in tožilstvu in če bi bil nadzor drugačen, kot ga imamo danes, pa ne mislim
               tukaj na parlamentarni nadzor ampak nadzor znotraj policije in sistema, potem bi do
               takega primera lahko prišlo mogoče v 1 ali pa 2% primerov, kot smo jim priča v tem
               mandatu v veliko, veliko število.</p>
               <p>Mislim, da po zaključku te razprave lahko ugotovimo za te primere, ki smo jih danes
               obravnavali, da ni bilo nobenega utemeljenega razloga ne za hišno preiskavo na mestni
               občini Murska Sobota, ne za hišno preiskavo pri poslancu Zmagu Jelinčiču plemenitemu
               in toliko manj za hišno preiskavo v prostorih poslanske skupine Slovenske nacionalne
               stranke v tem parlamentu.</p>
               <p>Mislim, da je bila tukaj resnično ta represivna funkcija grobo instrumentalizirana in
               zlorabljena v politične namene in da škoda, ki je nastala tako posameznikom, kot
               njihovim družinam, kot institucijam, da te škode se ne da povrniti. Tukaj ne gre za
               vprašanje neke materialne, take ali drugačne odškodnine, tukaj gre za druga
               vprašanja, ki so bila na začetku izpostavljena.</p>
               <p>Gre za politično javno izpostavljene osebe, kjer tak način preiskovanja, kot smo mu
               bili priča v teh primerih, ko se obsodba zgodi tisti trenutek, ko so primeri
               izpostavljeni v javnosti in še posebej recimo v takem primeru, kot je šlo v primeru
               župana mestne občine Murska Sobota, ki niti ni bil predmet preiskave, pa tega nihče
               takoj na licu mesta ne s strani Ministrstva za pravosodje,ne s strani Ministrstva za
               notranje zadeve, ne s strani policije ni zanikal in javno demantiral, da ta škoda, ki
               nastane v takem primeru je neprecenljiva in se je ne da na noben način sanirati.</p>
               <p>Zelo majhna satisfakcija bi bila, to kar sem rekel na prejšnjem nadaljevanju te seje
               komisije v primeru poslanca Magajne, da bi se nekdo od visokih nosilcev javnih
               funkcij, bivša ministrica za notranje zadeve, minister za pravosodje v teh primerih
               javno opravičil in seveda na tak način, da bi bilo to opravičilo tudi verodostojno,
               neizkrivljeno ali pa poniglavo.</p>
               <p>Tega seveda ne bomo dočakali, ker mislim, da ta struktura oblasti, ki je sedaj na
               čelu teh resorjev se ne zaveda škode, ki je bila storjena tem organom v zadnjih treh
               letih in ki jo bo potrebno odpravljati še kar nekaj časa.</p>
               <p>Ker kadar se enkrat ljudje, ki so drugače profesionalci, naučijo delati drugače,
               potem počasi pride ta drugačen način dela v navado in se bodo zelo težko navadili
               spet nazaj delati prav in profesionalno.</p>
               <p>Zdaj v teh primerih smo slišali tudi s strani tistih, ki po strokovni plati poznajo
               zadeve, da bi vse to kar se je iskalo dobili ali za odredbo za zasek predmetov ali pa
               z enostavnim vstopom v prostore in s predlogom, posebno ko gre za institucije kot je
               občina, ki so dolžne dati vso to dokumentacijo organom na razpolago z enostavnim
               dopisom, z enostavno komunikacijo, vse te primere dobiti.</p>
               <p>Da ne govorimo o občinskem prostorskem načrtu, ki je javna listina in ki je kadarkoli
               in v katerikoli fazi obravnavi javno dostopna.</p>
               <p>Glede tega mislim, da sploh ni nobene dileme in tudi ne glede tega kako in na kakšen
               način poteka komunikacija pri spremembah tega.</p>
               <p>Na podlagi tega kar smo slišali na tej seji komisije bi lahko sledil pavšalen
               zaključek.</p>
               <p>Policija dela slabo, nihče ne sledi slabi dobri praksi, nič se ne naučijo iz
               primerov, ki so že bili izpostavljeni kot slabi, recimo v primeru mestne občine
               Maribor, se je zgodila ponovna zgodba, kot v primeru mestne občine Murska Sobota, ki
               se je dogajala kakšno leto prej, se pravi, da bi se lahko že na primeru, ki je bil
                  <stage type="mag"/> <stage>(Nadaljevanje)</stage> predhodnik tam v primeru
               naučili, da se teh stvari ne dela na tak način.</p>
               <p>Seveda temu ni tako. Mislim, da v teh primerih je mnogo večja verjetnost, da je šlo v
               teh konkretnih primerih pa tudi v številnih drugih, ki jih žal ni časa izpostaviti,
               za politično motivirane preiskave in uporabo preiskovalnih in posebnih preiskovalnih
               ukrepov za te politične namene, ne pa za namen učinkovitega preiskovanja sumov
               konkretnih kaznivih dejanj.</p>
               <p>Na to kažejo podatki v teh primerih, na to kaže način kako so bili obravnavani, na to
               kaže ne nazadnje predpisovanje odredb tistih, ki jih je policija predlagala
               preiskovalnemu sodniku z istimi pisnimi napakami, kot so bile predlagane.</p>
               <p>In na to kaže tudi dejstvo, ki je srhljivo in zastrašujoče in ki je dejstvo in ki ga
               povedo posamezni operativci, da pri nekem preiskovalnem sodniku neka uredba gre
               skozi, pri drugem pa ne. Halo? Kakšna država smo?</p>
               <p>Ob istih zakonih, ob istem dejanskem stanju se, se pravi zlinka posamezna preiskava v
               določeno kolo, se pravi, da imamo vzporedno državo, da imamo v sistemu poseben
               sistem, ki deluje neodvisno od vseh regul in od vseh nadzornih mehanizmov, ki v tem
               sistemu potekajo.</p>
               <p>In če bomo šli pogledati imena boste videli, da to kar govorim drži, da so posamezna
               imena, ki so v tej strukturi, ki to omogočajo, ker če bi sistem deloval in če bi ti
               kontrolni mehanizmi delovali, potem do tega ne bi moglo prihajati. Na enem od teh
               nivojev bi se stvari morale ustaviti.</p>
               <p>Mi smo imeli v teh primerih medijski pomp, ogromno hrupa, poslušali smo ogromne
               številke, jaz se zdaj ne spomnim več teh silnih milijonov, ki so tukaj šli, recimo v
               mestni občini Maribor mislim, da je bilo govora o petih, desetih, ne vem, dvajsetih,
               Merkurju o stotih, v Tušu ne vem kolikih, v Pivovarni Laško spet v ne vem kolikih, v
               Istrabenzu, kjer je preiskava potekala na podlagi ovadbe gospoda Jankoviča, spet ne
               vem kolikih ampak do danes nič ni.</p>
               <p>Kar nekaj časa je že minilo od tega, pozabil sem Luko Koper, kjer se spet po
               kapljicah delajo preiskave, vsake toliko časa nekdo sproži očitno nek signal in je
               treba spet narediti hišno preiskavo pri nekomu, ki je bila že trikrat narejena, kaj
               zdaj zadnje zaradi nekih količkov.</p>
               <p>Prej je povedal odvetnik, da se derogira <stage>(?)</stage> dejansko strokovno delo in da se dela s
               tem največja škoda sistemu samemu. Nobenih učinkov ni iz tega.</p>
               <p>Veliko hrupa, veliko pompa, ogromno energije, ogromno davkoplačevalskega denarja, ki
               plačuje te preiskave, kajti ljudje plačujejo v končni fazi te preiskave, saj jih vsi
               davkoplačevalci plačujejo in če ljudje pričakujejo na eni strani, da je zdravstvo
               učinkovito, da se dobro gospodari z denarjem v tistem delu, seveda pričakujejo tudi,
               da se tudi tukaj dobro gospodari s tem denarjem in da tisti, ki so za to plačani, da
               je njihov učinek optimalen, maksimalen in tisti, ki ne delajo dobro tega dela, da
               gredo po hierarhični lestvici navzdol, tisti, ki ga delajo dobro, naj gredo pa
               navzgor in edino merilo za to ni število opravljenih hišnih preiskav pred kamerami od
               katerih ni nobenega učinka, pač pa zaključek postopka na sodišču, pravnomočnost
               zgodbe.</p>
               <p>In tega praktično ni, v vseh teh primerih ne boste našli. Bojim se, da v večini teh
               primerov, ne samo teh, ki smo jih obravnavali zdaj na tej seji komisije ampak tudi v
               večini drugih, kjer gre še za večje zgodbe, bo na koncu država plačevala odškodnine
               tam, kjer naj bi jih procesirali, kar je katastrofa.</p>
               <p>Prej sem omenil, da smo zadnjič obravnavali poročilo urada za pranje denarja in tam
               notri ne boste našli kakšnih velikih zgodb za katere beremo v medijih, da se dogajajo
               na relaciji neki računi posameznih družin, ...<stage>/Nerazumljivo/</stage>... Ciper in ne vem kje
               še vse, tam notri tudi ne boste našli gospoda Jurčeka Cekute <stage>(?)</stage>, ki je dobil od
               Patrie 460 tisoč evrov in ga nihče v tej državi ne vpraša kako je možno, da je ta
               denar dobil in zakaj ga je dobil, ali je slike narisal za 460 tisoč evrov ali
               kaj.</p>
               <p>Vidite pa, da na drugi strani, se pa cel sistem ukvarja s preiskovanjem domnevnega
               kaznivega dejanja neugotovljenega dne na neugotovljenem kraju na neugotovljen način
               od neznane osebe naj bi bila prejeta obljuba darila.</p>
               <p>Cel sistem, na desetine, stotine ljudi in mislim, da je en majhen delček v tem
               mozaiku mogoče ta zaključek do katerega bi po mojem mi morali na podlagi tega danes
               priti in napotnica potem naprej.<stage type="mag"/>
               <stage>(nadaljevanje)</stage> Glede na to, da zaključujemo mandat, mislim da to, kar smo videli v
               tem mandatu, bi morala biti nek primer, neka šola, kaj se ne sme dogajati, nikoli,
               nikoli več. Vsi ti argumenti, ki smo jih imeli v okviru te seje na mizi, tudi to, kar
               smo poslušali s strani posameznikov na eni in na drugi strani, ker na prvem delu seje
               smo imeli tudi predstavnika policije in Ministrstva za pravosodje tukaj, oziroma
               notranje zadeve, vsi ti argumenti ali pa na drugi strani neargumenti, neodgovori, ki
               niso ovrgli tega, o čemer smo se prepričali, govorijo v prid zaključku, da je bila
               policija pod vodstvom LDS v tem mandatu v velikem, velikem delu instrumentalizirana
               za politične potrebe in to v času, ko bi dejansko potrebovali, glede na razmah tega
               kriminala, ki se dogaja predvsem v povezavi s posameznim odtekanjem kapitala iz naših
               podjetij v tujino, ko bi potrebovali učinkovit aparat, tako na tem delu, kot na
               področju sodelovanja z Davčno upravo in z Uradom za preprečevanja pranja denarja. In
               tega ni bilo. na tem področju imamo mislim, da 4 pravnomočne sodbe v vsem tem obdobju
               in v njih ni niti ene velike zgodbe, o katerih pa beremo že kar nekaj časa v medijih
               in gre za dokumentirane stvari, ne gre za neke pavšalne ocene in za neke zabeležke
               nekoga, ki je nekaj slišal za gostilniškim pultom, to prenesel v zabeležko, na
               podlagi te zabeležke pa je bila sprožena potem preiskava.</p>
               <p>Predlogi sklepov, ki so bili predlagani, so šli v tej smeri na eni strani spremembe
               zakonodaje, na drugi strani okrepitve te profesionalnosti. Tako, da bom jaz še enkrat
               prebral to kar je bilo predlagano. Bila sta predlagana 2 sklepa in danes je poslanec
               Magajna predlagal še en dodaten, 3. sklep. Prva dva sklepa bi najprej prebral,
               mislim, da tukaj ne bi smelo biti nič spornega.</p>
               <p>Prvi predlagani sklep s strani predlagateljev je bil, da komisija ugotavlja, da je
               bil z novelo Zakona o policiji in spremembami ostalih zakonov s področja delovanja
               policije in tožilstva vzpostavljen sistemski mehanizem za možnosti zlorab policije in
               represivnih organov s strani posamične politične opcije. Neposredno politično
               kadrovanje brez razpisov in brez tehtanja med najboljšimi kadri na najvišja mesta,
               vzpostavlja policijo kot orodje ene politične opcije in ne kot orodje varovanja
               zakonitosti in države. Kontrolni mehanizmi nad zakonitostjo delovanja represivnih
               organov so prešibki in jih je potrebno okrepiti. To je prvi sklep.</p>
               <p>Drugi sklep govori na sledeč način, izhaja pa iz tega, kar smo na tej komisiji
               slišali. Konkretni primeri govorijo o zlorabi policije in posebnih preiskovalnih
               ukrepov s strani posamične politične opcije, kjer ni bil v ospredju interes
               učinkovite preiskave, pač pa javna diskreditacija političnih nasprotnikov in
               političnih odpadnikov iz lastnih vrst. Iz tega razloga Komisija za nadzor
               obveščevalnih in varnostnih služb opozarja, da je treba spremeniti zakonodajo, s
               ciljem vzpostavitve pogojev za neodvisno delovanje organov pregona, brez vpliva
               politike in različnih "neodvisnih" lobijev ter skupin in razrešiti tiste, ki so
               odgovorni za politizacijo policije, s tem pa tudi za njeno manjšo učinkovitost na
               področju najtežjih kaznivih dejanj, katerih posledice rušijo finančno in gospodarsko
               stabilnost države. To sta ta dva sklepa, prej sem pozabil omeniti, med primeri, ki pa
               niso bili obravnavani na nikakršni način, na nikakršni koli točki, ni
               <stage>/Nerazumljivo./</stage>, ni silnih 100 milijonskih in še več kreditov, ki so poniknili
               neznano kam. Med primeri, ki niso bili obravnavani tudi ni podjetij, ki so bila
               izdatno dokapitalizirana s strani države zato, da so preživela, vendar ni nihče
               predhodno preveril, kam so šle desetine milijonov evrov v teh podjetjih. Med temi
               primeri tudi ne bomo našli primerov, ko so se finančna sredstva iz posameznih
               finančnih institucij na sistemski način prelivala v tujino na posamezne račune izven
               Republike Slovenije, kar je vse dokumentirano in kjer so zadeve skrite za takimi ali
               pa drugačnimi svetovalnimi ali pa še kakšnimi drugimi pogodbami, da ne govorimo o teh
               zgodbah, ko so se posamezna zemljišča kupovala s strani nekih nabiralnikov v tujini
               in se je ta razlika v vrednosti s podjetij s sedežem v Sloveniji, ki so sedaj
               praviloma vsa v stečaju,da se vsa ta dokumentacija prikrije, preselila na te računa
               na tujini. Nobenega od teh primerov tukaj noter ne boste našli.<stage type="mag"/> <stage>(nadaljevanje)</stage> Brali smo edino, da so enih parkrat nekateri
               leteli v Liechtenstein pa ne vem še kam, ampak učinkov ni bilo nobenih od tega.</p>
               <p>No in tretji sklep. A ima kdo kakšno pripombo glede teh dveh sklepov, da najprej to
               vprašam? Ne. Potem je bil pa tretji sklep predlagan. Vidim, da poslanec Magajna želi
               dopolniti. Izvoli.</p>
            </sp>
            <sp xml:id="SDT5-KZNOIVS-Nujna-013-2011-10-14.sp42">

               <speaker>ANDREJ MAGAJNA:</speaker>

               <p> S spoštovanim kolegom sva malo pogledala, pa sva malo samo popravila tekst, bi še
               enkrat prebral, če lahko.</p>
               <p>Komisija za nadzor varnostnih in obveščevalnih služb ugotavlja, da informacije o
               preiskavah posameznih primerov, zlasti v primeru določenih funkcionarjev, odtekajo v
               javnost v času izvajanja preiskav. Obstaja sum, da te informacije namerno in s ciljem
               diskreditacije preiskovancev, odtekajo tudi iz policije. Generalnega direktorja
               policije zato komisija poziva, da izvede, jaz sem dodal tukaj, notranji nadzor in da
               takoj sprejme ustrezne ukrepe ter zagotovi profesionalno delo policije na tem
               področju. To je podoben, vsebinsko podoben tekst, je čitljivo, ..., jaz sem samo
               tukaj pustil še notranji nadzor, zakaj, samo kot kratek komentar, seveda je on
               suveren, ima diskrecijo, a bo naredil ali ne, ampak če ob vsem tem kar je tudi lahko
               slišal, verjetno bo spremljal to sejo ali pa posredno prebral magnetogram, če ob tem
               ne bo nič ukrenil, pomeni, da sam generalni direktor opušča dolžna dejanja. Ker on
               nas je vse zdaj napotil na sodišča, mi pa naj tam to dokazujemo na sodišču. Prva faza
               bi bila notranji nadzor, če je kaj narobe, če je sum, vse se začne pri nekih sumih,
               ali so utemeljeni, ali so izmišljeni, tukaj je ta sum zelo utemeljen, tudi moj primer
               in vse, ki smo jih navedli, jaz sumim, če on ne bo nič storil, koga ščiti, koga
               ščiti, svoje sodelavce, sam sebe? Ne vem koga, naj pove.</p>
            </sp>
            <sp xml:id="SDT5-KZNOIVS-Nujna-013-2011-10-14.sp43">

               <speaker>PREDSEDNIK ZVONKO ČERNAČ:</speaker>

               <p>Ja, hvala lepa. Ima kdo kakršnokoli pripombo glede tega 3. sklepa? Ne. A lahko dam
               potem vse 3 sklepe skupaj na glasovanje? Lahko.</p>
               <p>Potem dajem na glasovanje te 3 sklepe, prva dva izhajata iz zahteve za nujno sejo, ta
               tretji pa je bil zdaj prebran s strani poslanca Magajne.</p>
               <p>Kdo je za? <stage>(4 člani.)</stage> Kdo je proti? <stage>(Nihče.)</stage></p>
               <p>Ugotavljam, da so ti trije sklepi sprejeti.</p>
               <p>Jaz se na tej točki zahvaljujem gospodu Štihcu, da je bil pripravljen priti in
               povedati to izkušnjo pred komisijo, enako tudi poslancu Zmagu Jelinčiču Plemenitemu
               in seveda vsem članov komisije in obema poslancema, ki sta tudi prisostvovala na tej
               seji komisije. Zaključujem 13. sejo komisije, želim vam lep vikend in lep dan še
               naprej.</p>
               <stage>(Seja se je zaključila 14. oktobra 2011 ob 16.25.)</stage>
            </sp>
         </div>
      </body>
   </text>
</TEI>

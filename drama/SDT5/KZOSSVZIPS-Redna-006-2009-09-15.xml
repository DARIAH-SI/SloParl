<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZOSSVZIPS-Redna-006-2009-09-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">645A892D02272E1AC125762400332FF0</idno>
               <idno type="custom" subtype="day">669E6D169C69BA2DC1257633002963C5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=669E6D169C69BA2DC1257633002963C5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZOSSVZIPS-Redna-006-2009-09-15.KZOSSVZIPS" n="006">
               <name>Redna</name>
               <date when="2009-09-15"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZOSSVZIPS-Redna-006-2009-09-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZOSSVZIPS-Redna-006-2009-09-15.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA ODNOSE S SLOVENCI V ZAMEJSTVU IN PO SVETU</stage>
            <stage type="session">6. seja</stage>
            <stage type="date">(15. september 2009)</stage>
            <stage type="chairman">Sejo je vodil Miro Petek, predsednik komisije. </stage>
            <stage type="time">Seja se je pričela ob 14.32.</stage>


            <sp xml:id="SDT5-KZOSSVZIPS-Redna-006-2009-09-15.sp1">

               <speaker>PREDSEDNIK MIRO PETEK:</speaker>

               <p>Člane komisije in ostale goste lepo pozdravljam. Pričenjam 6. redno sejo Komisije za
               odnose s Slovenci v zamejstvu in po svetu. Obveščam vas, da so zadržani in se seje ne
               morejo udeležiti naslednje članice in člani komisije. Mirko Brulc, ki ga nadomešča
               kolega Matjaž Han, opravičen je tudi Miran Jerič, hkrati pa poteka še en odbor, tako
               da bo verjetno nam se kakšen član komisije še pridružil.</p>
               <p>S sklicem seje sem predlagala naslednji dnevni red. Pod točko 1. - podrobno poročilo
               Urada Vlade Republike Slovenije za Slovence v zamejstvu in po svetu, o razdelitvi
               finančnih sredstev prek javnega razpisa za leto 2009, pod točko 2. - problematika
               slovenskih dijaških domov v sosednjih državah in 3. - obravnava poročila 9.
               vseslovenskega srečanja.</p>
               <p>Ker k dnevnemu redu seje ni bilo podanih nobenih predlogov za spremembo, razširitev
               ali umik predlaganih točk dnevnega reda, ugotavljam, da je dnevni red določen tak,
               kot je bil predlagan s sklicem, ki ste ga prejeli.</p>
               <p>Obveščam vas, da so na sejo vabljeni k 1. točki dr. Boštjan Žekš, minister brez
               resorja, odgovoren za področje odnosov med Republiko Slovenijo in avtohtono slovensko
               narodno skupnostjo v sosednjih državah, med Slovenijo in Slovenci po svetu, Urad za
               Slovence v zamejstvu in po svetu, Komisija Državnega sveta za mednarodne odnose in
               evropske zadeve. K točki 2. so poleg že omenjenih vabljeni še mag. Olga Dečman
               Dobrnjič iz Zavoda Republike Slovenije za šolstvo, organizacijska enota iz Ljubljane,
               Gorazd Pučnik, ravnatelj slovenskega dijaškega doma Srečka Kosovela iz Trsta,
               Kristina Knez, ravnateljica slovenskega dijaškega doma Simona Gregorčiča iz Gorica,
               Jože Blajs, ravnatelj slovenskega mladinskega doma iz Celovca, potem Slomak, narodni
               svet koroških Slovencev, Zveza slovenskih organizacij, Skupnost koroških Slovenk in
               Slovencev, Slovenska kulturno-gospodarska zveza in Svet slovenskih organizacij.</p>
               <p>Prehajamo na <title>1. TOČKO DNEVNEGA REDA - PODROBNO POROČILO URADA VLADE REPUBLIKE
                  SLOVENIJE ZA SLOVENCE V ZAMEJSTVU IN PO SVETU O RAZDELITVI FINANČNIH SREDSTEV PREK
                  JAVNEGA RAZPISA ZA LETO 2009</title>. Komisija se s temi poročili redni seznanja.
               Tako je bilo v vseh prejšnjih mandatih. Mi smo sicer dobili gradivo z oznako interno.
               Zahvaljujem se ministru, akademiku Žekšu, da je na moje opozorilo reagiral in da so
               na uradu umaknili to oznako. Mnogi uradniki velikokrat preveč radodarno dajejo oznako
               interno ali kakšne druge oznake zaupnosti tudi tam in takrat, kadar to seveda sploh
               ni potrebno. Za to oznako zagotovo ni nobenih razlogov. Gre za javna sredstva, gre za
               sredstva državnega proračuna in tudi obravnava o tem denarju mora biti javna. Mislim,
               da zaupamo vsi v to komisijo, ki je predlagala razdelitev teh sredstev. Verjetno se
               je v samem postopku srečevala tudi z raznimi pritiski, dilemami, lobiranjem, tako je
               pač življenje. Jaz sem prepričan, da bomo tukaj tudi slišali kriterije na osnovi
               katerih ste na uradi razdeljevali ta denar. Seveda pa nas bo zanimal tudi nadzor nad
               porabo teh sredstev med organizacijami v zamejstvu in po svetu. Seveda urad na nek
               način kontrolira Računsko sodišče, nas pa zanima kako sam urad kontrolira porabo teh
               sredstev tako v zamejstvu, kot med društvi drugod po svetu. Mogoče bi za uvod kar dal
               besedo ministru Žekšu, če bi lahko okrog tega predstavil svoj pogled. Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp2">

               <speaker>DR. BOŠTJAN ŽEKŠ:</speaker>

               <p>Hvala lepa gospod predsednik. Spoštovane članice, člani. Finančno poročilo ste
               dobili. Ampak to množico številk, tukaj gre res za veliko število majhnih projektov,
               bi jaz skušal nekako povzet v par splošnih opažanjih.</p>
               <p>Za vsa sredstva se podelijo z javnim razpisom. Potem prijave ocenjuje posebna
               komisija ali posebne komisije po kriterijih, <stage type="mag"/>
               <stage>(Nadaljevanje)</stage> ki so določeni. S tem, da je celotna vsota, ki je na razpisu, se z
               leti rahlo veča. Tudi v letu 2009, v kriznem letu, so se sredstva rahlo povečala.
               Potem so pa sredstva razdeljena na zamejstvo, posebej, to sta v bistvu dva razpisa,
               zamejstvo in svet. Sredstva namenjena zamejstvu so precej večja od sredstev namenjena
               svetu zato, ker tukaj delujejo pomembne kulturne inštitucije, tudi več Slovencev živi
               v zamejstvu in tudi ta del je za nas strateško bolj pomemben.</p>
               <p>Kar se tiče javnosti ali nejavnosti je jasno, da so rezultati tega razpisa javni.
               Moji predhodniki so se malo izogibali res uveljavljanju te javnosti, češ, da se bodo
               potem tisti, ki dobijo sredstva, med seboj začeli kregati, ker bodo gledali koliko je
               dobil eden, koliko je dobil drug. Ampak naj gledajo, saj imajo lahko potem kakšne
               pripombe, saj mogoče ni kaj čisto dobro pa se bo popravilo. Tako, da jaz mislim, da
               tukaj moramo iti na popolno odprtost in na popolno preglednost.</p>
               <p>Zdaj, če podam samo par številk, če ostanemo pri zamejstvu. To je tisti ključni del.
               Se je v letošnjem letu po tem razpisu razdelilo 7 milijonov 800 tisoč in še nekaj. Od
               tega glavnina gre v Italijo in v Avstrijo. Malo več v Italijo, kot v Avstrijo in za
               faktor približno 10-krat manj na Madžarsko, Hrvaško in delno se iz tega res v majhnem
               obsegu financirajo tudi organizacije v Sloveniji, ki skrbijo za zamejstvo. Za
               izseljenstvo, za tujino je šlo v letošnjem letu 870.000 in še nekaj, kar je približno
               skoraj 10-krat manj kot za zamejstvo in bi rekel, glavno, to se pravi, če zdaj po
               državah skušam to oceniti, precej gre v Argentino zato, ker je tam dokaj obsežna,
               velika slovenska skupnost, ki je zelo aktivna in po drugi strani tudi finančno ne
               tako dobro stoječa. Potem bi bilo treba morda omeniti na drugem mestu so take države
               kot Kanada, ZDA, Avstralija. Ostalo je manjše. Nekaj, precejšen del oziroma zaznavni
               del gre pa v države bivše <stage type="mag"/> <stage>(Nadaljevanje)</stage>
               Jugoslavije, kjer se podpira Slovence, ki so ostali izseljenci s političnimi
               spremembami pred dvajsetimi leti. Vsa ta sredstva so razdeljena dovolj pregledno.
               Rezultate komisij se absolutno upošteva. Jaz in moji kolegi kot vodstvo urada nismo
               posegali v te delitve. Razmišljamo pa o tem, da bi v razpisu za leto 2010 uvedli
               rahle spremembe, ki bi po eni strani poenostavile to poslovanje. Gre namreč za to, da
               nekateri od teh projektov so res majhni. Včasih gre za 500 evrov. Ker nekatera od teh
               društev bolj kot denar potrebujejo simbolično priznanje Slovenije, da skrbi za njih.
               Beseda je več važna, bolj pomembna kot denar in za take majhne projekte izpolnjevati
               vse formularje in iti skozi nek administrativen postopek je morda malo odveč. Ampak
               to bomo še razmislili. To bi bila ena smer poenostavitve. Druga smer poenostavitve,
               ki bi jo radi uvedli je pa to, da bi za financiranje posameznih društev, ki obstajajo
               že dolgo časa in spodobno delajo, uvedli več kot enoletne projekte. Da bi se pač za
               tri leta to financiralo.</p>
               <p>Kar se tiče kontrole. Vsak projekt, še tako majhen mora napisati poročilo, kaj se je
               s temi sredstvi dogajalo in občasno pošljemo v razne države, raznim društvom interno
               komisijo, ki pogleda kaj se v resnici dogaja. Tako, da jaz mislim, da je zagotovljen
               precejšen nivo preglednosti porabe teh sredstev. Če bi želeli kaj več vedeti o samem
               postopku ocenjevanja, bi pa tukaj vam moj kolega povedal. Hvala lepa.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp3">

               <speaker>PREDSEDNIK MIRO PETEK:</speaker>

               <p>Hvala tudi vam minister. Gostje iz zamejstva, beseda je vaša. Kdo želi? Poročilo je
               precej obsežno. Sicer pa odpiram razpravo kolegov poslank in poslancev. Srečko
               Prijatelj, prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp4">

               <speaker>SREČKO PRIJATELJ:</speaker>

               <p>Hvala lepa spoštovani predsednik. Spoštovani minister, Slovenke, Slovenci iz
               zamejstva, lep pozdrav. Jaz ne bi govoril iz tega mesta o tem ali je pravično
               razdeljeno to, kar je seveda skozi projekte tudi in razpise izraženo kot finančna
               potreba. Verjamem v to, da ste pravično razdelili premajhno vsoto denarja. Verjetno
               bi bila potrebna večja vsota denarja za to, da bi lahko poslušali vse, ki želijo v
               bistvu nekaj narediti tudi za slovenstvo zunaj meja Slovenije. Bi pa seveda
               spoštovanega ministra vprašal kaj je s spoštovanjem dogovorjenih meddržavnih
               dogovorov. Vemo, da so bili veliki zapleti s strani Italije pri zagotavljanju
               finančnih sredstev slovenski manjšini. V to je posegel tudi gospod Borut Pahor, ko je
               bil v pogovoru z gospodom Berlusconijem. Dane so bile obljube pa kasneje verjetno s
               figo v žepu pozabljene. In seveda me zanima tudi kako se spoštuje ta dogovor s strani
               Avstrije. Na Madžarskem vemo kakšna je recipročnost financiranja. Da Slovenija daje
               nekajkrat več, kot zmore to Madžarska. Za ostale države niti ne bi govoril, ker tam
                  <stage type="mag"/> <stage>(Nadaljevanje)</stage> tudi financiranja ni. Tako,
               da spoštovani minister, jaz bi prosil, glede na to, da gre največ sredstev v Italijo
               od teh sedmih milijonov, da seveda poveste ali Italija spoštuje svoj del dogovora in
               glede na to, da imamo za italijansko manjšino v Sloveniji vzorno poskrbljeno, kar se
               tiče njihovih pravic, na dvojezičnem območju, kar je prav, se spoštuje sleherno
               zapisano pravilo, od uveljavljanja dvojezičnosti, do financiranja, do zagotavljanja
               administrativno-tehničnih pogojev za delo manjšine pa tudi do tega, da se v bistvu
               praviloma zastopa to manjšino v vseh upravnih postopkih občine in pa tudi seveda
               organih, ki odločajo v imenu občine. Tako, da bi vas prosil, če mi lahko poveste kaj
               je s tem financiranjem predvsem s strani Italije. Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp5">

               <speaker>PREDSEDNIK MIRO PETEK:</speaker>

               <p>Hvala lepa. Minister, bi potem v paketu odgovarjali. Še nekaj poslancev je
               prijavljenih. Prvi je besedo prosil Marijan Križman.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp6">

               <speaker>MARIJAN KRIŽMAN:</speaker>

               <p>Hvala gospod predsednik. Spoštovani gospod minister in spoštovani gostje. Poročilo
               je, poročilo pravzaprav sledi nekim dogodkom, ki so se dogodili in so temu primerno
               zabeleženi in dejstvo, ki se je pač dogodilo v tistem letu, v tem letu poslovnem, ki
               so ga tudi vaši organi pregledali, ki ga je že minister in tako dalje. Tako, da bi
               rekel težko je zdaj iti noter in se iti drobnjakarja pa iskati neke drobnarije.
               Pomembne so po mojem prepričanju druge stvari. Ker to bi bilo tudi nezaupanje, če bi
               se šli neke majhne drobne reči. Tako, da jaz to poročilo podpiram in nimam praktično
               nobene pripombe. Kakšno pripombo bi imel na program, prej kot na poročilo, če bi o
               programu govorili. Ker program je pač nekaj na kar imamo vpliv in v čemer lahko tudi
               kaj pomagamo.</p>
               <p>Jaz bi gospod minister, samo nekaj pa zato, da bi repliciral vaše razmišljanje, ker
               je zgolj razmišljanje, niste se še odločili. Majhni projekti so po mojem prepričanju
               tudi pomembni. Je res, da so naporni, ker se beležijo majhne vsote, kot ste rekli 500
               evrov in povzročajo dosti administrativnega dela in vsega, je pa za marsikoga je
               akcija, ki jo izvede zelo pomembna, ker jo tako tudi prikaže tako kot je. Ker društva
               se velikokrat financirajo iz državnega proračuna v nekaj zelo majhni vsoti. Veliko
               denarja si pridobijo ti ljudje po svojih sposobnostih in poznanstvih, kot se temu
               reče, tudi s sponzoriranjem in veliko akcij ...<stage>/Nerazumljivo./</stage>... sponzorirani. Zato
               se mi zdijo tudi pa tukaj ne vztrajam na temu, ni to tako pomembna zadeva, samo zdi
               se mi, da se tudi ta dogodek lahko zabeleži za neko društvo, ki ni tako zelo
               razvejano.</p>
               <p>Strinjam se tudi s tem, da je dobro uvesti projekte na daljšo dobo. Da se ne planira
               projekt samo za eno leto, potem je konec leta, potem več ne veš ali ti bo proračun
               odobril še naslednje in še spet naslednje leto, da boš nadaljeval s tem projektom,
               ali boš pohitel in vse tukaj končal in naredil poročilo, to smo naredili. Tako, da se
               mi zdi tudi to zelo pomembno, da bi uvedli ta sistem trajnejšega financiranja
               določene projekta dve ali več let.</p>
               <p>Tako kot Srečko Prijatelj, tudi sam delim to mnenje glede recipročnosti. Še posebej
               pa, zdaj bi samo to omenil, ker je tu pravo mesto, da nas skrbi kaj bo z gledališčem
               v Trstu. Še 14 dni je do nekih odločitev, ki niso prijetne. Tako ne za Slovence na
               tej strni, kot ne verjetno tudi za Italijane, ki ali pa za italijansko državo, ki po
               mojem prepričanju veliko obljublja, nisem pa ravno prepričan, da tudi toliko naredi.
               Ker na koncu ko nekaj naredijo, tako se da fino zbrisati kultura in je konec zgodbe.
               Mi vsi bi morali tržaško gledališče ... Tržaško gledališče je, če hočete, en tak zelo
               pomemben simbol in tudi mejnik slovenstva tam dol. Ni nam vseeno kaj se z njim
               dogaja. Tam se govori slovenska beseda in gledališče seveda je šola za vse. To me
               zelo zanima. Kakšni so koraki pa nisem siguren, če to vprašanje ravna spada tu, ampak
               danes <stage type="mag"/> <stage>(nadaljevanje)</stage> se pogovarjamo o temu in
               je prav, da to omenimo.</p>
               <p>In še eno vprašanje, ker sem se oglasil tudi takrat na probleme, ki jih je imel
               muzeja v Porabju<stage>(?)</stage> me zanima kako se je ta zgodba zaključila, ali imamo še vedno
               muzej ali smo ostali brez njega za pičlih mislim da osem tisoč evrov. Hvala lepa, to
               sem dal v razpravo.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp7">

               <speaker>PREDSEDNIK MIRO PETEK:</speaker>

               <p>Hvala lepa. Naslednji ima besedo kolega Aleksander Zorn, prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp8">

               <speaker>ALEKSANDER ZORN:</speaker>

               <p>Hvala lepa za besedo.</p>
               <p>Tudi sam imam vprašanje za gospoda ministra in nekako nadaljuje tisto kar sta začela
               že tudi moja dva kolega, samo da bom skušal to nekoliko tudi konkretizirati.</p>
               <p>Seveda se ne spuščam v podrobnosti vaše razdelitve, ker se mi zdi, da imate sistem,
               ki je tako legalističen, da to ni potrebno. Najbrž so tukaj tudi kakšni razpisi, vaše
               poznavanje je takšno, da bi bilo tukaj potrebno bolj poznati kot vi, da bi lahko
               rekli zakaj je tam več stanovanj in se mi zdi, da vam je glede tega potrebno
               zaupati.</p>
               <p>Je pa tudi tisti del, kjer bo potrebno nekoliko bolj natančno postaviti vprašanje
               kakor sem že začel. Kolikšen del sredstev je potreben, ki jih daje tudi Italija in je
               k temu zavezana z dogovori, da lahko slovenske institucije v zamejstvu, v Italiji,
               funkcionirajo. To je prvo vprašanje, ker če tega dela ni ali lahko še funkcionirajo
               in ali jim boste pri tem pomagali, da se ne bodo zaprle. To je prvo vprašanje.</p>
               <p>In drugo vprašanje; ali ste s svojim predsednikom Vlade, gospodom Borutom Pahorjem,
               govorili in mu tudi na priporočila naše komisije, vsaj jaz sem priporočil,
               predlagali, da te stvari z Italijo uredi sistemsko saj ne bo mogel predsednika, zdaj
               je pač Berlusconi potem pa kakšnega drugega, če bo, naš predsednik vsakič prositi naj
               nakaže sredstva slovenski manjšini, ker je to hkrati protokolarno neustrezno, če sem
               zelo blag v izrazu. Če pa nisem tako blag je pa to neprimerno državno
               prosjačenje.</p>
               <p>Seveda se pa še enkrat s temi grobimi izrazi opravičujem zato, ker vem, da če teh
               sredstev, ki jih mora Italija po dogovoru dajati, če teh sredstev ne bo marsikatera
               slovenska institucija ne bo mogla funkcionirati, tudi slovenski teater, za katerega
               pa lahko vsi vemo kako zelo pomemben je. Toliko, hvala lepa.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp9">

               <speaker>PREDSEDNIK MIRO PETEK:</speaker>

               <p>Hvala lepa. Želi še kdo od kolegov poslancev? Ne. Če ne bi samo jaz še dodal eno
               vprašanje. Gospod minister, vi imate tudi določeno diskrecijsko pravico, da lahko
               odločate o posameznih sredstvih, imate tudi interventna sredstva pa me zanima kakšen
               procent tega vašega proračuna, s kakšnim procentom tega vašega proračuna lahko
               razpolagate za posamezne intervencije, ker vsega kljub vsemu ni mogoče predvideti
               vnaprej?</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp10">

               <speaker>DR. BOŠTJAN ŽEKŠ:</speaker>

               <p>Hvala lepa.</p>
               <p>Pa začnem kar pri zadnjem vprašanju, da ne bom... V skladu z uredbo je do 10% teh
               sredstev, ki so namenjena za rezerve, ki vključujejo tiste potrebe, ki se pojavljajo,
               razpis je samo enkrat letno, ki se pojavijo potem vmes. In v končnem poročilu, ki ga
               boste dobili, bo seveda vse. Tudi ta del, ki sedaj še ni porabljen, del sredstev
                  <stage type="mag"/> <stage>(nadaljevanje)</stage> še ni porabljen, ker se bo
               do konca leta še porabil.</p>
               <p>Mogoče bi šel kar po vrsti tako kot so bila vprašanja. Najprej ste gospod Prijatelj
               omenil več denarja. Več denarja seveda bi bilo dobrodošlo, če tako rečem. Ampak,
               dostikrat pa ne gre samo za denar; recimo posebej iz teh bolj, ne bom rekel bolj
               razvitih držav, ampak iz držav, kjer so Slovenci bolj premožni, recimo pred meseci je
               bil pri meni na obisku Slovenec iz Brazilije, ki je finančno, bi rekel, neodvisen. In
               on je mene, da oni potrebujejo samo toliko denarja, da se vidi, da jih država
               Slovenija se jih spomni, ve da so tam in jih podpira. In ko dobijo to pa lahko od
               svojih članov naberejo večja sredstva, država je neke vrste garant, da je to dobro
               delo kar delajo. Seveda tam, kjer so pa Slovenci revni je pa potrebno res financirati
               obstoj teh društev, tam pa zmanjkuje.</p>
               <p>S tem v zvezi je potem, gospod Križman vi ste omenil majhne projekte, jaz se nisem
               dobro izrazil mogoče. Majhni projekti so potrebni, jaz sem samo želel povedati, da ta
               administrativen postopek bi bil lahko za majhne projekte malo enostavnejši ampak so
               potrebni ravno v temu simboličnem smislu, da ljudi vzpodbudi, da z lastnimi sredstvi
               ali z drugimi sredstvi nekaj naredijo.</p>
               <p>Omenjali ste Italijo. Gospod predsednik Vlade gre, kot vemo, v petek na obisk k
               predsedniku italijanske republike in tukaj smo imeli nekaj pogovorov o stanju
               slovensko-italijanskih, o stanju odnosov na področju manjšin. Oba voditelja obeh
               krovnih organizacij sta danes v Ljubljani, sta bila pri nas obisku, sta šla sedaj h
               predsedniku Pahorju na obisk, z njimi je bila tudi slovenska senatorka. In ugotavlja
               se seveda, da cilj ni dosežen, cilj na področju manjšin nikoli ne bo dosežen, da bi
               se usedli in rekli, sedaj je pa vse v redu. Ampak ugotavljamo, da se na področju
               države Italije stvari le spreminjajo na bolje. Seveda kar se tiče tega financiranja
               manjšine, ki pride iz Rima je bilo lani govora o tistem manjkajočem milijonu, ki se
               ga je nekako pokrilo in ta milijon naj bi letos bil milijon in pol, naslednje leto
               nekaj čez dva milijona. In naloga predsednika Vlade v Rimu bo, da doseže neke vrste
               zagotovljeno sistemsko financiranje manjšine. To jaz ne bi uporabljal besede <stage type="mag"/> <stage>(nadaljevanje)</stage> prosi ampak zahteva, da se v
               skladu z mednarodnimi dogovori in z italijansko zakonodajo, ne z našo, to uredi.
               Lani, tisto kar se je dogajalo je bilo neke vrste barantanje in to se ne spodobi za
               državo.</p>
               <p>In ugotavlja se pa, da seveda tudi italijanska država ne izpolnjuje čisto vseh
               obveznosti ampak zelo dosti v primeru z lokalnimi faktorji. Skratka, trenutno je
               kriza, ne samo pri gledališču, ampak tudi na drugih področjih, v tistem delu
               financiranja, ki pride iz Furlanije, julijske krajine, mesta Trst, pokrajine Trst in
               skratka iz teh lokalnih oblasti. Recimo gledališče, ki je sedaj v veliki krizi naj bi
               dobilo polovico financiranja iz Rima, tega dobi, drugo polovico pa iz teh lokalnih
               oblasti, tega pa ne dobi.</p>
               <p>Tako da, jaz sem v tej zvezi pisal, že ko je bil predsednik Tondo, predsednik
               Furlanije julijske krajine, v Ljubljani na obisku, smo ga na to opozorili. Rekel, je
               da se bodo stvari zboljšale predvidoma. Sedaj se niso, jaz sem pisal neko pismo glede
               gledališča in teh drugih problemov tudi. Tako da, mislim da moramo izvajati neke
               vrste pritisk na to sosedno deželo. Jeseni se bodo aktivirale tudi te mešane komisije
               med obema deželama in da moramo povezovati gospodarsko sodelovanje, ki je tudi za
               njih ključno, s stanjem manjšin. Gospod Tonda je v enem od intervjujev izjavil, da ko
               se mora on odločati med materjo, ki ima otroka, ki nima kruha in med slovensko
               manjšino se bo odločil za mater z lačnim otrokom. Jaz sem napisal, da jaz bi se tudi
               odločil za lačnega otroka ampak da so te stvari povezane; dobro sodelovanje z
               manjšino, dobro sodelovanje s sosednjo državo, bo tudi več kruha prineslo za lačne
               otroke.</p>
               <p>Tako da, v Rimu predsednik Pahor lahko to samo mimogrede omeni, to vsaj formalno ni
               stvar Vlade, tudi gledališče ne. Vlada, centralna opravlja svojo nalogo, več ali
               manj.</p>
               <p>Kar se tiče recipročnosti, to ste vi omenil gospod Prijatelj, je seveda tako, da mi
               verjamemo, da imamo stvari na naši strani bolje urejeno kot na drugi in tudi drugi so
               tega mnenja. Tako da, to tukaj ni recipročnost. Ampak zdaj težiti k recipročnosti v
               tej smeri, da pa mi zmanjšujemo je pa narobe. Jaz mislim, da to neuravnoteženost
               kažemo mi sosedom kot vzor kako naj bi bilo.</p>
               <p>Potem, kaj še? Ja, seveda v Trstu, to se pravi zaenkrat letos ni prišlo do takšnih
               zmanjšanj, da bi prišlo do krize inštitucij. Ta kriza s tržaškim gledališčem je prva
               kriza, ki se vleče že leta in leta, seveda ampak, ki grozi, da se bo ena od elitnih
                  kulturnih<stage type="mag"/> <stage>(nadaljevanje)</stage> inštitucij
               slovenstva v Italiji mogoče morala zapreti. Tukaj je seveda potrebno gledati naše
               stališče oziroma stališče slovenskega gledališča, ki pove, da denar ne prihaja tako
               kot naj bi bilo zagotovljeno. Če gledate v Pikolu to kar govorijo pa organi
               italijanski, oni govorijo, da plačujejo. Skorajda vse. Ampak ti italijanski organi pa
               slovensko gledališče se pa ne pogovarjajo med seboj. Jaz mislim, da bi morali doseči,
               da dajo številke na mizo pa ugotovijo sploh, kaj je res. Po drugi strani je, tukaj pa
               ne da bi bil jaz zagovornik Italijanov ampak saj Italijani izluščijo takšne ključne
               argumente iz celotne zgodbe zmeraj, ki gredo njim v prid, da je pa upravni odbor ali
               izvršilni odbor ali kar koli je, ki je odgovoren za gledališče, pa popolnoma
               slovenski, razen enega člana, ki je Italijan. In oni se čutijo v vlogi, da
               financirajo, nimajo pa nobenega vpliva na to kar se s tem denarjem dogaja. Kar je
               malo težko.</p>
               <p>Tako da, mi apeliramo na obe strani, da se sestanejo, da se pogovorijo, da ugotovijo
               ali je to res potrebno kaj spremeniti in tako naprej. To, da bi pa, pojavljajo se
               tudi neke ideje, da bi pa Slovenija kar financirala to gledališče, to pa mislim, da
               ni prav. To je eden od članov italijanske mreže gledališč po celi Italiji, ki je
               namenjen slovenskemu jeziku in ga mora Italija financirati. Amen. Mi, urad samo v
               malem obsegu to sofinancirati za te manjšinske specifičnosti. Mi bomo letos ta
               sredstva, ki so zdaj iz urada hodila na gledališče prenesli na Ministrstvo za
               kulturo, zato da bi se s tem to slovensko gledališče v Trstu vključilo tudi v mrežo
               slovenskih gledališč in bi se s tem omogočila izmenjava gostovanje, da bi bila
               skratka povezava boljša.</p>
               <p>Kar se tiče muzeja v Porabju<stage>(?)</stage>, to je bilo rešeno in ta muzej deluje, so pa tam
               dolgoročni problemi, da ni kvalificiranih ljudi. Tudi tisti, ki v Ljubljani
               diplomirajo potem ne gredo nazaj, raje ostanejo tukaj, ker je lepše. Tako da, ne vem,
               po eni strani bi morali mi pomagati ustvarjati delovna mesta za takšne ljudi, ki bi
               se bili pripravljeni vrniti in ena takšna svetla luč je, da je ta intelektualno res
               manj razvita skupina, Slovenci v Porabju, ki so mimogrede ravno tako razviti kot
               Madžari na tistem področju, tam ni diskriminacije, so pa bili na razpisu za evropska
               sredstva za njihove pogoje izjemno uspešni, so dobili dva milijona evrov in mi upamo,
               da se bo iz tega nekaj zgodilo. Po drugi strani sem pred kratkim dobil pismo od
               Panvite, to je velik podjetje v Prekmurju, ki izraža neko željo, da bi tudi čez mejo
               kakšne obrate <stage type="mag"/> <stage>(nadaljevanje)</stage> odpirala, da bi
               se to gospodarsko bolj razvilo.</p>
               <p>Tako da, upam, da smo odgovorili na vprašanja. Če sem pa kaj pozabil me pa prosim
               spomnite. Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp11">

               <speaker>PREDSEDNIK MIRO PETEK:</speaker>

               <p>Hvala lepa, minister. Prejeli smo tudi opravičilo kolegice Janje Klasinc, ki vodi
               sejo Odbora za zunanjo politiko, ki hkrati poteka... Srečko Prijatelj, je bil
               prvi.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp12">

               <speaker>SREČKO PRIJATELJ:</speaker>

               <p>Jaz bi minister, opozoril na to, mogoče sem bil narobe razumljen tudi jaz... Jaz
               nisem govoril o tem smislu recipročnosti, da bi mi morali zmanjšati vzorne pravice
               italijanske manjšine v Sloveniji zaradi tega, ker Slovencem zakonske pravice niso
               dodeljene. Je pa res, da v bistvu se obnašamo kot narod hlapcev in tukaj se z
               gospodom Zornom popolnoma strinjam, kadar se pogovarjamo na mednarodnem parketu. In
               prevečkrat pozabljamo na evropsko načelo enakosti in seveda tudi na pravico manjšin,
               ki živijo znotraj Evrope.</p>
               <p>Jaz bi poudaril to, da slovenska beseda, seveda se krepi in prenaša v prostor v
               zamejstvu tudi preko gledališča ampak to ni edina možnost. Če je slika, zvok
               onemogočen v vidnosti, slišnosti je to še toliko bolj v bistvu graje vredno in to se
               dogaja tudi v Italiji. In Italija je sprejela Zakon o zaščiti slovenske manjšine, ki
               ga sama ne spoštuje in iz tega zakona izhajajo, v bistvu tudi obveze Italije, ki se
               ne izvršujejo. In v temu kontekstu sem samo govoril, ko se pogovarjamo o teh
               milijonih, koliko bi morala šestdeset milijonska Italija dati slovenski manjšini pa
               tega ne zmore, medtem ko dvo milijonska, v bistvu Slovenija, zmore nameniti sedem
               milijonov evrov za potrebe Slovencev živečih onstran meja Slovenije. To je sramotno
               in jaz mislim, da ni potrebno dejstvo zavijati v meglo. Mi moramo biti tukaj odločni
               in seveda zahtevati od sosed, da spoštujejo tako, v bistvu slovensko besedo,
               dvojezičnost in pa tudi da spoštujejo potrebe Slovencev, da omogočajo vidnost in
               slišnost slovenskih programov, da omogočajo kulturno delo Slovencev, tudi skozi
               gledališče in da tukaj ne delajo razlik. Jaz ne vem, zakaj bi morali vi dajati
               Italijanom prav, jaz ne vidim nobene potrebe, da bi tam bili v Slovenskem gledališču
               bili zaposleni italijanski uslužbenci. Saj to je vendar slovensko gledališče, ki je v
               sklopu vseh italijanskih gledališč enakovredno.</p>
               <p>Tako da, tukaj manjka odločnosti. Zopet smo priča temu, da bomo morali seveda
               prosjačiti in od tega verjetno ne bomo dobili tistega kar bi morali, kar je z
               zakonom, ki ga je Italija sama sprejela, obveza. In čisto nič drugega ne gre kot za
               zakonsko določilo, kršenje Zakona o zaščiti pravic Slovencev, ki je bil sprejet v
               italijanskem parlamentu. Z veliko muko, pred kratkim. Hvala lepa.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp13">

               <speaker>PREDSEDNIK MIRO PETEK:</speaker>

               <p>Hvala Srečko Prijatelj. Aleksander Zorn bi še imel repliko.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp14">

               <speaker>ALEKSANDER ZORN:</speaker>

               <p>Tudi jaz nisem dobil odgovora. Ker tisto, kar je zelo bistveno je bilo moje vprašanje
               kolikšen del mora dati Italija zato, da bodo slovenske institucije lahko
               funkcionirale v polni meri in kaj se bo zgodilo, če tega denarja ne bo? Ali boste
               pustili, da kolapsirajo ali bo Slovenija dala tisti denar zato, da bo lahko normalno
               delovala?</p>
               <p>Skratka, še enkrat, koliko je tega denarja? Če tega denarja ne bo, kdo ga bo dal in
               ali bomo pustili Slovence tam glede tega, same potem, če ne bomo dali mi?</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp15">

               <speaker>DR. BOŠTJAN ŽEKŠ:</speaker>

               <p>Denarja za delovanje slovenskih organizacij, absolutne številke jaz ne vem, je letos
               točno toliko, približno<stage type="mag"/> <stage>(nadaljevanje)</stage> toliko
               kot lani, po tistem pridobljenem zmanjšanju. Če pa bodo ostale stvari takšne kot
               sedaj formalno so, ga bo pa drugo leto za milijon in pol evrov manj, kar bi pa vodilo
               do odpuščanj nekaterih zaposlenih v slovenskih organizacijah. In mi smo prepričani,
               da bomo z raznimi pritiski, ne s prošnjami, dosegli, da se bo to popravilo.</p>
               <p>Kar se tiče pa tega, kot ste vi rekel, ali Italija izpolnjuje svoje obveze? Ne
               izpolnjuje jih, jasno da jih ne, saj to sem jaz povedal, mogoče z manj odločnimi
               besedami kot vi. In to italijanskim obiskovalcem, politikom, ki pridejo na obisk,
               tudi povemo. Ampak kaj dosti več od tega pa težko naredimo, da bi začeli z nekimi
               ostrejšimi ukrepi. Ampak, tudi to neizpopolnjevanje, bi rekel, se rahlo zmanjšuje.
               Vsaj na državnem nivoju, na lokalnem pa ne. Tako da, tukaj je to pač stanje
               stvari.</p>
               <p>Ko sem govoril o gledališču v Trstu, nisem govoril o uslužbencih. Uslužbenci seveda
               morajo biti Slovenci, če je slovensko gledališče. Četudi se to slovensko gledališče
               trudi, kar mislim, da je prav, da bi privabilo tudi italijansko publiko, saj mi ne
               mislimo ustvarjati nekih getov, da bi bilo to nedostopno za italijansko publiko,
               imajo napise, prevode. Ampak govoril sem o deležu v upravi gledališča. Tisti, ki
               gledajo kako se je denar, za kaj se je denar porabil. In tam si ta italijanska stvar,
               upravičeno ali neupravičeno, ki to plačuje, želi tudi malo vpogleda v to kaj se s tem
               denarjem dogaja. Ampak, to je zdaj stvar še odprta, to se bodo pogovarjali samo vsaj
               začeti se morajo pogovarjati. Hvala lepa.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp16">

               <speaker>PREDSEDNIK MIRO PETEK:</speaker>

               <p>Hvala tudi vam. Tudi naša komisija bo pozorno spremljala kaj se bosta pogovarjala in
               dogovorila oba predsednika Vlad. Želi še kdo od poslancev kaj dodati? Sicer mislim,
               da lahko preidemo na glasovanje.</p>
               <p>Predlagam sledeči sklep: Komisija za odnose s Slovenci v zamejstvu in po Svetu se je
               seznanila s poročilom o razdelitvi sredstev urada za leto 2009, na podlagi javnega
               razpisa. Želi kdo razpravljati o predlogu sklepa?</p>
               <p>Sicer prosim, da glasujemo. Ugotavljam, da je bil sklep sprejet soglasno.</p>
               <p>S tem zaključujem 1. točko dnevnega reda. Vabljenim k 1. točki se lepo
               zahvaljujem.</p>
               <p>In prehajamo <title>na 2. TOČKO DNEVNEGA REDA - TO JE PROBLEMATIKA SLOVENSKIH DIJAŠKIH
                  DOMOV V SOSEDNJIH DRŽAVAH.</title>
               </p>
               <p>Naknadno ste prejeli tudi gradivo za to točko dnevnega reda. Uvodoma pa bi rad rekel,
               da sem se konec meseca avgusta udeležil strokovnega srečanja slovenskih dijaških
               domov v zamejstvu kjer je bila s strani ravnateljev in pedagoškega osebja
               predstavljena problematika pa seveda tudi uspehi teh domov, ki so pomembne vzgojno
               izobraževalne in konec koncev tudi kulturne ustanove v zamejstvu in v slovenski
               javnosti, v slovenskem prostoru razmeroma malo poznane. Več vemo v Sloveniji o
               problemih financiranja organizacije, o problemih topografije, uporabi slovenskega
               jezika v javni rabi kot pa o teh domovih. In zdelo se mi je prav, da se o tem
               seznanimo tudi na naši komisiji, da prisluhnemo ravnateljem teh dijaških domov in da
               seveda okoli tega rečemo tudi kakšno besedo.</p>
               <p>Na Zavodu Republike Slovenije za šolstvo za to področje skrbi mag. Olga Dečman in
                  <stage type="mag"/> <stage>(nadaljevanje)</stage> mogoče bi kar gospa
               Dečmanova predstavili v grobih obrisih to dejavnost. Prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp17">

               <speaker>MAG. OLGA DEČMAN DOBRNJIČ:</speaker>

               <p>Hvala. Najprej, zahvaljujem se predsedniku in tudi vsem članom komisije za to
               povabilo. Moram reči, da nam vsem to veliko pomeni, ker smo prepričani, da bomo našli
               skupaj nekakšne učinkovite rešitve, ki bodo v pomoč našim dijaškim domovom v
               zamejstvu.</p>
               <p>Že predsednik je omenil, da v zamejstvu delujejo trije slovenski dijaški domovi;
               Dijaški dom Simona Gregorčiča, Gorica, ki ima sto gojencev. Slovenski Dijaški dom
               Srečko Kosovel iz Trsta, ki ima sto sedemindvajset gojencev in Mladinski dom Celovec,
               ki ima sto trideset gojencev. Vsi dijaški domovi pa se ukvarjajo tudi z drugimi
               dejavnostmi. Če nekako povzamem, primerjalno koliko gojencev biva v zamejskih
               dijaških domovih v primerjavi s slovenskimi je številka tam, malo manj kot 7% kar
               pomeni, da je velik del populacije slovenskih otrok v zamejskih dijaških domovih.
               Dijaški domovi ves čas delujejo s slovenskimi dijaškimi domovi, s slovensko javnostjo
               in nas tudi, lahko rečem, da suvereno in pomembno zastopajo v mejah izven
               Slovenije.</p>
               <p>Poudariti pa je potrebno, da so bili včasih zamejski dijaški domovi vključeni v
               sistem financiranja slovenskega šolstva nekako pred osmimi, desetimi leti pa je to
               financiranje, ki je bilo sistematično urejeno, zamrlo. Dejstvo pa je, da so slovenski
               dijaški domovi večinoma nevezani, nobeden od teh domov ni vezan na javni sistem ali
               slovenskega ali italijanskega šolskega sistema. Da delujejo na osnovi društev in so
               kot takšni odvisni samo od razpisov, ki se pojavljajo preko urada oziroma, od
               denarja, ki se deli v uradu za zamejce po svetu oziroma na drugih mednarodnih
               razpisih.</p>
               <p>Predlagam, da se danes, mogoče, če bomo tako uspešni naredi neko priporočilo
               komisije, da se omenjena problematika zamejskih dijaških domov obravnava v ustreznih
               vladnih službah, z namenom poiskati sistemsko rešitev financiranja vzgojne
               izobraževalne dejavnosti zamejskih dijaških domov saj menim, da bi urejena zamejska
               politika omogočala našim zamejskim dijaškim domovom uglednejši status in posledično
               bolj suvereno zastopanje slovenskega jezika in kulture, njene identitete in tradicijo
               v družbeno politični sceni sosednjih držav. Nekako tako smo se dogovorili med seboj,
               tam zunaj smo predstavili strateški načrt kako bomo predstavili našo problematiko, to
               je bilo s strani mene povedanega, ostalo bodo pa sami ravnatelji predstavili svojo
               vlogo v okolju, ki jim je včasih bolj, včasih pa manj naklonjeno. Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp18">

               <speaker>PREDSEDNIK MIRO PETEK:</speaker>

               <p>Hvala tudi vam. Najprej bi dali še besedo drugi dami, gospa Knez, Kristina Knez je
               ravnateljica slovenskega dijaškega doma Simona Gregorčiča iz Gorice. Prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp19">

               <speaker>KRISTINA KNEZ:</speaker>

               <p>Hvala za povabilo in besedo.</p>
               <p>Jaz bi predstavila seveda specifiko dijaškega doma v Gorici. Vsi trije dijaški domovi
               smo se v letih različno usmerjali, ker smo bili praktično prisiljeni se prilagajati
               različnim okoliščinam v katerih smo živeli.</p>
               <p>Tako je dijaški dom v Gorici, ki je sicer že nastal leta 1945 v zgodnjih devetdesetih
               letih obral drugačno pot kot v preteklosti. Usmeril se je<stage type="mag"/> <stage>(nadaljevanje)</stage> v predvsem izobraževalno ustanovo, tako da že od leta
               1994 dom ne deluje več kot tipičen dijaški dom, torej pri nas ne spijo več otroci.
               Usmerili smo se bolj v eno ponudbo, ki je bila bližje takratnim potrebam, na eni
               strani otrokom, na drugi strani staršem. Danes dijaški dom Simona Gregorčiča v Gorici
               šteje sto gojencev, to so otroci, nekako od četrtega do dvanajstega leta starosti. So
               učenci slovenskih osnovnih in nižje srednjih šol. Z letošnjim letom smo po desetih
               letih premora zopet obnovili specifični program za višješolce, torej smo nekako
               razširili starostno stopnjo naših gojencev in torej pokrivamo tudi petnajstletnike,
               oziroma šestnajstletnike.</p>
               <p>Tem otrokom oziroma gojencem ponujamo seveda tipičen popoldanski pouka, takšnega kot
               poznate v Sloveniji kot popoldansko bivanje. Vendar seveda ne smemo pozabiti, da je
               večina naših otrok, gojencev, torej dijaškega doma, prihaja iz mešanih zakonov, torej
               iz jezikovnega družinskega okolja kjer je po navadi samo eden izmed staršev
               slovenskega jezika in slovenske narodnosti, četudi večinoma so to starši, ki imajo za
               seboj asimilacijo. In torej je naš program vedno ubran in osredotočen na ohranjanje
               in utrjevanje slovenskega jezika. Kar koli ponujamo je seveda v tej logiki, najbolj
               skrbimo za to, da poskušamo tem gojencem ponuditi raznolike in čim bolj široke
               jezikovne situacije v katerih lahko ohranjajo oziroma utrjujejo slovenski jezik.</p>
               <p>Zato, poleg tega popoldanskega bivanja, torej poleg strokovne pomoči pri opravljanju
               šolskih obveznosti ponujamo od glasbenih do likovnih in vseh takšnih dejavnostih.
               Zelo skrbimo, da bi se naši otroci v čim večji meri lahko udeleževali razno raznih
               dejavnosti v Sloveniji. Veliko pozornost namenjamo na primer kateri koli možnosti
               bivanja v Sloveniji, ker je za to, recimo omenim samo kolonijo, ki jo vsako leto
               organiziramo v Sloveniji, ker je zato za naše otroke večinoma edina priložnost
               bivanja v okolju, kjer je slovenščina večinski jezik. Veliko skušamo vplivati tudi na
               starše teh otrok, ker se zavedamo, da je seveda poznavanje slovenskega jezika pri
               otrocih samo prvi korak. Skušamo utrjevati tudi identiteto, slovensko, tako pri
               otrocih kot pri starših in seveda pri tem nam pomagajo tudi druge organizacije. V
               Gorici zelo dosti sodelujemo z nekaterimi drugimi sorodnimi organizacijami, ker smo
               prepričani, da samo tako bomo lahko prišli do uspešnejših rezultatov.</p>
               <p>Torej, ponavljam, v Gorici imamo približno sto otrok. To so otroci, v glavnem, samo
               iz mesta. Omenila bi v temu kontekstu samo eno <stage type="mag"/> <stage>(Nadaljevanje)</stage> raziskavo, ki se mi zdi zelo pomembna. To je
               raziskava, ki jo je dve leti nazaj opravil Slori. Torej raziskovalni inštitut v
               Trstu. Raziskava, ki je imela namen pač ugotoviti kateri dejavniki najbolj vplivajo
               na asimilacijo otrok in izpostavljeni so bili trije dejavniki. Najbolj so podvrženi
               asimilaciji, ki živijo v mestu, otroci, ki nezadostno ali pač samo zadostno poznajo
               slovenski jezik in otroci iz mešanih zakonov. To je v glavnem slika pač otrok, ki jih
               imamo v dijaškem domu in zato mislim, da je vredno investirati v našo dejavnost. Mi
               zelo verjamemo v to jezikovno vzgojo in na tem tudi delamo. Dijaški dom je zasebna
               struktura, ki se financira deloma iz dežele Furlanije Julijske krajine, delno iz
               Slovenije preko krovne organizacije, več kot eno tretjino pa si moramo sami poiskati
               finančna sredstva. Velik problem je predvsem, kot je omenila svetovalka, to
               nesistemsko financiranje. To, da smo tudi na Uradu za Slovence po svetu obravnavani
               tako kot društva, mi pa smo struktura, ki šteje 11 zaposlenih, ki redno deluje že
               preko 60 let in ki seveda zaradi tega želi in upa, da bo pač problem financiranja
               obravnavan kot tak. Torej kot struktura, ki redno dela, ki ponuja otrokom in njihovim
               staršev vsaj 7 ur dnevne ponudbe in struktura, ki dela 11 mesecev na leto. Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp20">

               <speaker>PREDSEDNIK MIRO PETEK:</speaker>

               <p>Hvala tudi vam gospa Knez. Gorazd Pučnik je ravnatelj slovenskega dijaškega doma
               Srečka Kosovela v Trstu. Prosim gospod Pučnik.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp21">

               <speaker>GORAZD PUČNIK:</speaker>

               <p>Dober dan. Najprej hvala lepa, da ste nas povabili. Mi smo se nekje domenili, da se
               ne bi kje ponavljali, ker so določene naše aktivnosti podobne, tako da jaz bi moral
               biti na zadnjem mestu, ampak vseeno mislim, da bi vskočil. S tem, da bi se dotaknil
               še česa drugega.</p>
               <p>Mi vsi skupaj v zamejstvu ohranjamo obstoječe. Nam bi pomagali, če bi nas spraševali
               po učinkovitosti. To naj bi bil naslov o čemer naj bi danes govori. Vsi vemo, da
               vzpostavljanje enih strategij v zamejstvu je zelo težavno. Ko se govori, da bi v
               zamejstvu kaj spremenili in enostavno zaradi tega, ker ni več koristno, začnejo
               brenčati telefoni in ne samo v zamejstvu, ampak tudi v Ljubljani.</p>
               <p>Ne vem, če je tako tudi na Koroškem, ampak vsaka poteza krovnih organizacij izgleda,
               da mora biti poslovna tajna. Pač vsaka sprememba je zelo težavna. Sicer kot je prav
               in kot smo prej slišali in kot je tudi smiselno, sam tudi delujem v eni športni,
               večji organizaciji, ki ima tudi dobro podporo s strani urada in tiste manjše podpore
               o katerih ste prej govorili, so občasno dodeljene nekomu drugemu, ki mora potem, ko
               to deli, tudi podajati račune in obrazložitve. Recimo govorimo o združenju slovenskih
               športnih društev v Italiji. Krovne organizacije imajo seveda velik vpliv na te naše,
               tudi ko so okoli pri tej mizi in pri delitvi sredstev. Ampak moram ugotoviti, ker
               tudi sem v tej naši skupnosti, da imajo krovne organizacije, zamejske lahko, zelo
               malo vpliva na skupno strategijo zato, ker težko kaj konkretno odločajo, ko je treba
               kaj spremeniti. Da bom malo bolj konkreten ...<stage>/Nerazumljivo./</stage>... bi lahko ravno
               rabili primer iz slovenskega <stage type="mag"/> <stage>(Nadaljevanje)</stage>
               gledališča. Slovensko gledališče je naša zastava in zato jo branimo kot našo zastavo
               in zdaj se gre za princip. To je en del problema. Drugi problem, ki mora biti
               upoštevan in je na drugi mizi, to pravim, to je problem na katerega se vežem samo
               zaradi tega, ker se je o tem danes pri tem omizju govorilo. Drugi je učinkovitost.
               Kako je z njim, kaj se je ob tem spremenilo. Ko sem bil jaz majhen, sem hodil v
               gledališče v Trst, ker je to bilo edino slovensko gledališče v katerega sem lahko
               hodil. Ta trenutek, če bi živel na Opčinah, to je čisto blizu Trsta na planoti, kjer
               živi večina Slovencev v tržaški pokrajini, recimo in bi nameraval iti v slovensko
               gledališče v Trstu, rabim za to recimo 40 minut, ker bom 10 minut, četrt ure iskal
               parkirišče. Da grem v Sežano rabim 15 minut. Da pridem do Cankarjevega doma, je
               parkirišče pod Cankarjevem domu ali skoraj tam v bližini, rabim 1 uro. To se pravi
               kakšne strategije se v teh letih tudi spreminjajo in tudi potrebe se spreminjajo.
               Zato bi jaz rad govoril tudi o tem našem delu. Recimo jaz vem, Urad Slovencev po
               svetu po mojem nikoli ne bo v stanju uveljavljati ene strategije v zamejstvu, ker je
               to zelo težko, če ne skoraj nemogoče in vemo kako se je to odvijalo v zadnjih
               petnajstih letih. To je dejstvo. Zdaj pa je stvar tudi nas, recimo kot domov, ki ne
               glede nekateri so bolj vpleteni in so lahko vpleteni v državo, v kateri živijo,
               recimo na Koroškem ima vrtec podporo s strani dežele, mi pa recimo, če imamo jasli,
               nimamo podpore države, ker za to ni predvideno. Zdaj stvar je, če mi imamo jasli in
               se zanje odločimo, se avtonomno odločimo in jih imamo. Ampak, če jih zapremo, ravno
               tako nič se ne spremeni. Zdaj vprašanje je, če mi imamo ali nimamo jasli, to se pravi
               kjer odločujoči, kot je že povedala gospa Knez, mi odločujoče vplivamo na uporabo
               jezika, ki ga ima ta otrok in to se pravi vplivamo tudi na to kaj otrok bo v
               bodočnosti in to v dveh letih. To se pravi direktno vplivamo na izbiro šole in
               direktno vplivamo na naše šolstvo, kar je izjemno pomembno posebno na naših
               številkah. Ampak zdaj je vprašanje, ki gre in je strateško. Mi kaj rabimo? Take
               dejavnosti, kjer vplivamo na otroka eno uro na teden, 15 ali 35 ali več ur na teden.
               Ker ne gre se samo koliko članov nekdo ima. Gre se tudi za vpliv in zato sem rekel na
               začetku in še enkrat zdaj vas samo spomnim, sprašujem vas po tem, da ugotavljate
               kakšen učinek imamo pri naših dejavnostih. Seveda v naši skupnosti rabimo malo vsega.
               Rabimo propagandne dejavnosti, to se pravi potrebujemo obšolske dejavnosti. V šolo,
               mi kot veste, na šolo, to poznate, težko vplivamo, zato take strukture kot je tudi
               dijaški dom v Gorici, rabiš zato, da ob šoli pomagamo recimo posebno mešanim
               družinam, da se potem ti otroci lažje odločajo in tako naprej. Ali vsaj tisti del,
               kjer slovenski mešani v družini ima en možen večji vpliv. Ampak vse to mi v zamejstvu
               rabimo. Ampak vprašanje je ko gradim hišo, moram tudi vedeti koliko strešnikov rabimo
               in tudi koliko oken rabimo in tu je pa strategija, ki pa ni odvisna od nas. Mi kot
               domovi lahko pokažemo <stage type="mag"/> <stage>(Nadaljevanje)</stage> taktiko
               kako se nekaj dela. Strategija je stvar in mislim, da je tako tudi prav, krovnih
               organizacij, katere pa občasno imajo tudi težave uveljavljati svojo vizijo, ker, kot
               smo že rekli, vsak potem se brani, vsak rad sprejme, ko se zapira nekoga drugega,
               ampak težje sprejema, ko potem se omejuje sredstva samemu sebi. To se pravi pomagali
               bi nam, če bi nas spraševali po učinkovitosti, po vplivu in ne samo kaj, ampak kako
               in koliko vplivamo. Seveda imamo vsi prepričanje, da kar delamo idealno. Ampak je
               tudi izjemno pomembno za našo skupnost kakšen vpliv ima in kako vpliv vsake naše
               ustanove kako bo to vplivalo v bodoče, celovit razvoj naših skupnosti v zamejstvu in
               tu imam občutek, da enostavno zaradi tega, ker se vsi branimo in v temu smo idealni,
               do tega ne prihaja.</p>
               <p>Ob tem bi še povedal, da sicer kot dom imamo, letna bilanca je približno 1,300.000
               evrov, da s strani Urada za Slovence po svetu dobimo približno 10% našega budžeta, da
               s strani dežele dobimo podporo približno 12% našega budžeta, da drugo pač prodajamo
               tudi naše servise. Ob tem, da lahko tudi uvajamo in da delamo take naše programe,
               seveda imamo tudi en del takih sredstev, takih dejavnosti, ki enostavno jih delamo
               zato, da bi kaj zaslužili in potem vlagali v tisto, kar je srž naše dejavnosti. To se
               pravi podpirati našo skupnost v zamejstvu in recimo, kar je od kateringov do drugih
               stvari. Ob enem pa tudi smo aktivni, ker imamo tudi prihodnji dom, imamo tudi
               stanovanjsko skupnost in razne socialne programe, kolonije in poletna središča. Hvala
               lepa.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp22">

               <speaker>PREDSEDNIK MIRO PETEK:</speaker>

               <p>Hvala tudi vam gospod Pučnik. Iz avstrijske-koroške iz Celovca pa prihaja Jože Blajs,
               ki je ravnatelj slovenskega mladinskega doma. Prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp23">

               <speaker>JOŽE BLAJS:</speaker>

               <p>Spoštovani gospod predsednik komisije, spoštovani gospod minister. Hvala lepa
               najprej, da imamo to možnost sploh se tukaj pogovarjati in lahko povemo naše, kar bom
               povedal, težave, našo problematiko in da predstavimo tudi to dejavnost. Vedno spet se
               v medijih pojavlja, kot je bilo omenjeno, razne druge teme, da se kaj dogaja tudi
               takšnega v prid manjšini, da je tudi tisto, recimo, kar vsakodnevno delo prisotno, se
               manjkrat vidi. Jaz mislim, da domovi res ustvarjajo nekaj ...<stage>/Nerazumljivo./</stage>... vsaj,
               če kaj drugega nam ni uspelo, nam je uspelo sredi Gorice, Trsta in Celovca, narediti
               center, v katerem je slovenščina enakopravna in predvsem samoumevna. Da otroci, ki
               prihajajo tja, tako rekoč to začutijo. Jaz mislim, da je to prva in največja misija
               naših teh ustanov. Mi smo se 1998 leta znašli pred tem ali zapremo celotno
               infrastrukturo, ali jo skušamo na nek način rešiti, ker enostavno je res to
               financiranje neka težavnejša naloga. Smo pa to potem tudi rešili in tudi Sloveniji se
               zahvaljujem na tem mestu, da je to bilo tako rekoč takrat toliko pomoči, da smo to
               lahko speljali in smo pravzaprav pod prisilo, pod to prisilo nekje takrat zastavili
               tudi nove poti, zastavili novo smer in tako rekoč ustvarjali s pomočjo iskanja
               sinergij mladinski center in danes to ni več pravzaprav dijaški dom, temveč lahko
               rečem, da je to resnično mladinski center, v katerem je dijaški dom en del te
               dejavnosti. En del, še vedno najvažnejši, ampak ne več tisti. Zato smo tudi zelo
               težko primerljivi dijaškim domovom v Sloveniji, ker je to pač malo drugače zasnovano.
               To je prvo. <stage type="mag"/> <stage>(nadaljevanje)</stage> Drugo je, mi smo
               tudi slovensko šolsko društvo in nosilec tega mladinskega doma. Mi imamo v upravi
               tudi tri privatne vrtce in te nam je uspelo v letu 2002, 2003 spraviti tako daleč, da
               res dežela to pokriva, to se pravi vsaj primanjkljaje pokriva teh vrtcev. Trenutno je
               teh vrtcev že 9 in imajo 350 mest, od tega so trije vrtci, kot sem omenil, pod
               okriljem slovenskega šolskega društva, to se pravi pod našim, in tam je 100 mest. Ti
               so vsi zasedeni, vsi ti vrtci so zasedeni, povpraševanje je veliko, mi pa vsi vemo in
               se zavedamo kaj pomeni jezikovna kompetenca, kako ta nazaduje, zdaj ste najbrž
               opazili to diskusijo o tem kvaliteta, kvantiteta, da se tukaj odločamo. Jaz sem
               mnenja, da moramo doseči kvaliteto za kvantiteto, ker če ne nas bo vedno manj in mi
               moramo tukaj poiskati možnosti kako bomo to ohranili. Zato ni samo to zdaj, da se
               podpira to finančno, jaz pogrešam oziroma včasih bi si želel podpore predvsem tudi na
               nekaterih bolj skritih področjih, na primer, če so študentje tukaj v Sloveniji, ki
               imajo smer pedagogike ali pa za vzgojitelje v vrtcih ali pa za vzgojiteljice v
               vrtcih, recimo tisti, ki te študije opravljajo in imajo tudi obvezno prakso, da bi mi
               bili tudi v seznamu nekje tistih ustanov, kjer bi se lahko oni odločali za to, da
               lahko naredijo svojo obvezno prakso. En tak primer nam bi bogatil slovenski jezik tam
               v vrtcu. In mi smo imeli pred dvema letoma projekt skupaj s šolo, vzgojiteljsko šolo
               v Celovcu z gospo...<stage>/nerazumljivo./</stage>.. kjer so prihajale šolarke iz srednje
               vzgojiteljske šole v naš vrtec in jaz vam povem kakšno navdušenje je to bilo, s
               kakšnim jezikom, kako so one to obogatile in kaj takšnega si jaz tudi nekje želim in
               to je nekaj kar potem povezuje. Mi smo premalo povezani enostavno zato, ker sem prej
               omenil 1998 leta smo stali pred tem ali zapremo ali ohranimo to infrastrukturo, če jo
               zapremo je nikoli več nimamo, to se pravi je to zelo važno, ampak smo tudi mi
               doprinesli naš delež k konsolidaciji finančni, mi smo od 19 sodelavcev za mladinski
               dom za to enoto to pravzaprav zreducirali na 14 oseb oziroma 12,2 delovna mesta. To
               pomeni, da mi vsega tega tudi ne moremo pokrivati, ampak ravno ta kvaliteta je
               najbolj važna in tu si lahko predstavljam tudi sinergije, jaz si lahko predstavljam
               sinergije, recimo mi imamo filmski krožek, ki deluje 25 let tam v domu in tja prihaja
               mentor iz Slovenije, lahko si je predstavljati kako ta bogati ta jezik slovenski, tu
               notri bi morali iskati najbrž eminentno, ampak skrite, ampak obstoječe povezave in
               morda nam vi v takšnih stvareh tudi lahko pomagate oziroma tiste službe, ki so za to
               odgovorne, da smo mi sestavni del tudi tega, da res recimo, če so študentje, ki
               želijo narediti prakso, da tudi vedo, da tja lahko pridejo. Mi pa velikokrat
               delujemo, prepričan sem, da angažirano, ampak včasih morda malo preveč skrito. Toliko
               o tem.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp24">

               <speaker>PREDSEDNIK MIRO PETEK:</speaker>

               <p>Hvala vam oziroma hvala vsem štirim za te uvodne dragocene prispevke. Dal bi še
               besedo ministri Žekšu.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp25">

               <speaker>DR. BOŠTJAN ŽEKŠ:</speaker>

               <p>Hvala lepa. Jaz se zavedam ogromnega pomena dijaških in študentskih domov v
               zamejstvu. Ta pomen je še večji, ker je zanimanje za slovenski jezik v zadnjih letih
               v zamejstvu večje in ljudje iščejo svoje korenine in tudi družine, ki so že pozabile
               slovensko se skušajo nazaj vključiti v to<stage type="mag"/>
               <stage>(nadaljevanje)</stage> in zato je ta dejavnost pomembna in jo je treba maksimalno podpreti.
               Samo imam težave s tem kako podpreti. Zdaj, če razumem ta predlog bi, morda malo
               pretiravam, ker vedno vidim strahove, bi bila želja, da se ti domovi vključijo v
               mrežo slovenskih dijaških domov. To bi bilo najbrž za vas lepo, ampak za slovenstvo
               pa ne. To bi bilo isto, ker če bi slovensko stalno gledališče v Trstu bilo
               financirano popolnoma od Slovenije, Slovenija se odloči, da postavi še eno gledališče
               tam pa tam, financira dijaški dom tukaj in tam. Treba se je zavedati, da te vzgojne
               in kulturne inštitucije so italijanske inštitucije, avstrijske inštitucije in jih
               mora avstrijska država podpirati. Slovenija se mora zavzemati za to, da jih podpira
               in pomagati kolikor se le da vzporedno finančno tudi, pa predvsem z raznimi
               izmenjavami, ki ste jih omenili, ki so morda bolj koristne kot sam denar. Iz teh
               številk, ki jih imam pred sabo, vidim, da Slovenija več daje za te domove kot
               ustrezne države. Jaz mislim, da je to narobe. Samo, če bo Slovenija vse dajala bo pa
               še bolj narobe. Tako, da tukaj bi morali v skupnem pogovoru najti neko strategijo, ki
               ste jo omenili, da je ni, seveda je ni in kdo bo zdaj to strategijo delal, jaz
               mislim, da se tem krovnim organizacijam ne moremo izogniti. To se pravi, če malo na
               vas zvalim ta kamen, na vas je, da napravite strategijo ali pa skupaj napravimo
               strategijo ali pa skupaj ali pa skupaj mi tukaj. In v to strategijo mora biti
               vključeno financiranje države Italije, države Avstrije, države Madžarske, ker drugače
               je to popuščanje. V tem smislu bi jaz.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp26">

               <speaker>PREDSEDNIK MIRO PETEK:</speaker>

               <p>Minister, hvala lepa. Želi kdo od povabljenih? Gospa dr. Angelika Mlinar, prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp27">

               <speaker>DR. ANGELIKA MLINAR:</speaker>

               <p>Hvala za besedo. Dober dan. Samo čisto na kratko, jaz bom kar hitro replicirala na to
               kar je zdaj gospod minister Žekš rekel. Narodni svet se v tej točki popolnoma strinja
               z vami, da to ni edina rešitev, da bo Slovenija financirala bodisi zdaj kar se tiče
               zdaj dijaških domov ali pa karkoli 100% sama, ampak naš predlog in naša ideja je, da
               če gremo v poganja tudi z ozirom na zadnji razvoj v zadnjih tednih z ozirom kako se
               je Vlada Republike Slovenija postavila z ozirom na ADP in tako naprej, da gremo v
               paketno rešitev in ena izmed točk je šolsko vprašanje in v zvezi s tem čisto jasno
               tudi vprašanje financiranja, tako karkoli je povezano s tem in s tem tudi dijaški
               domovi, študentski domovi in tako naprej, ker je to enostavno vitalni del narodne
               skupnosti oziroma vsake družbe na sploh. Jaz imam pa še en drugi dodatek k temu, in
               sicer malo ena kritika, in sicer jaz bi rada vedela kdo je v <stage type="mag"/> <stage>(nadaljevanje)</stage> bistvu naredil spisek tega, ker tukaj manjkata z
               ozirom na Avstrijo, na Koroško dva dijaška domova, to sta po eni strani Slomškov dom
               Mohorjeve in Šolske sestre v Šempetru pri Šentjakobu. Tako, da imamo na slovenskem
               Koroškem ali pa v Avstriji tri dijaške domove. Študentski dom Korotan je zdaj druga
               tema, ampak jaz bi to na vsak način dodala. Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp28">

               <speaker>PREDSEDNIK MIRO PETEK:</speaker>

               <p>Izvolite, gospa Dečmanova.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp29">

               <speaker>OLGA DEČMAN DOBRNJIČ:</speaker>

               <p>Rada bi dodala gospe, ki ste omenili, jaz vem, da obstajajo tudi dijaški domovi,
               ampak ti domovi se nikoli ne odzivajo na javne razpise in z nami ne sodelujejo. Vsa
               izobraževanja, ki jih izvajamo preko zavoda za šolstvo so objavljena javno v katalogu
               in na spletni strani in do sedaj se nihče ni odzval na to naše povabilo za strokovno
               izobraževanje. Glede na to, ko boste, mogoče, če boste v Vladi razmišljali oziroma v
               tej komisiji za financiranje zamejskih dijaških domov, jaz sem prepričana, da oni
               dajo velik pečat slovenstvu v zamejstvu in veliko, veliko naredijo za slovensko
               kulturo, nepogrešljivi so, toliko kot so oni naredili ne vem, če je naredil mogoče
               kdo v Sloveniji za Slovencev v zamejstvu. Recimo ena varianta, ki jo jaz vidim, ker
               25 let delam na področju dijaških domov in na področju dijaških domov je prišlo
               recimo te koncesijske pogodbe, mislim, da smo med prvimi, škofijski zavodi so dobili
               koncesijo države in so sofinancirani, njihovi programi so financirani mislim, da
               100%, če vzamem materialne stroške s strani države Slovenije, mogoče bi pa bilo
               možno, da se tudi s temi dijaškimi domovi v zamejstvu podpiše kakšna koncesijska
               pogodba, da se lahko recimo, zdaj tako jaz ne mislim vse, ker ne poznam teh
               stroškovnih mest, pa kako se lahko financira, mogoče bi pa bila možna kakšna
               koncesijska pogodba tudi za te otroke, ki so v bistvu tudi Slovenci v zamejstvu, da
               se kaj dodatno financira, ker vrednost dijaških domov v zamejstvu je zelo velika,
               njihova učinkovitost kot je omenil kolega in tudi oba ostala ravnatelja ste lahko
               videli, da to poteka skoraj 24-urno slovensko kulturno-jezično območje izven držav
               Slovenije. Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp30">

               <speaker>PREDSEDNIK MIRO PETEK:</speaker>

               <p>Hvala lepa. Želi še kdo od povabljenih gostov? Dr. Drago Štoka, prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp31">

               <speaker>DR. DRAGO ŠTOKA:</speaker>

               <p>Jaz bom zelo kratek. Mislim, da kot več slovenskih organizacij....podpiramo to delo,
               te usmeritve dijaških domov v Trstu in Gorici, smo jim popolnoma ob strani. Tu gre
               določena strategija, ki jo skušamo kot dve krovni organizaciji SKGZ in SSO tudi
               speljati, v naših razmerah ni zmeraj lahko, ker smo zelo razvejana narodna skupnost v
               Italiji, ampak smo zelo vitalna, zelo živahna in mislim, da tudi krizo slovenskega
               stalnega gledališča bomo na kakšen način rešili s skupnimi močmi, morda bo to tudi
               neka lekcija, da v dobi recesije moramo vsi začeti malo šparati, zelo preprosto
               povedano, ker se ne moremo več iti čase, ko nam je bilo dano kar tako, so drugačni
               časi in v naši strategiji dveh krovnih organizacij je zelo težka vse to usklajevati,
               ampak verjemite mi, da za enkrat ne vidimo druge možnosti kakor, da imata te vajeti
               strateško vodstveno v rokah dve krovni organizaciji. Jaz bi k temu dodal samo to, da
               ker je naša šolska populacija tako močna, tako široka, zdaj ne vem niso bili vabljeni
               sem, ampak v Trstu v Italiji imamo še tri takšne centre, ki jih je nujno treba
               vzeti..<stage>/nerazumljivo./</stage>... poleg dijaškega doma v Trstu in Gorici, to je gotovo
               Marjanišče na Opčinah, kjer dobijo zatočišče prav tako in ....delo dijakov oziroma
               študentov. Potem so v samem centru mesta v Trstu šolske sestre, ki prav tako skrbijo
               za to populacijo. <stage type="mag"/> <stage>(nadaljevanje)</stage> Ne vem
               koliko so vprašali ali niso vprašali za prispevke, ampak delujejo tam pri Sv. Ivanu
               in tudi povezujejo te slovenske šole, pri Sv. Ivanu v Trstu, so v glavnem
               koncentrirane vse naše šole. In k temu naj dodam še mladinski dom v Ulici Don Bosco v
               Gorici, ki se prav tako posveča naši šolski mladini. Vse to moramo držati v vidiku,
               ko govorimo o naši celotni problematiki šolske populacije.</p>
               <p>Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp32">

               <speaker>PREDSEDNIK MIRO PETEK:</speaker>

               <p>Hvala lepa, gospod Štoka.</p>
               <p>Želi še kdo? Prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp33">

               <speaker>LIVIO SEMOLIČ:</speaker>

               <p>Livio Semolič, namestnik predsednika Pavšiča za Slovensko kulturno gospodarsko
               zvezo.</p>
               <p>V samem uvodu bi podprl stališča ministra Žekša, ne samo glede problematike dijaških
               domov, ampak tudi glede celotnega koncepta odnosov do slovenske manjšine, v kolikor
               smatram, da dejansko potrebujemo, kot slovenska manjšina v Italiji določeno aktivno
               sodelovanje med nami in Slovenijo, tudi ko gre za pozitivne kritike. Če jih lahko
               tako definiram in mislim predvsem na to, kar ste povedali glede gledališča. Ob tem bi
               dodal, da je že pripravljen statut, ki predvideva vstop italijanskih predstavnikov
               oziroma vstop v upravne organe Slovenskega stalnega gledališča s strani tako tržaške
               občine, pokrajine, kot tudi dežel. To pomeni, da gremo v to smer, ki ste jo
               nakazali.</p>
               <p>Kar pa se tiče strukture dijaških domov v Italiji, bi poudaril to, da je v
               vzgojno-izobraževalnem procesu vloga dijaških domov in vseh tistih struktur, ki
               stojijo ob strani šol, nenadomestljivo, v kolikor, če pomislimo, da v naših osnovnih
               šolah je prisotnost otrok iz mešanih družin oziroma italijanskih družin več kot 50%.
               To pomeni, da ti otroci potrebujejo vedno več prostora, kjer lahko uporabljajo
               slovenski jezik. In dijaški dom je gotovo za te družine velika podpora.</p>
               <p>Ko je ravnateljica Knez govorila o prispevkih, bi jo dopolnil s tem, da dežela FJK ne
               daje prispevkov, ampak jih deli. Dežela FJK deli državne prispevke, ampak ne dodaja
               nobenih lastnih prispevkov za te naše dijaške domove. Tako da so krajevne uprave še
               danes odsotne pri tem financiranju.</p>
               <p>Glede učinkovitosti, glede pozitivne diskriminacije, ki bi morala obveljati v
               dodelitvi finančnih sredstev pa mislim, da je poleg kakovosti gotovo tudi številčnost
               en važen kriterij. V kolikor je vedno več gojencev v naših dijaških domovih, vedno
               več družin sprašuje po tej možnosti, mislim, da sredstva, ki jih dobivajo vse do
               danes naši dijaški domovi, ne bi smela ostati takšna, kot so bila še pred 10-imi
               leti. Morali bi dobiti en kriterij, en način, da se tudi glede na številčnost
               prilagaja sredstva. Tako, da bi morali sprožiti eno diskusijo znotraj slovenske
               manjšine, ampak bi morali to diskusijo sprožiti tudi med slovensko organizirano
               manjšino in ministrstvom, kako dobiti tak kriterij, ki bi zadostil tem potrebam.</p>
               <p>Nedvomno, in s tem bom zaključil, pa danes slovenska manjšina sama nosi breme
               integracijskih procesov v deželi FJK. <stage type="mag"/>
               <stage>(nadaljevanje)</stage> Integracijski procesi pomeni, da slovenska manjšina danes ne skrbi
               izključno za pripadnike slovenske manjšine, ne skrbi izključno za tako imenovane
               čiste Slovence, ampak skrbi za ta proces deasimilacije, kjer iz italijanskih družin
               prihajajo otroci v slovenske šole in postanejo vsaj delno Slovenci. Ne vem do kakšne
               mere, ker danes identiteta - vemo, da je nekaj zelo težko definiranega, vsaj kar se
               tiče naše manjšine, je večplastna identiteta. Ampak, zato danes skrbi izključno
               slovenska manjšina. Italijanske krajevne uprave v tem procesu, kjer skrbimo, med
               navednicami, tudi za Italijane ne dajejo tistega prispevka, ki bi ga morali dati.</p>
               <p>Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp34">

               <speaker>PREDSEDNIK MIRO PETEK:</speaker>

               <p>Hvala, gospod Semolič.</p>
               <p>Želi še kdo? Prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp35">

               <speaker>JOŽA HABERNIK:</speaker>

               <p>Jaz bi se najprej zahvalil slovenski Vladi za vso podporo, ki nam jo daje. Tu vidite,
               da je precej več podpore iz Slovenije. Seveda tu še niso vračunane tiste podpore ali
               prispevki za sodelovanje, ki jih dajejo razna ministrstva. Na splošno bi k temu
               rekel, tej veliki številki, da je tukaj noter še nekaj rezerve, da tisti, ki to
               kontrolirajo, preverjajo, danes moramo šparati, danes moramo racionalizirati - da je
               tu glede uprav, po mojem še nekaj rezerv noter. Sam ima svoje knjigovodstvo, vsak
               svoje svetovanje, vsak dela vse sam. Vi veste kako je to v podjetjih, da se danes
               združujejo, da se ustvarjajo skupnosti. Tukaj imamo veliko davčnih svetovalcev,
               ekonomskih svetovalcev ali privatnih knjigovodij, ki bi to lahko delali bolj
               racionalno in je treba to prevetriti na stroške in je tukaj po mojem še več rezerve,
               in ta rezerva bi se lahko uporabila še za kaj drugega.</p>
               <p>Potem bi opozoril, to kar je bilo aktualno predvsem v preteklosti, da pride do
               gotovega subvencioniranja preko cen. V preteklosti in deloma tudi v sedanjosti je
               bilo tako, da določena društva, organizacije, dobijo subvencije, da pa je vprašanje
               po kakšnih cenah tiskajo novice pri naših tiskarnah, kakšne najemnine plačujemo v
               Mohorjevi, kakšne, kakšne, kakšne... po mojem mi vemo, da plačujejo preveč in več in
               da je tu treba primerjati in se ekonomsko obnašati. Se pravi, da te subvencije ne
               dobijo samo te organizacije, ko se potem reče - ta in ta dobi toliko, ampak da nekaj
               od tega bi morali priračunati tistim, ki, bi rekel, preko višjih, visokih ekonomskih
               cen tu potem tudi profitirajo.</p>
               <p>Dijaški domovi. Na tem, sicer ni tako popoln seznam, ampak je precej popoln, vidite,
               da dobijo precej podpor 534 tisoč evrov, iz Slovenije 380, Avstrije 150 in da gre za
               pokrivanje primanjkljaja pri teh domovih.<stage type="mag"/>
               <stage>(nadaljevanje)</stage> Jaz mislim, da se oni s tem pokrivajo, da pa bi se lahko še bolj
               zracionaliziralo in boljše naredi. To bi pa tudi verjel.</p>
               <p>Moja kolegica je tudi že rekla, tu so še drugi domovi, šolske sestre
               ...<stage>/Nerazumljivo./</stage>... Šentjakob. Študentski dom Korotan, tu smo mi iz tega procesa
               izvzeti. Tudi vaš odbor, ne vem ali ima s tem kaj opraviti. Tu so direktna pogajanja
               med Vlado in Korotanom, če ravno imamo mi velik interes, da bi tukaj malo sodelovali,
               ker gre za pokrivanje deficitov in ceno, kjer se lahko narediti tudi precej posla,
               dobička ali pa ne. Nič ne vemo. Potem je druga stran, da Mohorjev, ko toži nekdanje
               lastnika, ki je dal dom zastonj Mohorjevi in je danes tožba na sodišču in je lahko
               obsojen, bi rekel on je 90 let star, da bi tu praktično ta komisija moral kaj
               narediti in izvajati en pritisk, da se ta nečastna zadeva konča.</p>
               <p>Tudi koroška deželna vlada da nekaj za otroške vrtce, glasbeno šolo. Tu smo v
               pogajanjih, da bi ne Slovenija plačala toliko, ampak da bi Koroška plačala več. Bomo
               videli kako bodo izpadla ta pogajanja. Vedite, da je z Dunaja od Koroške veliko več
               denarja za dobiti. Ravno zdaj so si pred kratkim razdelili 5 milijonov za strankarske
               prispevke, kar je povzročilo veliko kritike. Rekel bi da je za dobiti veliko več
               denarja za vse te ustanove, veliko prej kot pa kakšno dodatno tablo in bi bilo treba
               tudi to izkoristiti, da v okviru tega se poskrbi za 100% ali kolikor toliko zadostno
               financiranje vsega.</p>
               <p>Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp36">

               <speaker>PREDSEDNIK MIRO PETEK:</speaker>

               <p>Hvala tudi vam, gospod Habernik.</p>
               <p>Srečko Prijatelj ima besedo.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp37">

               <speaker>SREČKO PRIJATELJ:</speaker>

               <p>Hvala, spoštovani predsednik.</p>
               <p>Današnji dnevni red potrjuje potrebo, da bi vlada morala tej problematiki nameniti
               eno od svojih sej. In primerjava te točke, ko govorimo o dijaških domovih in vrtcih v
               zamejstvu in s tem povezanim finančnim problemom, je dejansko v nujni povezavi s
               prejšnjo točko nekako potrebno narediti neko korelacijo in primerjavo.</p>
               <p>Pri prejšnji točki smo govorili o financiranju v bistvu vseh potreb, ki jih imajo
               Slovenci v zamejstvu. In če potegnem jaz, pa ne zlobno, dobronamerno minister, želim
               povedati nekatera dejstva, ki jih verjetno malo bolje poznam kot vi, ker živim na tem
               območju. Če potegnemo paralelo med tem kaj Italija ali Avstrija namenjata slovenski
               manjšini v teh dveh državah, boste videli, da ne namenja skoraj nič od tistega, kar
               bi morala po zakonu določeno. V finančnem obsegu seveda.</p>
               <p>Če govorimo o primerjavi Slovenija za italijansko manjšino živečo v Sloveniji ali
               katerokoli drugo manjšino, lahko ugotovimo, da imamo vzorno zagotovljeno financiranje
               in zagotavljanje pravic, ki izhajajo iz zakonov in meddržavnih dogovorov. Ko pa
               govorimo o izobraževanju in tem kakšne pravice imajo italijanski državljani v
               Sloveniji, pa lahko ugotovimo eno dejstvo, da Italija tu ne skopari prav nič. Šolske
               in obšolske dejavnosti v Sloveniji so brezplačne. Tudi vrtci za italijansko manjšino
               in za vse tiste, ki se opredelijo, da so italijanska manjšina. <stage type="mag"/> <stage>(nadaljevanje)</stage> Ali ne gre tu za določen pristop, ki je zelo
               premišljen. Torej, za Slovence v Italiji ni denarja, pa vemo, da to ni problem in ne
               bi smel biti problem, ampak bolje rečeno se noče dati tega denarja. In slovenska
               beseda v Trstu ali Celovcu je skoraj nezaželena. Slovenska slika in zvok tudi ni
               ustrezno suportiran in ni možno videti slovenskih programov, čeprav je Slovenija
               namenila kar nekaj milijonov evrov za postavitev antenskih sklopov, oddajnikov in
               tako naprej. V Benečiji to še danes vse stoji, ker ne dobimo soglasja od Italije. In
               če lahko potegnem vzporednico s tem, ali ne gre za namerno nagajanje in če govorimo o
               tem da smo v Monoštru oživljali mrliča, ko smo imeli zaprt muzej. In v vrtcih naši
               slovenski otroci jedo iz vojaških menežk, to so tiste porcije, ki jih dobimo ko nas
               pokličejo v rezervo. In če govorimo o tem, da za Korotan v Celovcu nismo našli
               denarja, dokler ni bilo to pred bankrotom, grozeče, da bo nekdo pobral, ker so bile
               izdane garancije za najem kreditov pri obnovi tega doma. In danes to rešuje država
               tako - bi-nebi. Slovenija, mogoče bomo prišli do dogovora. Lahko vidimo, da za tako
               imenovane opredeljene Italijane v Sloveniji ni problema. Oni imamo s strani Italije
               priskrbljeno vse pri nas v Sloveniji. In jaz bi tu prosil vas, spoštovani minister,
               da se malo "ošpeglamo", malo pogledamo kako oni rešujejo te probleme.</p>
               <p>Vi ste namreč omenili en stavek, da ne veste kako bi ta problem rešili. Tako ste
               namreč rekli na začetku. Jaz sem vas poslušal. Odgovor imate v Italiji. Italija zelo
               vzorno, nič ne skopari, kar lepo financira. In jaz bi rekel, kakršnekoli potrebe
               imajo Slovenci v Avstriji, Italiji, na Madžarskem, jih je treba suportirati. Seveda,
               opozarjati na pozitivno recipročnost. Poudarjam, pozitivno recipročnost in kdaj
               napisati tudi kakšno protestno noto. Ker mi, mislim, da imamo tudi možnost
               spregovoriti o teh problemih v Bruslju, pa se te linije ne poslužujemo. Smo kar
               nekako tiho, zadovoljni smo z vsem, kar nam ponudijo.</p>
               <p>In nenazadnje, jaz bi povedal še to, kar je najbolj pomembno. Če teh zadev Slovenija
               ne bo videla kot prioritetnih nalog, namreč zagotavljanje, mislim, da je eden od
               sogovornikov prej lepo povedal, da tukaj se kreira karakter in odločitev otroka v
               katero šolo bo šel. Ali bo šel v slovensko ali v italijansko ali bo pozabil slovenski
               jezik, ali ga bo še govoril, kot materinski jezik. Če tega ne vidimo tu v matični
               Sloveniji, potem mislim, da smo slaba mati ali oče lastnemu narodu v tujini.</p>
               <p>Jaz bi vas prosil, spoštovani minister, da zaprosite vašega/našega predsednika vlade,
               da nameni eno od točk dnevnega reda tej problematiki, da ti dve točki seveda
               pogledamo v sinergiji pozitivnega, in da uvidimo zakaj je tako nagajanje. Jaz sem
               sedaj povedal dejstvo - zakaj je nagajanje. Ne gre za to ali zmore Italija dati 2
               milijona in pol evrov ali bo dala samo milijon evrov. Gre za to, ne bo ga dala,
               zaradi tega in tega,<stage type="mag"/> <stage>(Nadaljevanje)</stage> ker so
               oni v bistvu tehtno pretehtali zakaj ne smejo dati. Seveda so pa tukaj velikodušni,
               ko gre za podeljevanje državljanstev, tudi po tretjem kolenu, zakon so celo
               spreminjali v to smer. To vemo, da vsi, ki so imeli enega od potomcev v tretjem
               kolenu, lahko dobijo danes državljanstvo. To je Italije že storila. In ravno tako so
               velikodušni pri izobraževanju, ko se gre, v bistvu otroke usmerjati v italijanski
               vrtec ali v italijansko šolo, pri nas v Sloveniji. Mi pa tega ne zmoremo za svoj
               lasten narod. Vidite, to je sramota in na to želim opozoriti. Zato je nujno najti
               odgovor na vladi.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp38">

               <speaker>PREDSEDNIK MIRO PETEK:</speaker>

               <p>Hvala lepa. Minister bi želel odgovoriti. Prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp39">

               <speaker>DR. BOŠTJAN ŽEKŠ:</speaker>

               <p>Poglejte, gospod Prijatelj. Midva kot mati in oče Slovencev v zamejstvu, se v veliki
               meri strinjava, ampak ne popolnoma. Vi ste omenil, mislim jasno je, da je tega,
               uravnovešenosti med italijansko manjšino tukaj in našo tam, ni in verjetno tudi
               nikoli ne bo popolnoma. Ampak premiki, letošnji, so bili taki, da italijanski
               manjšini financiranje od slovenske vlade se ni spremenilo. Naši manjšini v Italiji od
               slovenske vlade se ni spremenilo in tudi italijansko financiranje slovenski manjšini
               v Italiji se ni spremenilo. Med tem ko financiranje Italijanom v Sloveniji, od
               italijanske vlade, ki pravite, da neizmerno skrbi za svojo manjšino tukaj, se je pa
               zmanjšalo. To so dejstva. To je ena stvar. </p>
               <p>Drugič, govorite, da je življenje za Slovence v Italiji vedno težje. Po drugi strani
               se pa vedno več otrok vpisuje v slovenske šole. Zakaj? Da jim bo težje ali ne
               razumejo stvari? Ali midva bolje razumeva to? Tako da, jaz slišim, tukaj je slika
               bolj komplicirana in jasno, se strinjam, da mi moramo vsi skupaj, vlada in opozicija
               in parlament posvetiti več časa in več energije reševanju tega problema, ampak ne s
               kakšnimi trivijalnimi rešitvami. Tudi to, ko je bilo rečeno, v najboljši volji je
               bilo rečeno, da tako kot Škofovim zavodom podelimo koncesijo, tukaj bi jo lahko
               podelili tudi instituciji v Italiji. Načelno lahko. Ampak v Škofove zavode hodijo
               otroci staršev, ki plačujejo davek tukaj, med tem ko institucije na italijanski
               strani pa starši plačujejo davek v Italiji in morajo nekaj dobiti za ta davek. In
               zakaj bi mi sedaj breme italijansko prevzemali in rekli, v redu, bomo že mi pokrili.
               Jaz nimam nič proti temu, da se intenzivno pomaga. Da kadarkoli se kaj rabi, saj to
               tudi delamo, saj te številke to kažejo, da slovenska država pomaga, ampak da bi pa to
               prevzela, pa to breme odložila od Italije na nas, je pa narobe po mojem. Sedaj, če me
               kdo prepriča, da je to prav, potem pa lahko, ne vem, kupimo še milansko skalo.
               ...<stage>/Glas iz ozadja./</stage>... Ko, tam<stage type="mag"/>
               <stage>(nadaljevanje)</stage> bo prevzela, ampak z drugim namenom. Jaz bi si prizadeval, da bi
               Korotan postal neke vrste elitni kulturni center Slovenije na Dunaju, kar bi
               pomenilo, da je treba tudi investirati primerno. To bi imelo pa nek smisel. Države to
               imajo v velikih prestolnicah svoja predstavništva.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp40">

               <speaker>PREDSEDNIK MIRO PETEK:</speaker>

               <p>Hvala lepa. Replika Srečko Prijatelj.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp41">

               <speaker>SREČKO PRIJATELJ:</speaker>

               <p>Minister samo en stavek bi želel vam v razmislek. V težjih trenutkih je narod bolj
               složen. Je mogoče zaradi tega več vpisa?</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp42">

               <speaker>PREDSEDNIK MIRO PETEK:</speaker>

               <p>Hvala lepa. Aleksander Zorn je naslednji na vrsti.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp43">

               <speaker>ALEKSANDER ZORN:</speaker>

               <p>Hvala lepa. Gospod minister, pravzaprav nihče ni tukaj trdil, da moramo mi prevzeti
               vse finančno breme, tako da ste se jezili na lastno senco. Mi smo samo spraševali kaj
               boste storili oziroma kaj bo Vlada storila, če Italija svojih obveznosti ne bo
               izpolnila. In kakor vemo jih v preteklosti ni in da je bilo treba intervenirati,
               sedaj pravite, da jih je. To je prva stvar.</p>
               <p>Druga stvar, ki je pomembna. Rekel ste tudi, da na obisku našega predsednika v
               Italiji do teh pogovorov na tak način ne bo prišlo, ker so pač ti pogovori na kakšnem
               drugem nivoju. Predlagam vam, da rečete svojemu predsedniku, da naj na ta drug nivo
               uvrsti tudi kakšen stavek o manjšini. Mislim, da ga ne bo konec in da to pove na tak
               način, da bo to financiranje steklo v skladu z zakonom, ne pa v skladu s prošnjami in
               posebnimi dogovori med predsednikoma.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp44">

               <speaker>PREDSEDNIK MIRO PETEK:</speaker>

               <p>Hvala lepa. Izvolite gospod Žekš.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp45">

               <speaker>DR. BOŠTJAN ŽEKŠ:</speaker>

               <p>Hvala za to dodatno vprašanje, ker očitno stvari nisem za vas dosti dobro pojasnil.
               Rekel sem, da bo predsednik Vlade, predvsem kar se tiče manjšine, s predsednikom
               Berlusconijem govoril o stvareh, ki zadevajo Rim direktno. Ker to je pač naslovnik.
               Ampak vmes bo pa omenil še težave, ki pa niso direktno z Rimom povezane, ki so
               povezane z deželo in prosil predsednika Berlusconija, da preko svoje direktne ali
               politične moči prispeva k temu reševanju. To sem želel povedati. Bo to tema
               diskusije.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp46">

               <speaker>PREDSEDNIK MIRO PETEK:</speaker>

               <p>Hvala lepa. Gospod Joža Habernik vi ste še želeli.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp47">

               <speaker>JOŽA HABERNIK:</speaker>

               <p>Če rečemo toliko denarja v Italiji, toliko denarja v Sloveniji, toliko denarja v
               Avstriji. Vprašanje je kaj je vse to. Če mi, recimo, v Avstriji sedaj vzamemo vse te
               naše ustanove šolske, ki jih imamo in recimo vzamemo samo plače profesorjev vzamemo
               na vseh naših šolah je to 28 milijonov evrov. Mi smo tudi davkoplačevalci, saj morajo
               šole plačati, saj druge šole tudi plačujejo. Mi imamo zato pač svoje šole in tam
               notri, vsaj v Avstriji tako argumentirajo, samo plače vseh teh zaposlenih znašajo 28
               milijonov. Denar tudi ni vse. Tu je ozračje in tako naprej. Jaz zasledujemo to tudi
               glede Italijanov v Sloveniji in pravim, da kljub ureditve manjšinske problematike,
               kot se reče vzorni ureditvi manjšinske problematike v Sloveniji je bil po zadnjem
               štetju vpad števila madžarske, italijanske narodnosti v 10 letih za več kot 20%. Med
               tem ko pri nas nekaj 9, 10% je bilo upada. To se pravi kljub vzorni finančni,
               politični ureditvi je padlo število, to je nekako usoda manjšincev. Da bo tega čim
               manj, zato se trudimo. Ampak ni kar tako, da bi rekel, <stage type="mag"/><stage>(nadaljevanje)</stage> toliko denarja bo pa v redu. To ni vse.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp48">

               <speaker>PREDSEDNIK MIRO PETEK:</speaker>

               <p>Hvala lepa. Prosim, če izklopite mikrofon.</p>
               <p>Ugotavljam, da smo razpravo na nek način izčrpali. Vsem se zahvaljujem za
               argumentirana mnenja in bi predlagal sklep. In sicer: "Komisija za odnose s Slovenci
               v zamejstvu in po svetu predlaga Vladi Republike Slovenije, da prouči možnosti za
               sistemsko sofinanciranje dijaških domov v sosednjih državah in da Vladi Republike
               Italije in Republike Avstrije opozarja na izpolnjevanje njunih obveznosti do
               slovenskih vzgojno-izobraževalnih ustanov." Odpiram razpravo okoli tega sklepa. Ga
               lahko dam na glasovanje? Glasujemo o predlaganem sklepu.</p>
               <p>Kdo je za? <stage>(Soglasno.)</stage></p>
               <p>Ugotavljam, da je predlagani sklep sprejet soglasno.</p>
               <p>Vsem se zahvaljujem za sodelovanje pri tej točki dnevnega reda.</p>
               <p>Prehajam na zadnjo <title>3. TOČKO DNEVNEGA REDA - TO JE OBRAVNAVA POROČILA IX.
                  VSESLOVENSKEGA SREČANJA.</title> Poročilo ste prejeli člani in članice komisije v
               gradivu. Bi kdo k temu kaj dodal?</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp49">

               <speaker>OLGA DEČMAN DOBRNJIČ:</speaker>

               <p>Zahvaljujemo se vam za povabilo in upamo, da bodo pogajanja uspešna in da bomo vsi...
               Hvala.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp50">

               <speaker>PREDSEDNIK MIRO PETEK:</speaker>

               <p>Hvala lepa. Srečno pot v zamejstvo. Hvala lepa. IX. Vseslovensko srečanje, ki je
               potekalo v juliju v Državnem zboru. Gospod Štoka. Prosim.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp51">

               <speaker>DRAGO ŠTOKA:</speaker>

               <p>Predsednik, če smo pri točki zahvale, se tudi jaz zahvaljujem za to povabilo. Bi pa
               prosil državne poslance, tako da razmišljamo v to smer, da nam zamejskim Slovencem,
               Slovencem, ki živimo v Italiji konkretno ni glavni problem denar. To naj bo jasno in
               mi ne prosjačimo, ne siromašimo, ne beračimo, ker to ni prav. Ker smo tudi kot
               predsednika krovnih organizacij, je deležna marsikatere kritike, češ vidva skrbita
               samo za to, da bomo imeli denar. Ni to. Nam je za to, da s pomočjo denarja ohranimo
               svoje dostojanstvo, svoj narodni ponos, da skušamo pri življenju držati to veliko
               narodno skupnost v Italiji, ki se ji pravi slovenska narodna skupnost. Hvala
               lepa.</p>
            </sp>
            <sp xml:id="SDT5-KZOSSVZIPS-Redna-006-2009-09-15.sp52">

               <speaker>PREDSEDNIK MIRO PETEK:</speaker>

               <p>Hvala lepa tudi vam. S tem zaključujem današnjo sejo Komisije za odnose s Slovenci v
               zamejstvu in po svetu in se vem povabljenim najlepše zahvaljujem. Nasvidenje.</p>
               <stage type="time">(Seja je bila zaključena 15. septembra 2009 ob 16.20.)</stage>
            </sp>
         </div>
      </body>
   </text>
</TEI>
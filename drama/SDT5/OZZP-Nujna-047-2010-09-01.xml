<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZP-Nujna-047-2010-09-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F164BEDBC657E7D2C125778B0041BE88</idno>
               <idno type="custom" subtype="day">DACB7B156AA31E2CC125779200252628</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=DACB7B156AA31E2CC125779200252628</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Nujna-047-2010-09-01.OZZP" n="047">
               <name>Nujna</name>
               <date when="2010-09-01"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Nujna-047-2010-09-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Nujna-047-2010-09-01.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">47. nujna seja</stage>
            <stage type="date">(1. september 2010)</stage>
            <stage type="chairman">Sejo je vodila Janja Klasinc, predsednica Odbora za zunanjo politiko.</stage>
            <stage type="time">Seja se je začela ob 11.06.</stage>


            <sp xml:id="SDT5-OZZP-Nujna-047-2010-09-01.sp1">

               <speaker>PREDSEDNICA JANJA KLASINC:</speaker>

               <p>Spoštovane kolegice in kolegi, spoštovani gostje. Najprej naj vas lepo pozdravim na
               naši 1. seji po počitnicah.</p>
               <p>S tem pričenjam 47. nujno sejo Odbora za zunanjo politiko. Obveščam vas, da so
               zadržani oziroma, da na seji sodelujejo kot nadomestne članice in člani naslednji
               poslanci. Nadomestnih zaenkrat še nimamo nikogar od nadomestnih. Opravičili pa so se
               gospod Janez Janša, gospod Zmago Jelinčič Plemeniti in gospod Anton Anderlič.
               Pozdravljam še enkrat vse prisotne, posebej ministrico za obrambo, dr. Ljubico
               Jelušič, potem državni sekretarki na ministrstvu za javno upravo, gospo Tino Tržan in
               pa državno sekretarko na Ministrstvu za finance, gospo Matejo Vraničar in vse ostale
               predstavnike Vlade, še posebej gospoda Kosa, ki nam bo predstavil 1. točko dnevnega
               reda in predstavnike medijev.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red seje odbora. Ker v poslovniškem roku nisem prejela predlogov za spremembo
               dnevnega reda je določen dnevni red seje, kot je bil predlagan tudi s sklicem.</p>
               <p>Prehajamo na <title>1. TOČKO DNEVNEGA REDA - POBUDA ZA PODPIS SPORAZUMA O USTANOVITVI
                  MEDNARODNE PROTIKORUPCIJSKE AKADEMIJE, KOT MEDNARODNE ORGANIZACIJE.</title> Želi
               predlagatelj pobude podati dopolnilno obrazložitev? Izvolite.</p>
            </sp>
            <sp xml:id="SDT5-OZZP-Nujna-047-2010-09-01.sp2">

               <speaker>GOSPA________:</speaker>

               <p>Hvala za besedo. Kratek uvod, prosila bom gospoda Kosa, da me še dopolni. Ministrstvo
               za javno upravo je pač posledično, ker je nosilec sistemskih rešitev zakona o
               integriteti in preprečevanju korupcije je tudi nosilec tega gradiva. Strokovno pa je
               definitivno predlog in pobuda pripravljena na strani Komisije za preprečevanje
               korupcije. Vlada posreduje odboru predlog za podpis sporazuma za ustanovitev
               mednarodne protikorupcijske akademije. Ideja izvira še iz časov, ko je Avstrija
               predsedovala Evropski uniji, zato je tudi nekje posledično predvideno, da bo imela ta
               akademija sedež v Avstriji. Tukaj je tudi neka logična povezava s tem, da je urad
               Združenih narodov na Dunaju, ki je skrbnik konvencije Združenih narodov proti
               korupciji tudi lociran v Avstriji. Ta akademija dejansko pomeni, to povabilo ali pa
               odločitev Slovenije, da se k tem ustanavljanju te akademije vključi čim prej, pomeni
               določeno prednost, ker bo s tem Slovenija imela morda možnost ali pa celo željo
               vplivati tudi na sestavo organov, ki jih bo imela akademija. Seveda pa je to tudi
               posledica, da je Avstrija izrazila velik interes, da bi se Slovenija kot država tej
               inštituciji pridružila. Sem rekla, strokovno bi prosila gospoda Kosa, da me dopolni
               in predstavi vsebinsko zadevo.</p>
            </sp>
            <sp xml:id="SDT5-OZZP-Nujna-047-2010-09-01.sp3">

               <speaker>PREDSEDNICA JANJA KLASINC:</speaker>

               <p>Najlepša hvala, gospa državna sekretarka. Izvolite, gospod Kos.</p>
            </sp>
            <sp xml:id="SDT5-OZZP-Nujna-047-2010-09-01.sp4">

               <speaker>DRAGO KOS:</speaker>

               <p>Hvala lepa, gospa predsednica. V bistvu je stvar zelo enostavna. Gre za visoko šolsko
               institucijo, ki bo imela status mednarodne organizacije, ki bo usposabljala
               slušatelje študente na diplomskem, dodiplomskem in podiplomskem študiju iz celega
               sveta in sicer s področja preprečevanja korupcije, pa razvoja raziskav analiz in
               podobnih stvari. Lahko rečem protikorupcijska fakulteta. Zakaj bi bilo pomembno, da
               se Slovenija čim prej pridruži tej iniciativi? Republika Avstrija ob tem, ko je
               izrazila željo, da bi tudi Slovenija bila med ustanovnimi članicami dala tudi vedeti,
               da obstaja možnost, da bi Slovenija lahko dobila člana tudi v svetu guvernerjev, ki
               bo najpomembnejši organ te institucije, kar pomeni, da bi potem v Sloveniji, če do
               tega pride lahko iz akademskih sfer našli nekoga, ki bi sodeloval pri vodenju te
               mednarodne protikorupcijske akademije, kar bi veliko pomenilo, ne samo za ugled
               Slovenije, ampak tudi za to, za morebitno udeležbo slovenskih slušateljev na
               programih te akademije. Finančna udeležba ni obvezna, akademija se bo financirala iz
               prostovoljnih prispevkov, ki bodo lahko v obliki denarja ali pa tudi v drugi obliki,
               recimo obliki predavanj in podobnega, tako da tudi tukaj Slovenija nima nobenih
               posebnih težav. Hvala lepa.</p>
            </sp>
            <sp xml:id="SDT5-OZZP-Nujna-047-2010-09-01.sp5">

               <speaker>PREDSEDNICA JANJA KLASINC:</speaker>

               <p>Najlepša hvala za vašo predstavitev. S tem odpiram razpravo. Izvolite, gospod
               Grims.</p>
            </sp>
            <sp xml:id="SDT5-OZZP-Nujna-047-2010-09-01.sp6">

               <speaker>MAG. BRANKO GRIMS:</speaker>

               <p>Hvala za besedo. Sprejet je bil nov zakon, ki je ukinil dosedanjo protikorupcijsko
               komisijo oziroma Komisijo za preprečevanje korupcije, katere predsednik je bil gospod
               Drago Kos. Tukaj je pa predlog, da sporazum podpiše prav on. V kateri vlogi? Sploh pa
               mislim, da je neprimerno in da bi moral tak sporazum podpisati predstavnik Vlade,
               bodisi z Ministrstva za zunanje zadeve ali pa kvečjemu z Ministrstva za visoko
               šolstvo. Mislim, da je pristojno Ministrstvo za zunanje zadeve in da ta stvar, ki je
               tukaj predlagana, ni skladna s pravnim redom države Slovenije.</p>
            </sp>
            <sp xml:id="SDT5-OZZP-Nujna-047-2010-09-01.sp7">

               <speaker>PREDSEDNICA JANJA KLASINC:</speaker>

               <p>Želi gospa državna sekretarka pojasniti?<stage type="mag"/>
               </p>
            </sp>
            <sp xml:id="SDT5-OZZP-Nujna-047-2010-09-01.sp8">

               <speaker>GOSPA _______:</speaker>

               <p>Kot je razvidno iz gradiva je predviden podpis sporazuma jutri. V tem času ima gospod
               Kos še popoln mandat pri delovanju in vodenje komisije za preprečevanje korupcije. Je
               pa gradivo usklajeno predhodno z Ministrstvom za zunanje zadeve, preden je bilo
               obravnavano na vladi, zato mislim, da tukaj karšnihkoli dilem okoli tega ni.</p>
            </sp>
            <sp xml:id="SDT5-OZZP-Nujna-047-2010-09-01.sp9">

               <speaker>PREDSEDNICA JANJA KLASINC:</speaker>

               <p>Vsekakor, sploh pa ta odbor v pojasnilo kolegicam in kolegom oziroma parlament ni
               pristojen za odločanje o tem, kdo to podpiše, ampak je za to pristojna Vlada. Tako
               je, mi nimamo pristojnosti. Za zapisnik bi samo še povedala, da je namesto kolega
               Sama Bevka z nami gospa Silva Črnugelj.</p>
               <p>Gospod Grims, izvolite.</p>
            </sp>
            <sp xml:id="SDT5-OZZP-Nujna-047-2010-09-01.sp10">

               <speaker>MAG. BRANKO GRIMS:</speaker>

               <p>Hvala. Odbor je seveda še kako pristojen, da oceni pravno korektnost gradiv, ki so
               bila predlagana, vključno s predlaganimi sklepi, sem opozoril, da menim, ko gre za
               sklepanje tovrstnih sporazumov, je edino primerno zunanje ministrstvo. Pravite, da je
               to z njimi usklajeno. Zanimivo. Potem lahko iz tega sklepa, da je protikorupcijska
               komisija organ v sestavi sedanje vlade oziroma ji je podrejen. Namreč, v tako vlogo
               jo vi s to rešitvijo postavljate. Še enkrat, predlagam, da to podpiše nekdo s strani
               zunanjega ministrstva, skladno s pravnim redom države Slovenije.</p>
            </sp>
            <sp xml:id="SDT5-OZZP-Nujna-047-2010-09-01.sp11">

               <speaker>PREDSEDNICA JANJA KLASINC:</speaker>

               <p>Skratka, po 73. členu zakona o zunanjih zadevah piše v 1. točki, če je besedilo
               pogodbe usklajeno s sprejetimi stališči, lahko pooblaščena oseba pogodbo podpiše.
               Pooblaščeno osebo za podpis poimensko določi vlada s sklepom. Zato jaz ne bi
               nadaljevala te in vlada se je določila in se lahko odloči kot se želi.</p>
               <p>Skratka, če bi še kdo drugi želel besedo, če ne potem zaključujem razpravo in
               predlagam, da glasujemo o naslednjem predlogu sklepa: "Odbor za zunanjo politiko
               potrjuje podano pobudo."</p>
               <p>Kdo je za? <stage>(7 članov.)</stage> Kdo je proti? <stage>(1 član.)</stage></p>
               <p>Ugotavljam, da je sklep sprejet.</p>
               <p>Zaključujem točko dnevnega reda in se zahvaljujem obema predstavnikoma.</p>
               <p>Prehajamo na <title>2. TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO REPUBLIKE MAKEDONIJE O SODELOVANJU PRI VARSTVU PRED
                  NARAVNIMI IN DRUGIMI NESREČAMI.</title> Želi predlagatelj podati dopolnilno
               obrazložitev? Izvolite, gospa ministrica.</p>
            </sp>
            <sp xml:id="SDT5-OZZP-Nujna-047-2010-09-01.sp12">

               <speaker>DR. LJUBICA JELUŠIČ:</speaker>

               <p>Najlepša hvala, spoštovana predsednica. Gospe in gospodje. Najlepša hvala, ker ste
               uvrstili to točko na dnevni red, kajti sodelovanje na zahodnem Balkanu med državami,
               med Republiko Slovenijo in drugimi državami na področju varstva pred naravnimi in
               drugimi nesrečami je zelo pomembna sestavina naše zunanje politike do tega prostora
               in tudi preko tega dokumenta, uresničujemo različni vladni sektorji našo zavezo, da
               bomo razvijali zahodni Balkan in pa v tem primeru tudi zavezo, ki je zaveza
               Ministrstva za obrambo, da bomo na področju varstva pred naravnimi in drugimi
               nesrečami z vsemi državami poskušali skleniti podobne tipske sporazume, pri čemer pa
               moram povedati, da je naše sodelovanje z Republiko Makedonijo posebej intenzivno in
               za uvod v dokument, ki ga poznate bi vas opozorila samo na nekaj točk, ki so nas
               pripeljale k temu, da je treba to sodelovanje okrepiti oziroma še bolj utrditi prav z
               danes omenjenim sporazumom.</p>
               <p>Pravni okvir za ta sporazum je zakon o varstvu pred naravnimi in drugimi nesrečami,
               ki predvideva, da se na področju mednarodnega sodelovanja sprejemajo posebne
               mednarodne pogodbe za izvajanje varstva pred naravnimi in drugimi nesrečami in
               običajno to sodelovanje, ki ga zapišemo v pogodbe, zadeva po eni strani dejavnosti na
               področju preprečevanja nevarnosti in nesreč. Po drugi strani podporo pri razvijanju
               in krepitvi pripravljenosti držav za obvladovanje nesreč. Po tretji strani gre pa za
               neposredno nudenje medsebojne pomoči ob večjih nesrečah. Se pravi, da bomo razumeli,
               ne gre samo za neposredno nudenje pomoči ob nesrečah, ampak gre za bistveno več.
               Torej za podporo pri delovanju teh držav, gre za podporo pri izobraževanju, gre za
               podporo tem državam, ko se vključujejo v evropske mehanizme in podobno.</p>
               <p>Kar se tiče Republike Makedonije, bi rada povedala, da je sodelovanje med državama,
               prihaja do obiskov pristojnih organov Republike Makedonije in Republike Slovenije že
               dlje časa. Začelo se je nekje leta 1998, da se redno udeležujejo tudi naših sejmov,
               ki so sejmi zaščite in reševanja, tudi ob nesrečah smo si že pomagali eden drugemu.
               Skupaj smo sodelovali v regionalnih pobudah, ki zadevajo regionalne pobude področja
               varstva pred naravnimi in drugimi nesrečami na področju jugovzhodne Evrope. In
               Slovenija pomaga tudi Makedoniji pri njenih prizadevanjih za vstop v Evropsko unijo,
               tudi ko gre za mehanizme civilne zaščite.<stage type="mag"/>
               <stage>(nadaljevanje)</stage> Kar se pa samega sporazuma tiče bom opozorila samo na katera področja
               vse posega, in sicer ureja področje izmenjave znanstvenih in tehničnih informacij,
               potem ureja področje izobraževanja in usposabljanja članov reševalnih ekip in
               strokovnjakov za zaščito, reševanje in pomoč. Potem ureja področje sodelovanja pri
               razvijanju in pri proizvodnji zaščitne in reševalne opreme. Določa medsebojno
               obveščanje o nevarnostih nesreč in njihovih posledicah ter govori o pomoči pri
               naravnih in drugih nesrečah. Podpisnik tega dokumenta bo pooblaščen s strani Vlade,
               in sicer direktor Uprave za zaščito in reševanje mag. Boris Balak<stage>(?)</stage>.</p>
            </sp>
            <sp xml:id="SDT5-OZZP-Nujna-047-2010-09-01.sp13">

               <speaker>PREDSEDNICA JANJA KLASINC:</speaker>

               <p>Najlepša hvala. Zahvaljujem se za uvodno predstavitev in odpiram razpravo.</p>
               <p>Kot prva bi vas rada vprašala kaj pomeni ta sporazum kot nadgradnja dosedanjemu
               sodelovanju? Predvsem me zanima, povedali ste nam, da že dobro sodelujemo z
               Makedonijo. Kaj nam to omogoča več kot je bilo doslej oziroma kaj do sedaj nismo
               mogli izvajati, pa bomo poslej lahko? Izvolite.</p>
            </sp>
            <sp xml:id="SDT5-OZZP-Nujna-047-2010-09-01.sp14">

               <speaker>DR. LJUBICA JELUŠIČ:</speaker>

               <p>Predvsem s tem sporazumom želimo povedati, da se odnosi, ko gre za področje varstva
               pred naravnimi in drugimi nesrečami med državami morajo urejati tudi s pravnimi akti.
               Kajti doslej je bilo to sodelovanje bolj ad hoc in nismo mogli reči, da je to redno
               sodelovanje. Takšen sporazum zagotovi redno izmenjavo ne samo delegacije, ampak tudi
               redno izmenjavo izkušenj, redno obveščanje, o čemer doslej nismo mogli govoriti.
               Sporadično je lahko prišlo do kakšnega obvestila o neki nesreči, ki se je zgodila v
               Makedoniji ali v prostoru blizu Makedonije in zadeva tudi varnost Slovenije, ni pa
               nujno. Odslej naprej po tem sporazumu so takšne vrste obvestil obvezna stvar. Doslej
               smo v sistemu izobraževanja, recimo, lahko vabili na ad hoc podlagi pripadnike
               makedonskega sistema zaščite in reševanja v Slovenijo in Ig na posebne oblike
               izobraževanja. Toda to je bila stvar volje in seveda finančnih sposobnosti naše
               države, enako v obratni smeri. Poslej so ta naša izobraževanja skupna, skupaj
               dogovorjena in postajajo počasi naša skupna obveznost. Kajti, odslej, zato ker
               pripravljamo Makedonijo za članstvo v Evropski uniji in za sposobnost delovanja v
               mehanizmu civilne zaščite v okviru Evropske unije, naše standarde delovanja prenašamo
               na Makedonijo. Sedaj dobesedno lahko standard, ki je postavljen v Sloveniji preko
               mehanizma tega sporazuma prenesemo tudi v Makedonijo. Ne glede na to, da v tem
               trenutku niso članica Evropske unije bo mehanizem pomoči preko civilne zaščite veljal
               tudi za Makedonijo. S tem v bistvu Slovenija dokazuje Evropski uniji, da je mogoče
               tudi z državami, ki niso članice sodelovati na enakopravni standardizirani ravni tudi
               na področju varstva pred naravnimi in drugimi nesrečami. To je nekaj teh področij. Za
               vsako bi se pač dalo tudi še več stvari povedati.</p>
            </sp>
            <sp xml:id="SDT5-OZZP-Nujna-047-2010-09-01.sp15">

               <speaker>PREDSEDNICA JANJA KLASINC:</speaker>

               <p>Najlepša hvala. Kolega Franco Juri.</p>
            </sp>
            <sp xml:id="SDT5-OZZP-Nujna-047-2010-09-01.sp16">

               <speaker>FRANCO JURI:</speaker>

               <p>Hvala za besedo. Gospa ministrica. Jaz vsekakor ta sporazum pozdravljam in podpiram.
               Zanima me pa, omenila ste druge države članice EU, ki nimajo take prakse. Ali je pri
               makedonskem primeru zaznati tudi kakšne druge podobne rešitve? Je kakšna druga
               članica EU, ki ima podoben sporazum z Makedonijo? In razmišljamo tudi o širitvi
               tovrstnih sporazumov v regiji z drugimi državami, ki so kandidatke, ali so še
               oddaljene od Evropske unije? In katere so?</p>
            </sp>
            <sp xml:id="SDT5-OZZP-Nujna-047-2010-09-01.sp17">

               <speaker>PREDSEDNICA JANJA KLASINC:</speaker>

               <p>Izvolite.</p>
            </sp>
            <sp xml:id="SDT5-OZZP-Nujna-047-2010-09-01.sp18">

               <speaker>DR. LJUBICA JELUŠIČ:</speaker>

               <p>Najlepša hvala. To je pomemben segment slovenskega delovanja, ki je bil začet v času
               predsedovanja Slovenije Svetu EU, in sicer je bila to izvirna zamisel Republike
               Slovenije, da državam, ki niso članice EU, so pa del tega evropskega kulturnega
               prostora moramo pomagati, ko gre za nesreče, ker nesreče ne poznajo meja. Je pa res,
               da kar se tiče sodelovanja z Makedonijo in z drugimi državami v jugovzhodni Evropi in
               na zahodnem Balkanu je Slovenija edina, ki ima to pravno prakso zapisano tudi v
               osnovnih dokumentih, ki urejajo področje varstva pred naravnimi in drugimi nesrečami.
               Mi imamo <stage type="mag"/> <stage>(nadaljevanje)</stage> tako predvideno, da
               se sodelovanje, zlasti to urejeno sodelovanje na področju varstva pred naravnimi in
               drugimi nesrečami ureja s pomočjo sporazuma. Slovenija širi tovrstne sporazume na vse
               države zahodnega Balkana. Podobni sporazumi, nekateri so bili že sprejeti, recimo s
               Hrvaško, podobni sporazumi se pripravljajo. Ravnokar se pogaja sporazum za Kosovo.
               Smo na sredini pogajanj sporazuma s Srbijo. V pripravi je tudi Bosna in Hercegovina.
               Pogovarjali smo se tudi s Črno Goro, kjer smo izvedli nekaj dvostranskih obiskov in
               tudi tu bo sledil podoben sporazum. Skratka, že danes vas prosim tudi za razumevanje
               in podporo v prihodnosti pri preostalih tovrstnih sporazumih.</p>
            </sp>
            <sp xml:id="SDT5-OZZP-Nujna-047-2010-09-01.sp19">

               <speaker>PREDSEDNICA JANJA KLASINC:</speaker>

               <p>Hvala. Gospod Grims se je javil za besedo.</p>
            </sp>
            <sp xml:id="SDT5-OZZP-Nujna-047-2010-09-01.sp20">

               <speaker>MAG. BRANKO GRIMS:</speaker>

               <p>Makedonija je vsekakor država, ki zasluži polno podporo in pomoč. To utemeljuje tudi
               s svojim ravnanjem in tisti, ki se vsekakor krepijo. Kot zanimivost, ne pomagamo jim
               samo znotraj Evropske unije, ampak tudi pri vključevanju v Zvezo Nato. Kot
               zanimivost, pred tremi leti smo uspeli celo sprejeti na parlamentarni skupščini
               poseben sklep naj se sprejme Makedonija pod sedanjim imenom v Zvezo Nato. In bil je
               soglasno sprejet. Žal je na ministrski ravni potem, kot je znano, Grčija spet dala
               veto na ta sprejem. Kljub temu pa vsaka krepitev odnosa z Makedonijo trdim je tudi v
               slovenskem interesu in slovensko korist, in zato vsekakor to pobudo podpiram.</p>
            </sp>
            <sp xml:id="SDT5-OZZP-Nujna-047-2010-09-01.sp21">

               <speaker>PREDSEDNICA JANJA KLASINC:</speaker>

               <p>Najlepša hvala. Bi še kdo želel? Če ne, potem zaključujem razpravo in predlagam, da
               glasujemo o naslednjem predlogu sklepa: Odbor za zunanjo politiko potrjuje podano
               pobudo.</p>
               <p>Kdo je za? <stage>(12 članov.)</stage></p>
               <p>Ugotavljam, da smo sklep soglasno sprejeli.</p>
               <p>In s tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED REPUBLIKO SLOVENIJO IN REPUBLIKO SINGAPUR O IZOGIBANJU DVOJNEGA OBDAVČEVANJA
                  IN PREPREČEVANJA DAVČNIH UTAJ V ZVEZI Z DAVKI OD DOHODKA S PROTOKOLOM.</title> Mnenje
               Zakonodajno-pravne službe ste prejeli. Pričenjamo drugo obravnavo predloga zakona, o
               kateri bomo opravili razpravo in glasovanje o posameznih členih predloga zakona. Bi
               želel predlagatelj zakona dodati dopolnilno obrazložitev? Izvolite, gospa državna
               sekretarka.</p>
            </sp>
            <sp xml:id="SDT5-OZZP-Nujna-047-2010-09-01.sp22">

               <speaker>MATEJA VRANIČAR:</speaker>

               <p>Hvala lepa. Sporazum je bil podpisan 8. januarja letošnjega leta v New Yorku po kar
               nekaj let trajajočih pogajanjih. Temelji na izhodiščih, ki jih je potrdila Vlada in
               tudi Državni zbor. Ta izhodišča pa izhajajo iz modelnega sporazuma o izogibanju
               dvojnega obdavčevanja, ki ga pripravlja OECD in kateremu Slovenija tudi sledi pri
               izgradnji svoje mreže sporazumov o izogibanju dvojnega obdavčevanja. Že več kot 40
               tovrstnih sporazumov ima Slovenija sklenjenih. In s to in z naslednjimi tremi
               točkami, ki jih imamo še na dnevnem redu se odpira ali podpira ta mreža tudi v
               azijskem prostoru. Bistveni pomen tega sporazuma je v povečanju pravne varnosti
               slovenskih podjetij, ki nastopajo, v konkretnem primeru na singapurskem trgu ali
               vlagajo na singapurski trg, hkrati pa sporazum zagotavlja tudi ustrezno izmenjavo
               informacij na davčnem področju, kar naj bi preprečevalo izogibanje plačevanju davkov
               oziroma preprečevalo poskusa selitve določenih transakcij ali kapitala v Singapur z
               namenom, da se izognejo plačilu davka v Sloveniji. Seveda pa sporazum velja
               obojestransko, za eno in za drugo stran. Hvala lepa.</p>
            </sp>
            <sp xml:id="SDT5-OZZP-Nujna-047-2010-09-01.sp23">

               <speaker>PREDSEDNICA JANJA KLASINC:</speaker>

               <p>Hvala gospa Vraničar. Prehajamo na razpravo in glasovanje o posameznih členih
               predloženega zakona. Predlagam, da po končani razpravi glasujemo o vseh členih
               skupaj. Ali kdo temu nasprotuje? Če ne, potem odpiram razpravo. Ne vidim rok, potem
               zaključujem razpravo in prehajamo na glasovanje o vseh členih predloga zakona.</p>
               <p>Kdo je za? <stage>(12 članov.)</stage></p>
               <p>Ugotavljam, da so vsi členi sprejeti soglasno.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme.</p>
               <p>Prehajamo še na določitev poročevalca na seji Državnega zbora. <stage type="mag"/> <stage>(nadaljevanje)</stage> Če ni kakšnega posebnega interesa bom to opravila kot
               predsedujoča jaz.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO DRŽAVE KATAR O IZOGIBANJU DVOJNEGA
                  OBDAVČEVANJA IN PREPREČEVANJA DAVČNIH UTAJ V ZVEZI Z DAVKI OD DOHODKA S
                  PROTOKOLOM.</title> Mnenje Zakonodajno-pravne službe ste prejeli. Pričenjamo drugo
               obravnavo predloga zakona o kateri bomo opravili razpravo in glasovanje o posameznih
               členih predloga zakona. Želi gospa Vraničarjeva tudi tukaj podati dopolnilno
               obrazložitev? Izvolite.</p>
            </sp>
            <sp xml:id="SDT5-OZZP-Nujna-047-2010-09-01.sp24">

               <speaker>MATEJA VRANIČAR:</speaker>

               <p>Samo na kratko. Vse, kar sem povedala v zvezi s sporazumom za Singapur, velja tudi za
               sporazum z državo Katar. Tudi ta sporazum je bil podpisan v začetku letošnjega leta.
               Natančneje 10. januarja letos in bo omogočal boljše ali bolj transparentna pravila
               glede pripadnosti davka v poslih, ki potekajo med podjetij s sedežem v Sloveniji
               oziroma v državi Katar. Hvala lepa.</p>
            </sp>
            <sp xml:id="SDT5-OZZP-Nujna-047-2010-09-01.sp25">

               <speaker>PREDSEDNICA JANJA KLASINC:</speaker>

               <p>Najlepša hvala. Prehajamo na razpravo in glasovanje o posameznih členih predloženega
               zakona. Tudi tukaj predlagam, da po končani razpravi glasujemo o vseh členih zakona
               skupaj. Ali kdo temu nasprotuje? Če ne, potem odpiram razpravo. Ni interesa, zapiram
               razpravo. Prehajamo na glasovanje o vseh členih predloga zakona.</p>
               <p>Kdo je za? <stage>(11 članov.)</stage></p>
               <p>Ugotavljam tudi tukaj, da so členi soglasno sprejeti.</p>
               <p>Ker k predlogu zakona ni bil sprejet noben amandma Odbor za zunanjo politiko predlaga
               Državnemu zboru, da predlog zakona obravnava v predloženem besedilu in ga sprejme.
               Tudi tokrat moramo določiti poročevalca. Če ni interesa bom to opravila sama.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA - PREDLOG ZAKONA O RATIFIKACIJI KONVENCIJE
                  MED REPUBLIKO SLOVENIJO IN ARABSKO REPUBLIKO EGIPT O IZOGIBANJU DVOJNEGA
                  OBDAVČEVANJA IN PREPREČEVANJU DAVČNIH UTAJ V ZVEZI Z DAVKI OD DOHODKA S
                  PROTOKOLOM.</title> Tudi tu ste dobili mnenje Zakonodajno-pravne službe. Pričenjamo
               drugo obravnavo predloga zakona o kateri bomo opravili razpravo in glasovanje o
               posamičnih členih predloga zakona. V bistvu gre za enako zadevo, tako da potem kar
               prehajamo na razpravo in glasovanje o posameznih členih. Predlagam, da glasujemo o
               vseh členih skupaj. Če nihče nima nič proti o tem predlogu odpiram razpravo.
               Zaključujem razpravo. Prehajamo na glasovanje o vseh členih predloga zakona.</p>
               <p>Kdo je za? <stage>(11 članov.)</stage></p>
               <p>Ugotavljam, da so členi zakona sprejeti soglasno.</p>
               <p>Ker k predlogu zakona ni bil sprejet noben amandma Odbor za zunanjo politiko predlaga
               Državnemu zboru, da predlog zakona obravnava v predloženem besedilu in ga sprejme. Da
               skrajšam, bom tudi jaz to predstavila Državnemu zboru.</p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA - PREDLOG ZAKONA O RATIFIKACIJI KONVENCIJE
                  MED VLADO REPUBLIKE SLOVENIJE IN VLADO DRŽAVE KUVAJT O IZOGIBANJU DVOJNEGA
                  OBDAVČENJA IN PREPREČEVANJU DAVČNIH UTAJ V ZVEZI Z DAVKI OD DOHODKA IN PREMOŽENJA.</title> Predvidevam, da gre tukaj za enako stvar. Mnenje Zakonodajno-pravne službe ste
               prejeli. Predlagam, da glasujemo o vseh členih zakona skupaj. Bi kdo želel
               razpravljati? Ne. Zaključujem razpravo in prehajamo na glasovanje o vseh členih
               predloga zakona.</p>
               <p>Kdo je za? <stage>(10 članov.)</stage></p>
               <p>Ugotavljam, da smo tudi tukaj soglasno sprejeli vse člene.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Poročevalec, poročevalka? Jaz.</p>
               <p>S tem zaključujem to točko dnevnega reda.</p>
               <p><stage>/Oglašanje iz klopi./</stage> Izvolite. <stage type="mag"/>
               </p>
            </sp>
            <sp xml:id="SDT5-OZZP-Nujna-047-2010-09-01.sp26">

               <speaker>MAG. BRANKO GRIMS:</speaker>

               <p>Glejte, danes na seji ni bilo točke vprašanja. V tem času pa smo bili seznanjeni z
               izjavo predsednika Vlade, ki bi zagotovo zaslužila razpravo na tem odboru, če jo
               citiram po spominu, da samo zaradi stroškov slovenske diplomacije citiram, obrača
               želodec in da je vsaj tretjino slovenskih predstavništev v svetu treba takoj zapreti
               oziroma odpustiti tretjino ljudi. Iz tega razloga bi bilo zagotovo dobro, da bi na
               naslednjo sejo, ko bodo vprašanja poleg ministra za zunanje zadeve povabili tudi
               predsednika vlade in predlagam tak sklep, da se danes sprejme, da se torej povabi
               tudi gospoda Boruta Pahorja, kot predsednika Vlade, da pojasni to svojo izjavo.</p>
            </sp>
            <sp xml:id="SDT5-OZZP-Nujna-047-2010-09-01.sp27">

               <speaker>PREDSEDNICA JANJA KLASINC:</speaker>

               <p>Jaz bom vam pojasnila, da je danes šel ven sklic s to točko dnevnega reda za našo
               redno sejo, ki bo 15. tega meseca. Predsednik vlade je vedno vabljen na vse seje,
               tako da lahko pričakujemo mogoče tudi njegovo udeležbo, če bo takrat v Sloveniji in
               če bo imel čas. Sicer pa predstavniki njegovega kabineta vedno prihajajo, bodo lahko
               tudi oni pojasnili in vašo pobudo sprejemam kot normalno, gospod Grims.</p>
               <p>S tem zaključujem 47. nujno sejo odbora.</p>
               <stage type="time">(Seja je bila zaključena 1. septembra 2010 ob 11.34.)</stage>
            </sp>
         </div>
      </body>
   </text>
</TEI>
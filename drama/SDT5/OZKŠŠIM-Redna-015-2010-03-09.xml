<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Redna-015-2010-03-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BD8AB9A8A30340D2C12576D300467C65</idno>
               <idno type="custom" subtype="day">9E19DE46D3B4E262C12576E2004DF1CA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=9E19DE46D3B4E262C12576E2004DF1CA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Redna-015-2010-03-09.OZKŠŠIM" n="015">
               <name>Redna</name>
               <date when="2010-03-09"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Redna-015-2010-03-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Redna-015-2010-03-09.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">15. seja</stage>
            <stage type="date">(9. marec 2010)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 14.05.</stage>


            <sp xml:id="SDT5-OZKŠŠIM-Redna-015-2010-03-09.sp1">

               <speaker>PREDSEDNICA MAG. MAJDA POTRATA:</speaker>

               <p>Pričenjam 15. redno sejo Odbora za kulturo, šolstvo, šport in mladino. Vse članice in
               člane in vse vabljene na sejo komisije lepo pozdravljam. Obveščam vas, da sta
               zadržana in se seje ne moreta udeležiti mag. Vasja Klavora in Roberto Battelli.
               Zaenkrat pa sem dobila tudi pooblastilo: poslanko Alenko Jeraj nadomešča poslanec
               Marijan Pojbič. Še enkrat vsem lep pozdrav in pričakovanje, da bo seja tekla
               učinkovito.</p>
               <p>Obveščam vas, da so na sejo povabljeni: Ministrstvo za šolstvo in šport, Ministrstvo
               za kulturo, Zakonodajno-pravna služba, Državni svet Republike Slovenije, Javni sklad
               Republike Slovenije za kulturne dejavnosti, Zveza kulturnih društev, Nacionalni svet
               Republike Slovenije za kulturo, predsednik Komisije za narodni skupnosti, dr. László
               Göncz, predsednik Odbora za lokalno samoupravo in regionalni razvoj Vili Trofenik,
               pomurska madžarska samoupravna narodna skupnost, Obalna samoupravna italijanska
               narodna skupnost, Skupnost Občin Slovenije, Združenje Slovenska izseljenska matica,
               Mestna občina Novo mesto, Občina Krško, Občina Domžale. Iz seznama prijavljenih lahko
               povem, da so to tisti, ki so poslali pisne pripombe za Zakon o javnem skladu za
               kulturne dejavnosti. Svojo odsotnost pa so opravičili samo predstavniki občine
               Domžale.</p>
               <p>S sklicem ste prejeli naslednji dnevni red: 1. ustavna pritožba zoper sklep Vrhovnega
               sodišča št. I Up 49/2009 z dne 11. 2. 2009 v zvezi s sklepom Upravnega sodišča št. U
               2339/2008 z dne 7. 1. 2009 in pobuda za oceno ustavnosti 27. člena Zakona o
               usmerjanju otrok s posebnimi potrebami ter Zakona o splošnem upravnem postopku in 2.
               Predlog zakona o Javnem skladu Republike Slovenije za kulturne dejavnosti, druga
               obravnava EPA 694-V. Do 12. ure včeraj nisem prejela predlogov ne za širitev dnevnega
               reda, ne za umik katere od predlaganih točk. Ugotavljam, da je dnevni red sprejet v
               obliki, ki ste jo dobili s sklicem seje.</p>
               <p>Smo pri <title>1. TOČKO DNEVNEGA REDA - TO JE USTAVNA PRITOŽBA ZOPER SKLEP VRHOVNEGA
                  SODIŠČA POBUDA ZA OCENO USTAVNOSTI 27. ČLENA ZAKONA O USMERJANJU OTROK S POSEBNIMI
                  POTREBAMI, URADNI LIST REPUBLIKE SLOVENIJE ŠT. 3/07 TER ZAKONA O SPLOŠNEM UPRAVNEM
                  POSTOPKU.</title> S sklicem ste prejeli Ustavno pritožbo z datumom 8. 10. 2009,
               mnenje Vlade Republike Slovenije z datumom 5. 11. 2009 in mnenje Zakonodajno-pravne
               službe z datumom, 9. februar 2010. Tako Zakonodajno-pravna služba, kot Vlada menita,
               da pobuda ni utemeljena, zato imam pripravljen sklep: Odbor za kulturo, šolstvo,
               šport in mladino se strinja z mnenjem Zakonodajno-pravne službe z dne 9. februarja
               2010, ter ji predlaga, da v skladu z 266. členom Poslovnika Državnega zbora pripravi
               ugovor Ustavnemu sodišču Republike Slovenije, to je predlog sklepa, za katerega
               predlagam, da ga upoštevate, če se boste prijavili tudi v zvezi z obravnavano točko k
               razpravi. Zdaj pa sprašujem predstavnico Zakonodajno-pravne službe ali želi dodatno
               obrazložiti mnenje Zakonodajno-pravne službe? Hvala lepa. Ne vidim, da bi bil kdo od
               predstavnikov Vlade za to točko tukaj. Sprašujem vas, če želite besedo? Hvala lepa.
               Ali želi besedo kdo od poslank in poslancev? Če ne, potem sprašujem ali lahko
               glasujemo o predlaganem sklepu ali želi kdo obrazložiti glas k predlaganemu sklepu?
               Če ne, potem glasujemo. Kdo je
               za? <stage>(11 članov.)</stage> Kdo je proti? <stage>(Nihče.)</stage> </p>
               <p>Na podlagi sprejetega sklepa bomo Zakonodajno-pravni službi poslali poročilo odbora k
               tej pobudi in s tem zaključujem 1. točko dnevnega reda. Sodelujočima pri tej točki
               dnevnega reda pa se zahvaljujem.</p>
               <p>In smo pri <title>2. TOČKI DNEVNEGA REDA - TO JE PREDLOG ZAKONA O JAVNEM SKLADU
                  REPUBLIKE SLOVENIJE ZA KULTURNE DEJAVNOSTI, DRUGA OBRAVNAVA, EPA 694-V.</title> Predlog zakona je objavljen v Poročevalcu, št. 138/09, z datumom 3. november
               2009. S sklicem ste prejeli to gradivo: mnenje Zakonodajno-pravne službe z datumom
               22. februar 2010, mnenje Državnega sveta Republike Slovenije z datumom 22. februar
               2010, Poročilo Komisije Državnega zbora Republike Slovenije za narodni skupnosti, z
               datumom 9. februar 2010, mnenje Slovenske izseljenske matice z datumom 12. november
               2009, stališče pomurske-madžarske samoupravne narodne skupnosti z datumom 18.
               november 2009, z istim datumom tudi mnenje Obalne samoupravne skupnosti italijanske
               narodnosti, mnenje Mestne občine Novo mesto, z datumom 24. november 2009. Dovolite
               še, da hkrati opravičim župana Novega mesta za današnjo sejo. Mnenje Občine Krško z
               datumom 1. december 2009, mnenje občine Domžale z datumom 2. december 2009, predlog
               amandmaja skupnosti občin Slovenije k predlogu zakona z datumom 8. december 2009,
               pripombe skupnosti občin Slovenije k 15. členu predloga zakona z datumom 20. januar
               2010, prejeli pa ste še mnenje Odbora Državnega zbora Republike Slovenije za lokalno
               samoupravo in regionalni razvoj, ki ima datum 5. marec 2010. Odbor bo predlog zakona
               obravnaval na podlagi 126. člena Poslovnika, je pa Državni zbor opravil prvo
               obravnavo predlaganega zakona. Rok za vlaganje amandmajev se je iztekel v sredo, 3.
               marca 2010, v poslovniškem roku, pa so amandmaje vložili Poslanske skupine SD, Zares,
               DeSUS in LDS k 3., 4., 6., 7., 9., 15., 16., 18. in 22. členu, ter Poslanska skupina
               italijanske in madžarske narodne skupnosti k 4. členu. Pripravljen je bil pregled
               amandmajev, ki ste ga prejeli na klop.  Pripravljen je bil pregled amandmajev, ki ste ga prejeli na
               klop. Pripravljen je pa kolikor vem tudi predlog amandmaja za amandma odbora k 4.
               členu tako da to je vse, kar smo dobili do tega hipa. Odboru predlagam, da po
               končanem glasovanju o amandmajih v skladu s tretjo alinejo 128. člena Poslovnika
               glasuje o vseh členih skupaj.</p>
               <p>Kdo takemu predlogu nasprotuje? <stage>(Ne vidim oporekanja.)</stage></p>
               <p>Bomo tako tudi ravnali.</p>
               <p>Ugotavljam, da je predlog sprejet.</p>
               <p>Pričanjem torej drugo obravnavo predloga zakona, v kateri bomo opravili razpravo in
               glasovanje o posameznih členih predloga in njim vloženih amandmajih. Sprašujem
               ministrico za kulturo, gospo Majdo Širca, če želi v imenu predlagatelja predloga
               zakona podati dopolnilno obrazložitev k členom predloženega zakona?</p>
            </sp>
            <sp xml:id="SDT5-OZKŠŠIM-Redna-015-2010-03-09.sp2">

               <speaker>MAJDA ŠIRCA RAVNIKAR:</speaker>

               <p>Lep pozdrav. Samo eden stavek.</p>
               <p>Rada bi zgolj opozorila, da predlogi amandmajev so plod pripomb Zakonodajno-pravne
               službe in smo jih razumeli zelo nomotehnično ali redakcijsko. V tem smislu bo
               zagotovo tekst bolj jasen, če se podprejo pripombe, ki so večinsko vezane na
               Zakonodajno-pravno službo Državnega zbora. Hvala.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Sprašujem, predstavnico Zakonodajno-pravne službe, ali želi besedo?
               Izvolite.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp4">

               <speaker>KATARINA KRALJ:</speaker>

               <p>Hvala za besedo, gospa predsednica. Mi smo pripravili pisno mnenje, ne bom ga
               ponavljala. Res je tako kot je povedala uvodoma gospa ministrica, večino pripomb je
               nomotehničnega značaja. Pač, opozorili smo na določena neskladja znotraj predloga
               zakona, slabe ubeseditve posameznih členov in večina teh naših pripomb je tudi
               ustrezno upoštevanih v amandmajih koalicijskih poslanskih skupin. Dodatno pa
               opozarjamo, te pripombe nismo dali v našem pisnem mnenju, ker smo bili na to pravno
               vprašanje opozorjeni na seji Odbora za lokalno samoupravo. In sicer, spornost
               predlagane določbe šeste alineje prvega odstavka 4. člena, ki določa, da sklad
               spremlja in nadzoruje delo in porabo javnih sredstev, poudarjam, javnih sredstev
               izvajalcev kulturnih programov in projektov na področju ljubiteljskih kulturnih
               dejavnosti. Sporna je namreč uporaba termina javnih sredstev, kajti ta v skladu z
               ustaljeno ustavno sodno presojo in tudi pozitivnimi predpisi zajema tako sredstva iz
               državnega proračuna kot tudi sredstva iz proračuna lokalnih skupnosti. Taka nadzorna
               funkcija sklada, katerega edini ustanovitelj države je seveda preširoka. Sklad lahko
               nadzira porabo samo tistih javnih sredstev, ki jih bodo omenjeni izvajalci dobili iz
               sredstev državnega proračuna ne pa tistih, ki jih bodo dobili iz sredstev lokalnih
               proračunov. Taka določba nejasna je oziroma preširoka bi bila v nasprotju tako z
               Ustavo kot tudi z Zakonom o lokalni samoupravi, kjer je jasno napisano, kdo lahko
               nadzira javna sredstva pridobljena iz Proračuna lokalnih skupnosti. Država ima to
               zelo omejeno pristojnost, nadzira lahko samo porabo tistih sredstev, ki jih dobi iz,
               ki jih sama da občini v okviru finančne izravnave oziroma namenska sredstva. To je
               tudi v predlogu za amandma odbora  popravljeno in mislim, da bi ga bilo potrebno podreti.
               Hvala.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Mislim, da ste med tem dobili na klop tudi predlog za amandma odbora.
               Predlagam pa, da bi o njem razpravljali, ko bomo prišli do 4. člena. Gospe Kralj, se
               zahvaljujem za povedano. Sedaj sprašujem, ali želi besedo predstavnik Državnega
               sveta? Izvolite, gospod Anton Peršak.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp6">

               <speaker>ANTON PERŠAK:</speaker>

               <p>Hvala. Spoštovana gospa predsednica. Spoštovana gospa ministrica. Član odbora.</p>
               <p>Veste, Državni svet je predstavništvo lokalnih in pa nekaterih nacionalnih interesov
               in v presojah se največkrat ti interesi tudi poskušajo identificirati. Ob tem
               predlogu zakona kakšnih bistvenih pomislekov ni bilo razen s strani delojemalcev se
               je pravzaprav pojavil pomislek, da v organih tega sklada na nobeden način niso
               zastopani zaposleni. Seveda se je zelo hitro izkazalo, da glede na obliko te ustavne,
               če lahko rečem, ker je sklad, to ni možno, po drugi strani je pa bilo tudi na seji te
               komisijo ugotovljeno, da v principu ta stvar, da tako rečem, v principu pravzaprav ne
               deluje kot sklad ali pa vsaj v veliki meri ne. To ime pravzaprav na neki način
               problematično, ker v bistvu gre za neko delovanje, ki je v veliki meri organizacijske
               narave, podpre, itd., ne gre za neko zgolj razdeljevanje sredstev in
               financiranja.</p>
               <p>To je pač tema, ki je najbrž za neko drugo, ampak zdelo se nam je prav, da se na to
               opozori, da se o tem razmišlja in da se pač enkrat v prihodnosti pride do neke
               spremembe, ki ne bo samo zadevala imena pa organizacija pač, da bo res šlo za zavod
               ali karkoli že, ki bo skladen s tem kar pravzaprav počne. Hvala.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospodu Peršaku. Sedaj sprašujem, ali želi besedo predsednik Komisije za
               narodne skupnosti? Če ne želite sedaj lahko počakamo, do trenutka, ko boste
               predstavili amandma. Sprašujem, ali je z nami predstavnik Odbora za lokalno
               samoupravo in regionalni razvoj? Če ne, potem prehajamo na razpravo in glasovanje o
               posameznih členih predloga zakona in odpiram razpravo o 1. členu. Zaključujem
               razpravo o 1. členu. Odpiram razpravo o 2. členu. Ne vidim želje po razpravi.
               Zaključujem razpravo. Odpiram razpravo o 3. členu zakona. Želi kdo razpravljati o tem
               členu in o vloženem amandmaju? Če ne želi nihče razpravljati o tem amandmaju, potem
               zaključujem razpravo in dajem predlog amandmaja na glasovanje. Glasujemo. Zaključujem
               glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Predlog amandmaja k 3. členu je sprejet.</p>
               <p>Prehajam na razpravo o 4. členu in k amandmajem vloženim k 4. členu. Tukaj imamo v
               pregledu amandmajev zapisana dva amandmaja  k
               temu členu pa je na vaši mizi tudi predlog za amandma odbora, torej o treh amandmajih
               bo tekla beseda. Pa dajem vse tri amandmaje hkrati v obravnavo in sprašujem kdo želi
               besedo? Izvolite, dr. Laszlo Göncz.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp8">

               <speaker>DR. LASZLO GÖNCZ:</speaker>

               <p>Hvala lepa za besedo. Torej amandma poslanskih skupin koalicije in amandma odbora
               podpiram. V zvezi z amandmajem katerega sva vložila midva z gospodom Battellijem, pa
               zelo kratek vsebinski prispevek. Do predloga smo se opredelili na osnovi pobude in
               Pomurske kot tudi obalne samoupravne narodne skupnosti in sicer z željo, da se
               dejansko tudi v tem zakonu obelodani tisto kar sicer z javnim skladom za kulturno
               dejavnost tudi do sedaj odlično poteka, torej to sodelovanje. Namreč v peti alineji
               je zgolj nekje nakazano na določbo oziroma na vsebino o čem ne odloča pač ta sklad,
               ker je nek posebni program v okviru dejavnosti narodnih skupnosti o katerem
               neposredno odloča Ministrstvo za kulturo v sodelovanju s pristojnima organizacijama
               narodne skupnosti. Zato se nam je zdelo, da se tudi zakonsko podkrepi, kljub temu to
               sodelovanje in zato predlagamo to dikcijo, da se dopolni s šesto alinejo predlagani
               4. člen in sicer tako, da se zapiše, da sodeluje z avtohtono italijansko in madžarsko
               narodno skupnostjo ter romsko skupnostjo na področju ljubiteljskih kulturnih
               dejavnosti. Ta predlog v ničemer ne otežuje izvajanje tega zakona, nima niti
               finančnih posledic, bom rekel neposrednih. Tako da, predlagam, da se ta amandma
               podpre in s tem se izboljša besedilo.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi besedo še kdo drug? Izvolite, gospa ministrica.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp10">

               <speaker>MAJDA ŠIRCA RAVNIKAR:</speaker>

               <p>Rada bi komentirala dva amandmaja, ker tretji, nomotehnični, se mi zdi sprejemljiv.
               Ta dva pa sta mogoče rahlo povzročita določeno anomalijo, no vsaj slednji. Jaz moram
               poudariti, da zakon ne ustvarja nobene pozitivne diskriminacije za kakršnakoli
               društva, zaradi tega, ker govori o tem, da se sklad ukvarja z vsemi društvi, vsemi
               organizacijami na področju ljubiteljske kulture in ne izpostavlja kakšno posebej. In
               zdaj s tem amandmajem govorimo, da se vendarle določena pozornost, ki je, kot pravite
               pravilno, že integrirana v samo delo, tukaj podčrta, kar morebiti pa vendarle lahko
               ima določene posledice bodisi v finančnem smisli bodisi v luči tistih, ki bodo
               vprašali zakaj pa tudi mi nismo taksativno našteti, čeprav vemo, da gre tukaj za
               navajanje ustavno priznanih skupnosti. V tej luči bi šlo za neko redundanco in za
               neko ponavljanje oziroma za nek določen odstop, ki seveda se ga nenačelno branimo.
               Govorimo samo o konsistentnosti pravil. Morate pa vedeti, da narodne skupnosti se
               financirajo - no saj to vem, da veste - ampak samo je treba podčrtati, da se narodne
               skupnosti financirajo skozi razpise na Ministrstvu za kulturo, ki so nedvoumni in
               jasni in pravila so določena. Odpreti še poseben poudarek znotraj tega zakona, se zna
               zgoditi, da bo prišlo do določenih podvajanj, nedvomno se bodo društva bistveno
               usmerjala tudi na razpise javnega sklada, kar pomeni, da bo potrebno preverjati koliko jih je tukaj koliko jih je
               tam financiranih in se neka določena, nek določen sistem lahko uredi drugače.
               Poudarjam pa, da ne izpostavljamo nobenih, ampak govorimo o zakonu, ki ga imamo sedaj
               na mizi, o enakopravni participaciji vseh oblik društev. Tako, da iz tega pogleda bi
               prišlo do enega izpostavljanja, ki lahko povzroči več nesporazumov kot kaj
               drugega.</p>
               <p>Kar se pa tiče amandmaja, ki smo ga sedaj dobili na mizo; verjamem, da je skladen z
               neko logiko predpisov, ampak pri tem bi bilo potrebno nekaj poudariti. Pravite, da
               sedaj naj sklad nadzoruje porabo tistih sredstev, ki so pridobljeni iz proračuna
               Republike Slovenije, da ne bi slučajno nadzoroval tudi porabo tistih sredstev, ki
               prihajajo iz lokalnih skupnosti. In vemo, da v tem budžetu skupni vsoti je približno
               6% sredstev, ki prihajajo iz lokalnih skupnosti in jih sklad s pooblastilom lokalnih
               skupnosti oziroma z medsebojno pogodbo razdeljuje. Sedaj opozarjam, mogoče bi
               pomislili vendarle na to ali bo sedaj sklad dolžan nadzorovati porabo samo teh
               sredstev, ker so iz državnega proračuna, potem so še donacije in sponzorska, to tudi
               recimo nista več, če bo ta amandma sprejet, dolžni nadzorovati. In kdo bo potem pa
               nadzoroval tisti delež 6%. Hočem reči, sredstva, javna, je potrebno nadzorovati. In
               imamo predpise, ki to narekujejo. Zdaj, s tem amandmajem, ki ste ga prinesli na mizo,
               danes pa predpostavljate, da naj javnih sklad pazi kako se porablja, samo tisti del
               sredstev, ki ga nakazuje država v javni sklad, ki seveda je avtonomen pri upravljanju
               z njim. Tako da, če v tem času mogoče še opravite ta premislek, nimamo nič, ne
               spodbijamo vaših pogledov, pravnih, ampak življenje je pa tudi tako, da je treba vse
               nadzorovati, da verjetno lokalne skupnosti s tem seveda ne bi bile prizadete, če bi
               nekdo, če so že zaupale skladu razdelitev denarja oziroma neko poslovanje z njim in
               jih tudi pogodbeno z njimi se zavezale, da bodo to počeli. Če bi še to mogoče
               razmislili, verjetno med tem, ko se bo odvila še diskusija na predlagani amandma.
               Hvala lepa. 
               </p>
            </sp>
            <sp xml:id="SDT5-OZKŠŠIM-Redna-015-2010-03-09.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospa ministrica. Besedo dajem mag. Andreji Rihter.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp12">

               <speaker>MAG. ANDREJA RIHTER:</speaker>

               <p>Hvala lepa za besedo, spoštovana predsednica. Lepo pozdravljeni tudi v mojem imenu.
               Naj povem, spoštovani kolega poslanec, da sem zadržana do tega vašega predloga, ker
               se mi zdi, da nekje izpostavljamo, ali lahko podcenjujemo ali nadcenjujemo nekaj, kar
               je v Sloveniji splošno priznano, javno in ne nazadnje tudi ustaljeno. Sami ste rekli,
               da ni nobenih posebnih posledic. Do sedaj je bila vedno zelo zelo dobra praksa,
               posebej ko govorimo o delu javnega sklada za kulturne dejavnosti. Zato sem sama
               skeptična, saj bi to posebej tudi zapisali, bi dajali lahko dvom o tem, da se do
               sedaj mogoče ni opravljalo vse tako, kakor bi se moglo. Vem, da je javni sklad za
               kulturne dejavnosti do sedaj po vseh kriterijih, kvečjemu še malo bolje, vedno bil v
               vidu prednosti, da se ne nazadnje sredstva avtohtone italijanski in madžarski
               skupnosti ter tudi romski skupnosti podeljujejo kvečjemu s kakšno prioriteto in z
               večjimi kriteriji, kakor pa z zadržkom. Zato se mi zdi, da bi do vseh drugih
               skupnosti in vseh drugih društev lahko bilo to preveč grobo zapisano, ali pa z
               zadržkom.</p>
               <p>Naj se opredelim do tega amandmaja, ki je prišel na mizo. Ne vem, ali to dobro pozna
               Zakonodajno-pravna služba ali tudi ne. Javni sklad za kulturne dejavnosti je seveda
               sklad, ki ne nazadnje skrbi in razdeljuje javna sredstva v celoti in seveda državna
               sredstva in tudi sredstva lokalne skupnosti po istih pravilih in kriterijih. In
               lokalna skupnost verjetno s pogodbo z aktom se točno opredeli kaj in kako bo, ne
               nazadnje porabljeno in na kakšen način. In tukaj absolutno ne razumem te vaše pobude,
               kako se pa sedaj javni sklad za kulturno dejavnost znotraj odloči sam pri sebi, ali
               dve službi, ali kako, sploh ne razumem tega vašega predloga, če sem čisto odkrita,
               kako ste lahko kaj takšnega predlagali. Razumela bi, da ko se pogovarjamo v Državnem
               zboru in tudi Vlada računa s tem, kako bo naredila reformo javnega sektorja, da
               razmišlja o tem, kako bo v prihodnosti organizacija ne nazadnje kulturnih ustanov,
               vendar to bi pa si želela resnično z vaše strani obrazložitev, kako ste prišli, na
               podlagi česa ste prišli do tega predloga. Ker je za mene, ki ne nazadnje zelo dobro
               poznam delo in ustroj javnih zavodov na področju kulture in tudi kje drugje, ta
               predlog enostavno ne razumem in tudi ne razumem, kako bi se lahko javni sklad za
               kulturne dejavnosti znotraj svojega delovanja sploh moral organizirati, da bi lahko
               sledil temu, kar je tu zapisano. Opravičujem sem, ampak moram reči, da brez vaše
               razlage argumentov za to sploh ne morem nadaljevati ali tudi ne nazadnje razmišljati
               o tem. Hvala lepa.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa mag. Andreji Rihter. Ne bi želela komentirati do sedaj povedanega. Samo
               opomnila bi vas, da smo dobili poročilo oziroma mnenje Odbora za lokalno samoupravo
               in regionalni razvoj. Tam je kot mnenje zapisano, da odbor predlog zakona podpira in
               podpira, izrecno je povedano, tudi amandma k 15. členu zakona, ker je bilo tudi
               posebej poudarjeno in je bil ta amandma prvi, ki je bil vložen k predlaganemu zakonu.
               Samo toliko v spomin. Sem pa prepričana, da bo razprava pokazala še druga
               stališča.</p>
               <p>Dejan Levanič, izvolite.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp14">

               <speaker>DEJAN LEVANIČ:</speaker>

               <p>Hvala lepa za besedo. Čisto na kratko. Ker razumem namen kolega poslanca, ki je želel
               s tema dvema amandmajema pač dati neko večjo pozornost ljubiteljskim društvom, torej
               narodnih manjšin, ampak samo da razčistimo. Mislim, če imam prav, da je predlog
               zakona že sedaj v sedmi alineji, recimo, 4. člena določa, da javni sklad sodeluje z
               vsemi društvi. To pomeni, da tudi z društvi, ki prihajajo s strani z organiziranega
               nivoja moči. Ne vem, če sta potem takem amandmaja sploh potrebna. In mislim, da se
               zagotovi namenu, ki ga je gospod poslanec  želel s tem pridobiti oziroma narediti.</p>
               <p>Kot drugo, amandma, ki smo ga dobili na mizo, moram reči, da je to stvar malo večje
               vsebinske razprave, že od nadzora, pa potem do samih izvajalcev. Ne vem, če lahko
               tako na hitro sprejmemo takšen amandma. Hvala lepa.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem dr. Göncz Laszlo. Predem pa boste razpravljali, pa dovolite,
               da obvestim, da bo od tega trenutka naprej mag. Andrejo Rihter s pooblastilom
               nadomeščal poslanec Bogdan Čepič.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp16">

               <speaker>LASZLO GÖNCZ:</speaker>

               <p>Hvala lepa. Predvsem zato, ker alineja, št. 5, v drugem delu nekje poudarja, da javni
               sklad ne odloča oziroma ne financira ne posebno programov italijanske in madžarske
               narodne skupnosti ter romske skupnosti, ker je to pač posebni program. Ravno iz te
               vsebinske določbe izzveni, da javni sklad za kulturne dejavnosti nima
               ...<stage>/Nerazumljivo./</stage> oziroma ne sodeluje z narodnimi skupnostmi, kar pa ni res,
               predvsem zato, tudi v sodelovanju s strokovnjaki smo prišli do neke formulacije, ki
               bi ravno bil odgovor na to vprašanje, da javni sklad sodeluje pri nekih strokovnih
               vprašanjih, pri nekih prireditvah skupnega pomena in tako naprej. Je pa mogoče res
               dejstvo, da lahko se pa tudi, v narekovaju razume to kot neka dodatna pozitivna
               diskriminacija, vendar temu ni tako. Gre izrecno za to, da se negira to, da javni
               sklad ne sodeluje z narodnimi skupnostmi. S tega vidika mislimo, da je ta amandma
               kljub, kako naj rečem, do neke mere neidealnosti še vedno bolj vzdržljiv in bolj
               odslikava dejansko stanje, kot do sedaj predlagana vsebina. Hvala lepa.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala. Besedo dajem mag. Branko Grimsu.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp18">

               <speaker>MAG. BRANKO GRIMS:</speaker>

               <p>Hvala. Vsem prav lep pozdrav. Moram reči, da se v SDS z nekaterimi pripombami
               strinjamo. Podprli bomo, to že na začetku poudarjam, vse predlagane amandmaje. Glede
               izraženih pomislekov pa opozarjamo na naslednje. Prvič, ker se tiče skupnosti, gre za
               avtohtono italijansko in madžarsko narodno skupnost, to sta ustavni kategoriji in ne
               vidimo nobenega razloga oziroma zadržka, da ne bi tak amandma potrdili, se napeljuje
               zgolj k sodelovanju in v ničemer ne postavlja ti dve skupnosti v prednostni položaj.
               Zaradi tega menimo, da je ta amandma skladen z ustavno ureditvijo. Drugo, kar je bila
               pripomba s taktiko "zakuri in pojdi" gospe Rihterjevo v zvezi s predlogom za amandma
               odbora, ga bomo v SDS tudi podprli iz preprostega razloga, ker če gre za pogodbeno
               ureditev, na kar so se sklicevali. Pri pogodbeni ureditvi tak amandma nič ne vpliva
               na sredstva, ki so pogodbeno urejena, potem jasno, da bo v vsakem primeru vršil sklad
               potem tudi kontrolo.  To v
               praksi samo pomeni, da se ne bo mogel vtikati v tiste stvari, ki jih neposredno
               podeljuje lokalna skupnost sama, to pa bi dejansko pomenil problem z vidika ne samo v
               naši Ustavi zagotovljene, ampak tudi evropske listine o lokalni samoupravi
               zagotovljene avtonomije lokalnih skupnosti. Iz teh razlogov bomo, kot rečeno, vse
               amandmaje, ki so predlagani, tako amandma manjšincev, kot tudi predlog za amandma
               odbora podprli.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo dajem poslancu Vitu Rožeju. Izvolite.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp20">

               <speaker>VITO ROŽEJ:</speaker>

               <p>Hvala lepa za besedo. Predvsem bi se želel opredeliti do predloga za amandma odbora.
               Zdaj za enega, za ostala dva, vsaj za enega smo, niti, po razpravah sodeč ni
               problematičen, o predlogu, ki ga je poslanska skupina manjšin pa mislim, da bo še
               debata tudi tekla.</p>
               <p>Kar se pa tega omenjenega predloga za amandma odbora tiče pa bi želel reči, da v
               praksi je seveda velikokrat tako, da recimo na področju investicij, kulturna društva
               sprejmejo, kot piše, tripartitno pogodbo z lokalno skupnostjo in z javnih skladom za
               sofinanciranje, recimo obnove pa investicij v infrastrukturo, ki je v javnem interesu
               in katere lastniki, kulturna društva denimo so, v tem primeru si jaz seveda težko
               predstavljam kateri del tega projekta investicije bo javni sklad nadziral, katerega
               pa ne. Mogoče ni ne zdaj predlagana dikcija, ne ta ki je v amandmaju odbora, najbolj
               točno napisana. Mislim, da vsaj pri teh projektih, ki so tripartitni, bi najbrž da
               moral sklad imeti to možnost, da preveri vse, kar se težko ...<stage>/NErazumvljivo./</stage>...
               strehe potegne črta do kam je pač tista opeka, ki jo je financirala občina, od kje se
               začne skladova in katera je tista iz lastnih sredstev kulturnega društva. Tako, da
               mislim, da bi bilo mogoče modro tukaj eno srednjo pot najti, ki bo seveda tako
               upoštevala avtonomijo lokalne samouprave, kot pravico sklada, da ta javna sredstva,
               ki so iz proračuna Republike Slovenije, nadzira. Ni pa to edini primer investicij. Se
               seveda tudi pri ostalih kulturnih programih in projektih ta sofinanciranja najdejo.
               Vsi bi bili seveda veseli, da bi bilo pravzaprav takih primerov čim več. Ker zgolj
               projektov, ki jih financira sklad, je sicer najbrž, da nekaj, ni pa to za razvoj
               ...<stage>/Nerazumljivo./</stage>... kulturne dejavnosti v Sloveniji dobro. Tako, da upam, da bomo
               še tudi tokom razprave našli skupno besedo, skupno rešitev za ta problem. Hvala.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo razpravljati o predlaganih amandmajih? Izvolite gospod Tršar,
               direktor sklada za kulturne dejavnosti.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp22">

               <speaker>MAG. IGOR TERŠAR:</speaker>

               <p>Hvala lepa za besedo. Torej sklad je v vsem obdobju svojega delovanja se zavzemal, da
               je zagotavljal strokovno in organizacijsko pomoč ljubiteljskim kulturnim društvom,
               zvezam, med katere sodijo seveda tudi društva italijanske, madžarske narodne
               skupnosti in romske skupnosti. Tako smo skrbeli v vseh letih tudi za kakovostno rast
               in promocijo ljubiteljskih kulturnih dosežkov in lahko potrdim, da smo enakopravno
               vodili strokovno organizacijsko pomoč.</p>
               <p>Res pa je, da je v 4. členu pri nalogah sklada, kjer je navedeno odločanje o izbiri
               programov, se pa nanaša na razdelitev sredstev, zdaj to je pa nekaj drugega in zaradi
               tega je tukaj potem v drugem odstavku oziroma v drugem stavku zapisano, da razen
               izbire programov madžarske narodne in romske skupnosti, v katerih neposredno odloča
               ministrstvo kadar gre za razdelitev sredstev.</p>
               <p>Kar se pa tiče amandmajev okrog kontrole oziroma sredstev okoli lokalnih skupnosti.
                   Moram reči, da je javni
               sklad v teh letih dosegel partnerski odnos tudi na področju razdeljevanja sredstev.
               Tudi za mestne občine, kot je Ljubljana, Maribor, Nova Gorica, kjer na osnovi pogodbe
               po pooblastili lokalne skupnosti razdeljujemo sredstva po postopkih, ki jih zakon o
               javnem interesu določa, ki pa nam narekuje tudi nadzor nad temi sredstvi in seveda
               tudi poročamo nazaj lokalni skupnosti, tako da se pridružujem razpravljavcem, da bi
               ta nadzor moral ostati.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa mag. Igorju Tršarju. Želi še kdo besedo? Gospa Kralj, boste vi prosim.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp24">

               <speaker>KATARINA KRALJ:</speaker>

               <p>Hvala. Gospe Rihter ni več. Jaz mislim, da sem dosti jasno o čem je problem teh
               javnih sredstev. Zdaj na podlagi vse te razprave ponovno dodajam. Že prav, tista
               javna sredstva, kot je že predhodnik povedal, ki so na podlagi pogodbe dogovorjena,
               vse tisto bo že nadziral sklad. To dejansko tudi dela. Ampak ta člen tako kot je
               zapisan, ta alineja, saj če upoštevamo vse ostale določbe, neka ustavno skladna
               razlaga bi že prišla tudi do takega zaključka, ampak ko pa govorimo na splošno o
               javnih sredstvih, to je bilo izrecno opozorjeno tudi na Odboru za lokalno samoupravo,
               je pa to enostavno preširok pojem in tu bi morali mogoče res ta amandma, predlog za
               amandma ni najboljši, mogoče bi ga lahko dopolnili do državnozborske seje. Da bi pa
               izključili, se pravi, da bi bil to nadzor nad nesporno, nad državnimi sredstvi, ki se
               mu jih dodelijo, plus na drugih sredstvih, se pravi drugih lokalnih skupnosti, ki jih
               dobijo na podlagi pogodbe, nikakor pa ne na splošno na podlagi javnih sredstev.</p>
               <p>Glede same te nadzorne funkcije. Mi moramo vedeti zaradi razmejitev lokalne skupnosti
               od državne pristojnosti, da je stvar kogentno urejena v zakonu o financiranju občin,
               z zakonom o javnih financah, kjer je zelo natančno kogentno določeno kaj lahko
               ministrstvo v okviru inšpekcijskega nadzora nadzoruje, kaj lahko nadzorni organ
               lokalne samouprave in tu so pristojnosti nesporne, razdeljene, kogentne in kaj na
               primer lahko Računsko sodišče, ki pa lahko vsa javna sredstva in tam v zakonu o
               Računskem sodišču se v tem smislu uporablja termin javna sredstva, ker tam ni sporno.
               Tako, da vseeno vztrajamo, da stvar ni najbolj čista, da bi jo bilo dobro vsaj do
               zbora dodelati. Hvala.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala. Gospod Tone Peršak, izvolite.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp26">

               <speaker>ANTON PERŠAK:</speaker>

               <p>Hvala. Saj po mojem stvar ni tako zapletena. Da ne bi na koncu izpadlo, da je to
               stvar nekega prestiža. Eno ...<stage>/Nerazumljivo./</stage>..., kjer se tako ali tako naredijo neke
               pogodbe in tiste pogodbe določijo tudi največkrat potem kako se to nad izvajanjem teh
               pogodb, recimo to, kar je bilo omenjeno, investicijske pogodbe izvaja nadzor. Drugo
               je pa to, kar hoče, kakor razumem, Zakonodajno-pravna služba. Dejstvo je, da občine
               financirajo lokalne, sofinanciranju lokalne izpostave sklada in ne sklad kar tako in,
               da seveda ima občina po zakonu, kot je bilo rečeno, preprosto pravico in ji te
               pravice nihče ne more vzeti, da njen nadzorni odbor namenskost uporabe teh sredstev
               nadzoruje. Tako, da je mogoče res vprašanje kakšnega pojma vsaj v amandmaju, ampak ta
               stvar ne more biti sporna, da ima občina, ki sofinancira neko izpostavo, poleg tega
               ko je sklad že vse svoje postopke speljal, razpis in razdelil svoja sredstva in tako
               naprej, da pač ima po zakonu pravico z nadzornim odborom se odločiti, da bo</p>
               <p>1 pogledala ali so sredstva
               njena bila namensko porabljena ali ne.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp27">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj bi želela še sama razpravljati. Izvolite gospod Grims.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp28">

               <speaker>MAG. BRANKO GRIMS:</speaker>

               <p>Mogoče samo kot ideja, da bo potem, bi se verjetno potem lahko vsi strinjali, da ne
               izgubljamo časa. Vse bi po mojem mnenju rešilo, če v ta amandma, ki je predlog za
               amandma odbora, dodamo še "in sredstev, ki jih sklad pridobi od drugih pravnih
               subjektov na osnovi ustreznih pogodb" pa je vse zajeto, vse enoznačno in ne more biti
               nobenega dvoumnega tolmačenja v eno ali v drugo smer.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala lepa mag. Grims. Sama sem zagovornica premišljenih amandmajev in takole pisanje
               amandmaja na odboru ni zagotovilo najboljših rešitev. Sem pa želela razpravljati o
               tem, da nisem prej brez namena citirala poročila Odbora za lokalno samoupravo.
               Razpravo na odboru lahko razumemo tudi delno kot razmislek o tem ali je javni sklad
               na taki ravni in v taki obliki ustrezna organizacijska oblika za delo javnega sklada
               za kulturne dejavnosti in iz tega premisleka verjetno sodijo ali v ta razmislek je
               mogoče tudi poseči, ko tipamo z amandmajem, ki naj bi nekatere dileme, ki so resnične
               ali pa navidezne, posegli.</p>
               <p>Sama poznam iz mariborske občine primer, da lahko na lokalna sredstva kandidira tako
               javni sklad za kulturne dejavnosti in do nedavnega, dokler ni na to opozarjalo
               Računsko sodišče, so lahko kandidirala tudi kulturna društva neposredno. Zdaj je to
               financiranje možno samo prek javnega sklada za kulturne dejavnosti, vsaj to
               tripartitno pogodbo je Mestna občina Maribor razdrla in je zdaj samo pogodba med
               mestno občino in med javnim skladom oziroma pa izpostavo.</p>
               <p>Jaz ne vidim nobene težav v tem, da ne bi mogli, če bi bilo potrebno in če bi našli
               res tako dikcijo, da bi bila ustrezna, tega pripraviti do obravnave na plenarnem
               zasedanju, ker bo člen tako ali tako odprt, ker imamo amandma sprejet, predlagan in
               eden od treh amandmajev ni vzbujal debate, tako da člen bo v vsakem primeru odprt, da
               se pa ta stvar temeljito premisli, ker se mi zdi, zdaj smo slišali dve ali tri
               različne variante za to kako naj bi ta predlagani amandma odbora bil oblikovan. Lahko
               gremo pa v drugo smer. Da prekinemo sejo in rečemo v kolikem času je mogoče ta
               amandma pripraviti do take oblike, da bi lahko bil že del dopolnjenega predloga
               odbora. To je tisto, kar sem želela povedati glede tega amandmaja, ki je predlog za
               amandma odbora.</p>
               <p>Zdaj glede amandmaja narodnih skupnosti, Poslanske skupine narodnih skupnosti bi pa
               sama samo eni utemeljitvi ali argumentaciji skušala postaviti v nasprotje svoje
               razumevanje 4. člena. Jaz peto alinejo razumem tako, da se ta nanaša na odločanje o
               izbiri programov in projektov za tiste subjekte, ki opravljajo kulturno dejavnost v
               katerih so vključeni pripadniki  drugih narodnosti, z izjemo obeh avtohtonih narodnih skupnosti in
               etnične romske skupnosti. Jaz se ne bi zdaj igrala s pojmi ustavna manjšina pa
               ustavna kategorija zaradi tega, ker je tudi vsem drugim pripadnikom, tudi ne
               avtohtonih narodnih skupnosti zagotovljena v Ustavi pravica do izražanja njihove
               kulturne identitete in je potemtakem zagotavljanje sredstev in zagotavljanje
               možnosti, da se povezujejo v kulturni dejavnosti potrebna in njim je s to peto
               alinejo tudi nek inštrument za izbiro teh programov zagotovljen. V okviru obeh
               avtohtonih narodnih skupnosti in pa etnične romske skupnosti pa vidim, da imajo ti
               prek celo posebne inštitucije, kar je Urad za narodni skupnosti in prek neposrednega
               odločanja ministrstva o teh stvareh, dovolj vzvodov za to, da je opravljena za
               njihovo delovanje tisto, kar je nujno potrebno in kar smo po Ustavi dolžni tudi
               storiti in se programi presojajo na tisti ravni. Vsi, ne glede na to kakšna društva
               so, ne glede na to ali so, kaj vem kaj bi rekla, društvo nemško govorečih žena v
               Mariboru ali katero koli drugo društvo pa lahko računa iz skladovih kompetenc,
               pristojnosti in delovanja tisto, kar je za vse namenjeno, za vsa društva namenjeno.
               Zaradi tega se meni zdi, da tudi iz poročila ni videti, Komisije za narodni
               skupnosti, da bi tam na komisiji tak predlog amandmaja oblikovali. Komisija se je pa
               kot zainteresirano delovno telo s tem predlogom zakona ukvarjala. To sem hotela samo
               pripomniti k temu, kako sama vidim 4. člen in k njemu vložene amandmaje. Tistega
               tretjega, o katerem smo govorili in ki je rezultat pripomb Zakonodajno-pravne službe
               pa nihče ne komentira, ker mislim, da je nujno potreben. Hvala. Kdo želi besedo?
               Izvolite gospod mag. Branko Grims.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp30">

               <speaker>MAG. BRANKO GRIMS:</speaker>

               <p>Moram reči, da je zelo nenavadna bila ta reakcija, ker če smo kaj želeli v Poslanski
               skupini SDS je, da bi ta zakon, ki se dotika zelo pomembnega področja družbenega
               življenja, torej kulturnih dejavnosti, bil sprejet konsenzno in vse, kar smo do zdaj
               naredili, je bilo zgolj v smeri tega, da bi poiskali rešitve, ki so po našem mnenju
               ustavno nesporne, sami tudi nismo posebnih dodatnih rešitev predlagali in smo tudi z
               besedili, ki smo jih zdaj oblikovali kot dodatek, poskušali razrešiti te pravne
               dileme, ki so bile izpostavljene in z vso odgovornostjo stojim za rešitvami, ki smo
               jih zagovarjali. Vendar smo bili zdaj priča temu, da se iz več kot očitnega
               političnega prestiža temu noče prisluhniti. Pač po logiki, naj cveti tisoč cvetov
               političnega prestiža v tej koaliciji. Samo lepo vas prosim, potem naslednjič na seji
               Državnega zbora naj noben poslanec SD-ja ne zganja cirkusa in demagogije in vpije:
               "Dajte nam pomagati, dajte nam pomagati!" Poskušamo pa še takrat ko to naredimo z
               najboljšo vero, smo kategorično zavrnjeni vnaprej.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala lepa mag. Grims. Dovolila si bom repliko. Vsak poslanec govori po svoji vesti
               in nobeden v poslanski skupini ne bo jemal besede drugemu poslancu poslanske skupine.
               Dr. Lászó Göncz izvolite.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp32">

               <speaker>DR. LÁSZLÓ GÖNCZ:</speaker>

               <p>Hvala lepa. Torej Komisija za narodnosti je obravnavala ta predlog res kot
               zainteresirano delovno telo in kot sem že poudaril, na pobudo obeh dveh krovnih
               organizacij manjšin in je pa bilo stališče nedvoumno. Da naj se v tej smeri nadgradi
               pač to besedilo. Na tisti komisiji nismo bili še, bom rekel, v celoti sposobni
               oblikovati sklepe in zato konkretnega sklepa nismo oblikovali, vendar smo, v
               narekovaju, pač pooblastili poslanca narodne skupnosti pač za to, da to legitimno
               opravi in to sva tudi postorila.  Torej še enkrat poudarjam, gre za besedilo, ki po naši presoji
               izboljša in ne diskriminira v nikakršnem smislu nikogar, ampak izboljša celotno
               zadevo in nekje uprizarja dejansko stanje, ker je to sodelovanje skladno, kot je
               gospod direktor poudaril, tvorno in ni bilo nikakršnih težav. In pri konkretnih
               vprašanjih, torej res je bila ta pomoč izražena in mi nismo imeli pripombe na
               konkretno delovanje sklada v zvezi s tem. Vendar v kontekstu pete alineje je možen
               tudi pogled, kot ste gospa predsednica, vi imeli, ampak jaz mislim, da le bomo bolj
               dosledni in bolj konkretni in tudi do presoje vprašanja ljubiteljske dejavnosti
               narodnih skupnosti bolj vsebinsko izraža, z boljšo vsebino izražali to hotenje, če
               bomo ta predlog sprejeli. Seveda je pa, kot sedaj lahko to ocenimo, stvar koalicije
               če to podpre ali ne podpre. Jaz mislim, da če ne podpre, nedvomno s tem besedilo ne
               bo boljše, kvečjemu s tega vidika bo bolj vprašljiva zadeva. Hvala lepa.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite gospa ministrica.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp34">

               <speaker>MAJDA ŠIRCA RAVNIKAR:</speaker>

               <p>Jaz bi se zavzela za to, da rešimo na odboru vprašanje, ki ga je izzvala danes
               Zakonodajno-pravna služba in da ga zapremo in oblikujemo bolje kot je. Kajti
               spoštovana predstavnica Zakonodajno-pravne službe, tako kot ste vi oblikovali,
               razbili ste pomen stavka. Se pravi, kaj ste naredili. Sedaj ste rekli, da sklad
               spremlja in nadzoruje delo, smo imeli prej. Da spremlja in nadzoruje delo, hkrati pa,
               da tudi porabo javnih sredstev nadzoruje. Z vašo dikcijo pa je prišlo do takega
               razumevanja, da tako nadzor dela in spremljanje samega dela je vezano samo na tisto
               področje kjer gre za kontrolo javnih sredstev iz proračuna Republike Slovenije. S
               tem, ko je odvisni stavek na koncu, pogojuje samo tisto spremljanje in nadzorovanje
               dela, ki je vezano na porabo proračuna. Se pravi, da je smisel javnega sklada
               spodbita. Zato bi prosila, če se tekstovno nekako drugače opredelite do te vaše
               intence, da mora sklad se ukvarjati z nadzorovanjem proračunske porabe samo tistih
               sredstev, ki gredo s proračuna. To se prvi, če bi mogoče zelo natančno gledali, tudi
               ne evropskih ali kakšnih drugih. Tako, da bi mogoče prosila, če bi sedaj to uredili.
               Mogoče s kakšno pavzo ali pa, da damo ta člen na koncu za odločanje.</p>
               <p>Pri sklicevanju na donos z vašim predlogom amandmaja pa prihaja tudi do, mogoče ene
               škode ne pa koristi. Če smo izvzeli društva narodnih skupnosti ven zaradi tega, ker
               neodvisno odločanje na skladu o izviru programa in projektov se dogaja za vse, razen
               za ta društva. Zakaj? Zaradi tega, ker neodvisno odločanje o financiranju vaših
               programov se dogaja na ministrstvu tako, da same zveze rečejo kaj se financira. V
               bistvu na ministrstvu je razpis za narodne skupnosti, ampak na ta način, da so
               konzultirane in da se same skupnosti na nek način opredelijo do načinov. Jasno, ne do
               količine denarja, ampak do prioritet pa ja. Tukaj pa je drugačen način odločanja.
               Zato se tukaj v peti alineji izvzeti ven. Med tem ko pa dejstvo, da se Ministrstvo za
               kulturo z, bom rekla, dosti suverenim načinom odločanja  dogaja financiranje, je nekje logično in v tem smislu
               bi mogoče ta dodatek vam bolj škodil kot koristil. Ampak govorim samo o taksativnem
               razumevanju. Vi pa imate bolj simbolen pridonos k temu dodatku, in če je ta simbolen
               tako pomemben, jaz mislim, da pač mu velja prisluhniti.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospe ministrici. Izvolite, dr. Laszlo Göncz.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp36">

               <speaker>DR. LASZLO GÖNCZ:</speaker>

               <p>Se opravičujem, da se ponovno oglašam, ampak, torej nihče ne dvomi o dobronamernost
               ministrstva. Jaz sem 15 let sam sodeloval neposredno s tem ministrstvom, še v
               prejšnji funkciji kot direktor kulturnega zavoda za madžarsko narodnost in točno
               poznam ta sistem, ampak nisem se hotel v to poglabljati. Torej gre izredno za to, da
               to kar je tukaj v peti alineji omenjeno, to je posebni progam in v to seveda do neke
               mere soditi tudi ljubiteljska dejavnost. Ampak v okviru posebnega programa. Je pa
               tudi nek program sodelovanja, ki ni neposreden program in je tudi neka strokovna
               dejavnost, ki je izven posebnega programa in pri tem lahko prihaja do drugačnega
               tolmačenja s strani narodne skupnosti. Torej jaz sem prepričan, da s predlagano
               verzijo vsekakor vsebinsko nadgradimo ta tekst in približamo dejanskemu in to ni v
               breme niti v škodo niti v dodatna finančna sredstva kogarkoli, še najmanj proračuna.
               Gre za tisto kar že do sedaj deluje.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospa ministrica, izvolite.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp38">

               <speaker>MAJDA ŠIRCA RAVNIKAR:</speaker>

               <p>... ni za prisluhniti temu, da ni nikjer nobenih dodatnih finančnih. To pomeni, lahko
               neko novo širitev programa, absolutno ker strokovno organizacijsko delo ni kar tako.
               Mislim, mogoče bodo želje, ker bo specifičen, povsem nove, v tem smislu velja za
               razumeti, tudi lahko kot širitev.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp39">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospa ministrica. Želi še kdo razpravljati? Med tem sva se z gospo Kralj
               iz Zakonodajno-pravne službe pogovarjali o tem, da je predlog, vsebina na katero se
               nanaša predlog amandmaja odbora, zelo zahtevna, in da tudi krajša prekinitev ne bi
               prinesla dovolj dobre rešitve. Zato predlagam v dogovoru z Zakonodajno-pravno službo,
               da bi to materijo prepustili ureditvi ali predlogu vlade, mi pa bi seveda glasovali o
               tem amandmaju kakršen je pred nami, ne pa v popravljenem besedilu. Sem bila dovolj
               jasna.  Hotela sem v
               diplomatskem jeziku povedati, da niti nismo zadovoljni s tem zapisanim amandmajem,
               niti nismo v tako kratkem času sposobni pripraviti ustreznega amandmaja, ki bi dovolj
               dobro odražal tisto, kar bi moralo biti zapisano v 4. členu. To pa je bilo zdaj zelo
               jasno povedano.</p>
               <p>Želi še kdo razpravljati? Izvolite, gospa ministrica.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp40">

               <speaker>MAJDA ŠIRCA RAVNIKA:</speaker>

               <p>Mislim, da, človek bi pričakoval, da se če se podajajo pripombe zakonodajno-pravne
               narave, da so takšne, ki vzdržijo, ne pa da rušijo koncept. Zdaj tukaj je z vašim
               amandmajem toliko porušen, kolikor ste dali eno maso pod kontrolo različnim
               dejavnostim. Se pravi, nadzorovanjem, spremljanjem in tudi delu. Mogoče bi bilo
               rešljivo to, če bi hoteli slediti intenci, da se sklad ne bi vtikal v porabo sredstev
               lokalnih skupnosti, že toliko boljše, pa se opravičujem, ker moje pravno znanje je
               laične narave, če bi vsaj to razmejitev naredili tako, da bi amandma glasil: Spremlja
               in nadzoruje delo ter porabo tistih sredstev izvajalcev kulturnih programov in
               projektov na področju ljubiteljskih kulturnih dejavnosti, pridobljenih iz proračuna
               Republike Slovenije. Kar pomeni, da je vaša intenca zadovoljena, da naj občina
               nadzoruje svoje, ne pa spravite sklad k delu samo pri spremljanju in nadzorovanju
               dela, kar je prvi stave, samo tistega dela, ki je vezan na javna sredstva iz
               proračuna Republike Slovenije. Vi ste namreč naredili tri postavke skupaj in to ni v
               redu.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp41">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Izvolite, gospa Kralj.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp42">

               <speaker>KATARINA KRALJ:</speaker>

               <p>Hvala za besedo.</p>
               <p>Jaz bi prvo, kot nesporno ugotovila, da predlagana dikcija, tako kot je zdaj ni v
               redu. Termin "javna sredstva" je preširok z vidika kongentnih predpisov drugih
               pomembnih zakonov - Zakona o financiranju lokalnih skupnostih in tudi Zakona o javnih
               financah.</p>
               <p>Drugo. Strinjam se, da je tudi ta dikcija, ki je bila na podlagi naše pripombe
               oblikovana ni dobra. Tudi to je nesporno.</p>
               <p>Zdaj, strinjati se je možno s tem, kar je gospa ministrica rekla, in iz tega tudi
               izhaja moje razmišljanje, da bi bilo nujno to alinejo razbiti na dve alineji. Ena bi
               uredila spremljanje in nadzor nad delom, druga nad porabo. To je tudi nesporno.</p>
               <p>Potem to, kar je zdaj gospa ministrica na koncu predlagala, da bi omejili vse to samo
               na tista sredstva iz državnega proračuna, to pa je šla ravno v nasprotje s tistim,
               kar je prej povedala oziroma kar je povedal gospod predstavnik sklada, ker zdaj pa bi
               izpadla tista, ki so bila pogodbeno iz proračuna plus donacije in tako naprej. Zato
               se stvar začne komplicirati, ni to tako enostavno, še najlažje bi rekli vozi se
               taksativno, se pravi sredstva iz državnega proračuna, potem plus to nesporno tudi
               sredstva iz tretjega odstavka 15. člena, to so ta pogodbena lokalna sredstva, potem
               pa še donacije in vse ostalo. Ampak, jaz ne morem prevzeti odgovornost, da v tako
               kratkem trenutku neko nesporno rešitev da. Hvala.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp43">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Jaz še vedno vztrajam pri svojem predlogu, da je treba stvar premisliti
               natančno in ker bo člen odprt do obravnave na Državnem zboru je ustrezno popravljen
               amandma, ki je predlagan za amandma odbora, mogoče pripraviti, če upoštevamo mnenje
               Zakonodajno-pravne službe, da zdajšnja dikcija ni zadostna in ni dobra, da ni dober
               tudi amandma bomo potem v nadaljevanju naredili, člen je pa vsakem primeru odprt.
               Želi še kdo razpravljati? Izvolite, Ljubo Germič. 
               </p>
            </sp>
            <sp xml:id="SDT5-OZKŠŠIM-Redna-015-2010-03-09.sp44">

               <speaker>LJUBO GERMIČ:</speaker>

               <p>Hvala za besedo, gospa predsednica. Lep pozdrav!</p>
               <p>Jaz se strinjam s tem vašim predlogom glede na to, da rešuje zagato v kateri smo, pri
               čemer se pa sam opredeljujem ali pa usmerjam v tisto zmer razlagi, ki jo je dala
               tukaj Zakonodajno-pravna služba. Kajti, različni viri sredstev zahtevajo tudi
               različne pristojnosti v okviru nadzora in tukaj se mi zdi to opozorilo pomembno. In
               si želim, da bi tukaj nastala neka takšna rešitev v okviru besedila, ki to jasno
               zapiše. Seveda imam pa dileme v zvezi s tem amandmajem, ki je predložen s strani
               poslanske skupine italijanske, madžarske narodne skupnosti iz preprostega razloga,
               ker tukaj s strani ministrstva, torej predlagatelja jasno sledi, da je koncept tega
               zakona osnovan na dejstvu univerzalnosti v odnosu do kogarkoli, ki participira v
               okviru pokrivanja interesov na področju javne kulture. In z izvzemanjem kogarkoli se
               tudi tukaj lahko potem postavi vprašanje odnosa do vseh tistih, ki jih ne izvzamemo,
               pa bi lahko na podlagi tega izvzetja, ki je tukaj predlagano, čutili, da zdaj ne bo
               univerzalnega dostopa in pristopa v odnosu do reševanja teh vprašanj. Bega me ali pa
               nekako odnos v ne podporo tega amandmaja me napotuje tudi sama obrazložitev
               predlagatelja, ki je korektna in poštena, v odnosu do tega kaj je bilo na področju
               ljubiteljske kulture in javnega sklada že do zdaj narejeno. To pa pomeni, da je dobra
               praksa, ki je bila do sedaj vpeljana in sami predlagatelji govorite o tem, da že
               sedaj sodelujejo s posameznimi društvi in da želite omogočiti nadaljevanje
               sodelovanja predvsem v nadaljevanju. Argumenti, ki jih je tukaj predstavilo
               ministrstvo in kako jih jaz razumem v odnosu do tega zakona, se mi zdi, da bi ob
               legitimni izraženi skrbi za to, da ne bi prišlo do napačnega razumevanja pete
               alineje, seveda pod vprašaj postavlja ta dilema univerzalnosti tega zakona, če bi v
               posamezne alineje želeli zapisati komu pa posebej namenjamo še posebno obliko
               sodelovanja. Kajti v to razumevanje takšne alineje bi pa lahko sprožilo pri marsikomu
               drugemu pomisleke, da bi lahko potem bil nekdo v neenakopravnem položaju. Tukaj je ta
               moja dilema o poskušanju razumevanja tega o čemer ste z dodatno obrazložitvijo želel
               podkrepiti ta amandma, hkrati pa recimo že vaša obrazložitev me napotuje k temu, da
               če je neka stvar dobra, če je na neki stvari korektno sodelovanje teče in obrazlagi
               pete alineje z obeh strani, torej z vaše strani kot predlagatelja ali ministrstva kot
               predlagatelja zakona, se mi zdi, da v tem trenutku ne bi s tem amandmajem naredili to
               kar si vi želite, to pa pomeni nadaljevanje dela, ampak dobiti nek poseben poudarek,
               ki pa bi lahko pod vprašaj postavil univerzalen pristop do ljubiteljske kulture v
               Republiki Sloveniji, za katerega pa v okviru sodelovanja z narodnimi skupnosti do
               sedaj, na dobri praksi je osnovan tudi ta zakon, ki je tukaj pred nami zapisan. Hvala
               lepa.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp45">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo razpravljati? Ne vidim te želje. Torej bomo glasovali o
               predlaganih amandmajih. Najprej bomo glasovali o predlogu amandmaja odbora. Želi kdo
               obrazložiti glas? Ne. Potem glasujemo.</p>
               <p>Kdo je za? <stage>(7 članov.)</stage> Kdo je proti? <stage>(4 člani.)</stage></p>
               <p>Predlog amandmaja je sprejet.</p>
               <p>Glasujemo o prvem amandmaju iz pregleda amandmajev, to je dopolnitev 4. člena  dopolnitve Poslanke skupine
               italijanske in madžarske narodne skupnosti, želi kdo obrazložiti glas? Ne, hvala,
               potem glasujemo. Končujem glasovanje. S petimi glasovi za, sedmimi proti ugotavljam,
               da amandma ni sprejet.</p>
               <p><stage>(Za je glasovalo 5.)</stage> <stage>(Proti 7.)</stage></p>
               <p>Gremo k drugemu amandmaju koalicijskih poslanskih skupin. Ta je redakcijske narave.
               Želi kdo obrazložiti glas? Ne. Glasujemo. Končujem glasovanje. S trinajstimi za,
               nobenim proti je amandma sprejet.</p>
               <p><stage>(Za je glasovalo 13.)</stage> <stage>(Proti nihče.)</stage></p>
               <p>S tem je 4. člen končan. Prehajamo na razpravo o 5. členu. Želi kdo razpravljati? Ne.
               Končujem razpravo. Smo pri 6. členu in amandmaju koalicijskih poslanskih skupin. Želi
               kdo razpravljati? Ne. Potem dajem, vprašujem ali želi kdo obrazložiti glas? Ne.
               Glasujemo o amandmaju. Končujem glasovanje. S trinajstimi glasovi za, nobenim proti
               je amandma sprejet.</p>
               <p><stage>(Za je glasovalo 13.)</stage> <stage>(Proti nihče.)</stage></p>
               <p>Smo pri 7. členu. Tudi tu je amandma koalicijskih poslanskih skupin. Želi kdo
               razpravljati? Ne. Glasujemo. Končujem glasovanje. Z dvanajstimi glasovi za, nobenim
               proti, je predlog amandmaja sprejet.</p>
               <p><stage>(Za je glasovalo 12.)</stage> <stage>(Proti nihče.)</stage></p>
               <p>Odpiram razpravo k 8. členu. Želi kdo besedo? Ne. Končujem razpravo. 9. člen. Vložen
               je amandma koalicijskih poslanskih skupin. Želi kdo besedo? Glasujemo. Končujem
               glasovanje. Z dvanajstimi glasovi za, nobenim proti je amandma sprejet.</p>
               <p><stage>(Za je glasovalo 12.)</stage> <stage>(Proti nihče.)</stage></p>
               <p>Ali lahko vprašam, če kdo želi razpravljati k 10., 11., 12., 13., 14. členu? Izvolite
               gospod Vito Rožej, h kateremu? Izvolite. 12. člen.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp46">

               <speaker>VITO ROŽEJ:</speaker>

               <p>Hvala. Opazil sem v poročilu Komisije za narodne skupnosti, da so se izrazili tudi
               pomisleki glede 12. člena, ki naj ne bi omogočal nagrajevanja oziroma podeljevanja
               priznanj za izjemne dosežke na področju kulturne dejavnosti pripadnikom italijanske
               in madžarske narodne skupnosti. Saj tako, sicer verjamem, da je stvar res tako resna,
               samo sem mogoče vseeno želel na to opozoriti in mogoče dobiti kakšno potrditev, da
               temu ni tako. Mogoče, če kolega Göncz ve kaj več o tem povedati ali pa pripravljavci
               zakona. Hvala.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp47">

               <speaker>PREDSEDNICA MAG. MAJDA POTRATA:</speaker>

               <p>Hvala. Mogoče gospod direktor sklada?</p>
            </sp>
            <sp xml:id="SDT5-OZKŠŠIM-Redna-015-2010-03-09.sp48">

               <speaker>MAG. IGOR TERŠAR:</speaker>

               <p>Jaz mislim, da ni dvomov, da velja tako za vsa kulturna društva. To gre za
               podeljevanje vseh značk za pevske zbore, kot tudi druga priznanja.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp49">

               <speaker>PREDSEDNICA MAG. MAJDA POTRATA:</speaker>

               <p>Hvala gospodu mag. Igorju Tršarju. Želite vi? Ne. Izvolite dr. László Göncz.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp50">

               <speaker>DR. LÁSZLÓ GÖNCZ:</speaker>

               <p>Samo en stavek bi dodal. Torej gre za pripombo italijanske narodne skupnosti, ne
               poznam konkretno zadevo, tako, da se ne bi spuščal v neznano vsebino.</p>
            </sp>
            <sp xml:id="SDT5-OZKŠŠIM-Redna-015-2010-03-09.sp51">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo razpravljati k tem členom, ki sem jih naštela? Če ne, smo pri
               15. členu in amandmaju koalicijskih poslanskih skupin pa vprašujem ali želi kdo
               besedo o tem amandmaju? Če ne želi, potem dajem amandma na glasovanje. Glasujemo.
               Končujem glasovanje. Z enajstimi glasovi za, nobenim proti je predlog amandmaja k 15.
               členu sprejet.</p>
               <p><stage>(Za je glasovalo 11.)</stage> <stage>(Proti nihče.)</stage></p>
               <p>K 16. členu je tudi vložen amandma koalicijskih poslanskih skupin. Želi kdo besedo?
               Ne. Glasujemo. Končujem glasovanje. Z enajstimi glasovi za, nobenim proti je amandma
               sprejet.</p>
               <p><stage>(Za je glasovalo 11.)</stage> <stage>(Proti nihče.)</stage></p>
               <p>Sprašujem, ali želi kdo razpravljati o 17. členu? Ne. K 18. členu imamo amandma
               koalicijskih poslanskih skupin. Želi kdo besedo?  Ne. Glasujemo. Končujem glasovanje. 12 glasov za,
               nobeden proti.</p>
               <p><stage>(Za je glasovalo 12.)</stage> <stage>(Proti nihče.)</stage></p>
               <p>Amandma je torej sprejet.</p>
               <p>Zdaj vprašujem ali želi kdo razpravljati o 19., 20. in 21. členu, k tem niso vloženi
               amandmaji? Ne želi. K 22. imamo amandma koalicijskih poslanskih skupin. Želi kdo
               besedo? Ne. Dajem predlog amandmaja na glasovanje. Končujem glasovanje. Z 12 glasovi
               za, nobenim proti je predlog amandmaja sprejet.</p>
               <p><stage>(Za je glasovalo 12.)</stage> <stage>(Proti nihče.)</stage></p>
               <p>V razpravo dajem še preostale člene do konca, se pravi do 24. Nobeden ne želi besede
               in zdaj tako kot smo se dogovorili na začetku obravnave, dajem na glasovanje vse
               člene zakona. Želi kdo besedo pred glasovanjem? Ne. Potem glasujemo. Končujem
               glasovanje. Z dvanajstimi glasovi za, nobenim proti so sprejeti tudi vsi členi
               zakona.</p>
               <p><stage>(Za je glasovalo 12.)</stage> <stage>(Proti nihče.)</stage></p>
               <p>S tem je predlog zakona sprejet. Določiti moramo še poročevalca na seji Državnega
               zbora. Predlagam samo sebe. Kdo nasprotuje temu? Ne. Hvala. Sem vedela, da ste
               vljudni, verjetno še od včerajšnjega dne. Torej s tem je končana tudi 2. točka
               dnevnega reda. Vsem sodelujočim pri obravnavi predloga zakona o javnem skladu za
               kulturne dejavnosti se lepo zahvaljujem in končujem 15. redno sejo Odbora za kulturo,
               šolstvo, šport in mladino. Nasvidenje.</p>
               <stage type="time">(Seja je bila končana 9. marca 2010 ob 15.23 uri.)</stage>
            </sp>
         </div>
      </body>
   </text>
</TEI>
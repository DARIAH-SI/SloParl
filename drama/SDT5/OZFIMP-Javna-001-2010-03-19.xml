<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZFIMP-Javna-001-2010-03-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C629BF4EC137E58DC12576E2004A7E25</idno>
               <idno type="custom" subtype="day">D7F9139D29AE3AE6C12576EF00396CDD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=D7F9139D29AE3AE6C12576EF00396CDD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZFIMP-Javna-001-2010-03-19.OZFIMP" n="001">
               <name>Javna predstavitev</name>
               <date when="2010-03-19"/>
            </setting>
         </settingDesc>
         <particDesc>
            <listOrg>
               <org xml:id="OZFIMP-Javna-001-2010-03-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZFIMP-Javna-001-2010-03-19.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="title">Javna predstavitev mnenj o Predlogu zakona o upravljanju kapitalskih naložb
            Republike Slovenije (ZUKN) druga obravnava</stage>
            <stage type="date">(19. marec 2010)</stage>
            <stage type="chairman">Javno predstavitev mnenj je vodil mag. Anton Rop, predsednik odbora.</stage>
            <stage type="time">Javna predstavitev mnenj se je pričela ob 9.12.</stage>


            <sp who="SDT5:RopAnton">

               <speaker>PREDSEDNIK MAG. ANTON ROP:</speaker>

               <p>Dober dan, lepo pozdravljeni. Spoštovani gostje, poslanke in poslanci.</p>
               <p>Pričenjam javno predstavitev mnenj o Predlogu zakona o upravljanju kapitalskih naložb
               Republike Slovenije, druga obravnava, ki jo organizira Odbor za finance in monetarno
               politiko kot matično delovno telo za obravnavo tega predloga zakona. Odbor je
               določitev za organizacijo te javne predstavitve mnenj sprejel še pričetkom druge
               obravnave predloga zakona na svoji 15. seji, in sicer na predlog poslanske skupine
               SDS. Pozdravljam vse prisotne udeleženke in udeležence javne predstavitve mnenj,
               ministra za finance, ministra za razvoj in evropske zadeve, še zlasti vse vabljene
               goste, ki so se odzvali na vabilo in tudi predstavnike sredstev obveščanja.</p>
               <p>Namen javne predstavitve mnenj je pridobiti dodatna mnenja in stališča o predlogu
               zakona o upravljanju kapitalskih naložb Republike Slovenije, kot podlago za drugo
               obravnavo na matičnem delovnem telesu, ki bo predvidoma 8. aprila 2010, predvsem pa
               pridobiti stališča strokovne in širše javnosti o vprašanjih, ki so izrecno
               izpostavljena v sklicu javne predstavitve mnenj. O razpravi bo pripravljen
               magnetogramski zapis predstavitve, ki ga bodo članice in člani odbora ter
               predlagatelji zakona prejeli, kot gradivo k predlogu zakona za obravnavo na seji
               odbora.</p>
               <p>Naj uvodoma poudarim da smo na seji Odbora za finance opravili že daljšo diskusijo o
               tem predlogu zakona. Menili smo, da je zakon, ki je pred nami izjemnega pomena, da je
               tako izjemnega pomena, da si zasluži javno predstavitev mnenj. Da ne bi bilo
               nesporazumov, mi smo seveda na odboru posebej poudarili, da podpiramo vsa načela, ki
               jih zakon zasleduje, zlasti tista načela, ki jih v kontekstu in luči vstopanja v OECD
               nujno potrebno izpolniti. Seveda pa smo posebej diskutirali zlasti o dveh načelih. To
               je o načelu odgovornosti in načelu transparentnosti in diskusija, razprava na seji
               odbora je pokazala, da nismo bili vsi člani in članice odbora popolnoma prepričani,
               da ta zakon, da ta tekst, da ta predlog resnično zadostuje tema dvema pogojema.
               Torej, da bo tako sprejet zakon omogočil, da se bo lahko na transparenten način
               ugotavljala odgovornost tistih, ki bodo sprejeli strategijo, odgovornost tistih, ki
               bodo potem to strategijo tudi izvajali na operativnem nivoju. Seveda tudi nismo bili,
               nekatere poslanke in poslanci niso bili prepričani, da bo v tem kontekstu
               zagotovljena ustrezna transparentnost, tako sprejemanja odločitev, kot tudi potem
               operativnih ukrepov v kontekstu upravljanja z državnim premoženjem, ki bo preneseno
               na Agencijo, tako kot se v zakonu predvideva njena ustanovitev in delovanje.  Še zlasti so se na odboru
               izpostavila nekatera vprašanja za katera verjamemo, da lahko dobimo kompetentne
               odgovore, tudi od vas, tudi od strokovne javnosti. Najprej nas je zanimalo in smo
               opravili diskusijo o tem kakšne izkušnje v zvezi z upravljanjem premoženja in tudi
               upravljanjem menedžeriranja privatizacijskih izkušenj imamo v Sloveniji, kakšne so
               slabe izkušnje, kakšne so dobre izkušnje, kakšno dobro prakso na tem področju
               vendarle v Sloveniji imamo in bi jo morali ob takšnem zakonu upoštevati in vgraditi v
               zakon. Katere pa so tiste izkušnje, ki se jih moramo izogibati in pri katerih smo
               objektivno delali napake, tisti, ki smo bili tudi vključeni v te procese, tudi sam
               sem imel kar nekaj teh izkušenj, in vse niso bile zelo dobre. Govorim na primer o
               skladu za razvoj, načinu funkcioniranja sklada za razvoj, delovanja in tudi
               upravljanja s premoženjem, ki je bil na skladu za razvoj, o načinu delovanja in
               funkcioniranja na primer Agencije za privatizacijo. Zelo veliko izkušenj imamo na tem
               področju in zelo veliko smo se lahko v preteklosti naučili, zlasti od napak. Ne
               nazadnje, imamo tudi zelo žive diskusije v zvezi z Uradom za varstvo konkurence in
               načinom njegovega funkcioniranja in kako zagotoviti njegovo neodvisnost in če želite
               tudi funkcioniranjem drugih državnih organov in institucij, načinom vplivanja
               politike na te državne institucije in seveda tudi zagotavljanje ustreznega vpliva
               stroke na drugi strani. Vse to so dileme, vse to so stvari, ki bi jih veljalo
               upoštevati pri pripravi zakona in zlasti tudi pri razmišljanju o tem zakonu. In ne
               nazadnje velja upoštevati tudi izkušnje, ki so pri upravljanju z državnim premoženjem
               v tujini. Tudi te izkušnje velja upoštevati. Paradoks tega zakona je, da ima v
               pregledu mednarodnih izkušenj dva primera, ki sta drugačna od tega, ki je
               predstavljen. Tako, da morda bi bilo bolje, če bi tisti, ki so pripravljali, našli
               kakšen primer iz tuje prakse, ki bi bil takšen, kot ga predlagajo, ne dva primera, ki
               sta drugačna od tega, kot ga imamo v tem zakonu. Morda bi se dalo veliko naučiti iz
               italijanske prakse. Kot veste so Italijani imeli podobne institucije, saj po
               informacijah in vedenju, ki ga imam sam, niso bile ravno bleščeče in zelo dobre.</p>
               <p>Torej, kar veliko teh vprašanj se je pojavilo ob obravnavi tega zakona, in dobro bi
               bilo, in jaz imam to upanje, da bomo na nekatera od teh vprašanj dobili odgovore. Vsi
               mi upamo, da bomo imeli tukaj diskusijo, ki ne bo samo enoznačna, ki bo raznoznačna,
               to pomeni, da bomo imeli nekatere razpravljavce, ki bodo zagovarjali zakon, kar je
               prav, kar je normalno in nekatere, ki bodo imeli drugačna stališča. Seveda, vse samo
               z enim namenom, da dobimo čim boljši zakon in čim boljše upravljanje državnega
               premoženja. Jaz si želim takšno diskusijo, želim si čim boljši zakon in želim si
               učinkovito upravljanje državnega premoženja v Sloveniji. In jaz upam, imam veliko
               upanje, da bomo prišli do ustreznih rešitev, ki bodo šle v pravo smer in Sloveniji na
               daljši rok zagotovile učinkovito, transparentno in odgovorno upravljanje državnega
               premoženja.</p>
               <p>Po drugi strani pa bi rad opozoril še na en element o katerem je bilo govora, in
               potem bom sam nehal in dal vam besedo. Ta zakon je treba sprejeti v primernih
               časovnih rokih, tudi zaradi vstopanja Slovenije v OECD in temu smo posvetili posebno
               pozornost tudi v okviru diskusije na odboru, torej predstavniki Vlade so nam
               zagotovili, da tako kot zdaj teče procedura, nam zagotavlja pravočasen sprejem tega
               zakona in izpolnitev vseh tistih pogojev, ki jih moramo izpolniti za to, da končno
               vstopimo v OECD.</p>
               <p>Toliko v uvodu. Sam se bom poskušal izogibati kasnejšim diskusijam. Vsem vam, ki ste
               danes prišli se vam še enkrat zahvaljujem in vam bom dal besedo, da vi poveste kaj si
               vi mislite o tem zakonu, predvsem pa si želimo vaših predlogov kako ta zakon ustrezno
                  izboljšati. Še nekaj
               tehničnih napotkov. Uvodno predstavitev predloga zakona bo podal dr. Franci Križanič
               minister za finance. Temu uvodnemu delu bo sledila razprava, tako kot ste se
               prijavili k diskusiji, seveda vprašanja in komentarji udeleženk in udeležencev.</p>
               <p>Vsi, ki bi radi razpravljali, prosim, da izpolnite prijavnico k razpravi, nekateri
               ste jo že, ki jo imate pred seboj na klopeh in jo oddate, tako da bomo lahko vsakega
               od napovedanih razpravljavk in razpravljavcev tudi predstavili. Vse razpravljavce
               prosim, da svojo diskusijo omejijo tam nekje okrog 10 minut. Odmor ni predviden,
               obveščam pa vas, da si med potekom predstavitve mnenj v avli lahko postrežete s
               sokovi in pijačo. Torej, to je bil tehnični del.</p>
               <p>Zdaj pa prehajamo na vsebinski del, najprej prehajamo na uvodno predstavitev predloga
               zakona.</p>
               <p>Besedo ima minister za finance dr. Franci Križanič, prosim minister.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Spoštovani.</p>
               <p>Z zakonom, o katerem bo tekla današnja javna razprava, je Vlada začela proces
               urejanja kapitalskih naložb države in njihovega razvrščanja po pomembnosti naložb za
               prihodnji razvoj Slovenije. Upravljanje kapitalskih naložb države je danes razpršeno
               po resornih ministrstvih, ki morajo lastniške interese usklajevati z regulatornimi,
               nadzorniškimi in drugimi vlogami, ki jih država opravlja po posameznih področjih. Pri
               izvrševanju teh dvojnih funkcij pa pogosto prihaja do konflikta interesov države na
               eni strani, kot lastnika podjetij, na drugi strani v vlogi regulatorja in nosilca
               resorne politike. Prepletanje sektorskih politik z upravljanjem povzroča
               nepreglednost in nepovezanost med posameznimi upravljavci posameznih naložb,
               neučinkovito in premalo strokovno upravljanje ter zapletene postopke sprejemanja
               odločitev na več ravneh odločanja glede izvajanja lastniških pravic v družbah.</p>
               <p>Prakse uspešnih držav na področju korporativnega upravljanja in priporočila OECD
               napotujejo na ločitev upravljavca državnega premoženja in posledično oblikovanje
               posebnega organa, ki samostojno in neodvisno, strokovno in odgovorno upravlja s
               kapitalskimi naložbami države. Dobro korporativno upravljanje je temelj za učinkovito
               izvajanje lastniških funkcij, tudi in predvsem v primeru ko je lastnik podjetij
               država. Korporativno upravljanje je že po svoji definiciji skupek pravil, predpisov
               in dobrih praks namenjenih za definiranje odnosov med lastniki podjetij oziroma
               delničarji in upravami, ki ta podjetja vodijo. Vendar, korporativnega upravljanja ne
               moremo razumeti zgolj vzpostavitev odnosa med lastniki in upravljavci podjetij,
               korporativno upravljanje ima tudi vpliv na gospodarsko uspešnost podjetij, njihov
               dostop do kapitala in ima tudi širše socialne in institucionalne posledice. Dobro
               korporativno upravljanje prispeva k trajnemu gospodarskemu razvoju z izboljšanjem
               učinkovitosti poslovanja podjetij in njihove konkurenčnosti ter z omogočanjem lažjega
               dostopa do zunanjega kapitala.</p>
               <p>Da bi dosegli cilj izboljšanja upravljanje s podjetji v državni lasti in uvedli dobre
               prakse korporativnega upravljanja, je nujno izpolniti tri osnovne pogoje: zagotovitev
               zaščite zasebne lastnine, funkcionalen pravosodni in regulatorni sistem in
               vzpostavitev pravnih okvirov za ureditev korporativnega upravljanja.</p>
               <p>Zakon o upravljanju kapitalskih naložb Republike Slovenije ima cilj vzpostaviti tak
               način upravljanja kapitalskih naložb države, ki bo omogočil učinkovitejše ravnanje s
               temi naložbam, predvsem pa bo ločil izvajanje lastniške funkcije od drugih funkcij,
               ki jih izvaja država. Zaradi prizadevanj Republike Slovenije za vstop v OECD je
               sprejem zakona ključnega pomena. Rok je do konca aprila, po tem kar smo se zavezali
               na predstavitvi delovanja našega gospodarstva in gospodarskega sistema. Ker delovanje
               OECD temelji na načelih OECD za upravljanje podjetij ter smernicah OECD za
               upravljanje podjetij v državni lasti, so bila priporočila teh dveh smernic zelo
               pomembna pri pripravi zakonodaje s področja kapitalskih naložb države. Tako zakon,
               kot temeljna načela za upravljanje določa načelo preglednosti, načelo
               predvidljivosti, načelo učinkovitosti in načelo odgovornostni. Preglednost
               upravljanja bo v tem, da bodo javno objavljeni, ne samo cilji upravljanja posameznega
               podjetja, ampak tudi postopki in merila za doseganje teh ciljev.</p>
               <p>Prvič v zgodovini Slovenije bo sprejeta strategija upravljanja družb v državni lasti,
               na predlog Vlade jo bo sprejel Državni zbor, kot najvišji politični organ, strategija
               pa bo dostopna javnosti in bo tudi javno predstavljena. Javni bodo tudi letni načrti
               upravljanja, ki jih bo Vlada sprejela na temelju sprejete strategije, in navsezadnje,
               javno bo objavljen tudi kodeks upravljanja gospodarskih družb, v lasti države. Prav
               tako bodo javno objavljeni tudi podatki o doseženih ciljih in rezultatih upravljanja.
               S tem bo mogoče doseči transparentnost pri upravljanju in odgovornost vsakega
               posameznega organa, pri sprejemanju strateških dokumentov. Samo sprejetje načel upravljanja pa ne bo zadostovalo
               za učinkovito upravljanje kapitalskih naložb države. Nujno je poenotenje pravil
               upravljanja in centralizacija upravljavske funkcije, treba je določiti nosilca
               upravljanja - organ, ki bo strokovno usposobljen in odgovoren za izvajanje zahtevnih
               upravljavskih nalog. V procesu priprave zakona se je postavilo vprašanje kakšna naj
               bo organizacijska oblika oziroma status organa, ki bo upravljal s kapitalskimi
               naložbami države. Pri pisanju zakona smo upoštevali izkušnje drugih držav in jih
               prilagodili našemu pravnemu sistemu in posebnostim lastniške strukture v Slovenije.
               Res je, da imajo nekatere države upravljanje urejeno v sestavi raznih ministrstev ali
               Vlade, upoštevati pa je treba, da ti organi upravljajo zgolj z nekaj kapitalskimi
               naložbami, medtem, ko bo agencija upravljala z več kot 120 naložbami, med katerimi je
               veliko število pomembnih strateških naložb, ki bi v primeru da pride do sovražnega
               prevzema povzročile, mislim, lastniška sprememba teh naložb bi utegnila povzročiti
               tudi precejšnje pretrese na trgu dela in tudi na izginjanju srednjega sloja. Tako, da
               gre za strateško izjemno pomemben zakon in izjemno pomembno agencijo, ki bo s temi
               naložbami upravljala.</p>
               <p>Eden od ključnih razlogov za oblikovanje organa za upravljanje v obliki agencije, je
               tudi institucionalna ločenost upravljanja naložb, medtem ko te direktorje
               direktoratov in predstojnike vladnih organov imenuje in razrešuje vlada, bo po
               predlogu amandmajev k zakonu, s katerimi se strinja tudi Vlada, organe agencije
               imenoval Državni zbor, podobno kot jih imenuje v primeru nekaterih regulatornih
               institucij, kot so Računsko sodišče, Banka Slovenije in podobno. Organa agencije sta
               direktor, oziroma po predlogu amandmajev uprava, ki vodi njeno poslovanje in
               organizira njeno delo in svet agencije. Uprava bo sprejemala odločitve o upravljanju
               kapitalskih naložb v okviru strategije upravljanja in letnega načrta upravljanja, za
               pomembnejše odločitve pa bo morala pridobiti soglasje sveta. Svet je sestavljen iz
               neprofesionalnih članov in bo nadzoroval poslovanje agencije, sprejemal ključne akte
               agencije in dajal soglasje k določenim odločitvam upravljanja kapitalskih naložb. V
               okviru agencije bo delovala tudi akreditacijska komisija, kot njeno posvetovalno
               telo, ki bo oblikovala strokovna mnenja o primernosti kandidatov v organih
               gospodarskih družb. Ustanovitev agencije ne bo predstavljala posebno velikega stroška
               za državo, saj bo agencija zaposlovala delavce, ki se z upravljanjem kapitalskih
               naložb že zdaj ukvarjajo po različnih ministrstvih. Poleg tega bo agencija neposredni
               proračunski uporabnik in bodo delavci zaposleni v agenciji vključeni v sistem plač
               državnih uslužbencev. V dosedanjih razpravah se je večkrat izpostavilo vprašanje
               odgovornosti vlade, kot organa izvršilne oblasti pri upravljanju s kapitalskimi
               naložbami po predlogu tega zakona in morebitnega prelaganja odgovornosti na agencijo. </p>
               <p>Zakon natančno ureja odgovornost vsakega posameznega organa pri upravljanju
               kapitalskih naložb in vladi te odgovornosti ne jemlje. Za pripravo strategije
               upravljanja, ki bo kot temeljni akt vsebovala določitev strateških naložb in
               dolgoročne cilje pri upravljanju le-teh so odgovorna resorna ministrstva, ki skupaj z
               agencijo strategijo pripravijo in predložijo najprej v sprejem Vladi. Vlada je
               odgovorna da različne resorne politike v strategiji poenoti in oblikuje skupno vladno
               strategijo. Državni zbor pa je odgovoren za sprejem strategije na nacionalni ravni.
               Za izvajanje strategije je nujno tudi sprejetje letnega načrta, ki ga na predlog
               agencije sprejme vlada. Za dosledno in pravilno izvajanje sprejetja strategije in
               letnega načrta je odgovorna agencija, ki najkasneje do 31. marca vsako leto o
               izvajanju strategije in izvajanju letnega načrta poroča Vladi in Državnemu zboru.
               Ureditev pristojnosti in odgovornosti je v zakonu torej jasno opredeljena in pomeni
               velik korak od dosedanje prakse razdrobljenega upravljanja po posameznih ministrstvih
               in drugih organih. Centralizacija upravljanja kapitalskih naložb ne pomeni prelaganja
               odgovornosti, temveč prenos strokovnega dela na neodvisni organ, medtem pa politična
               odgovornost vlade, kot najvišjega organa izvršilne oblasti ostaja preko sprejemanja
               letnega načrta upravljanja in potrjevanja posameznih programov razpolaganja s
               kapitalskimi naložbami.</p>
               <p>Iz navedenega torej izhaja, da so odveč skrbi o tem, da bo peščica ljudi zaposlenih
               na agenciji odločala o vseh kapitalskih naložbah države. Nasprotno. Agencija bo
               izvrševala naloge, ki jih bosta zastavila Državni zbor in Vlada v strateških
               dokumentih, v strategiji in na podlagi le-te sprejetem letnem načrtu. Razpolaganje s
               premoženjem države bo potekala transparentno, vlada bo morala potrditi program
               razpolaganja za vsako kapitalsko naložbo posebej. V okviru strategije, ki jo bo
               sprejel Državni zbor in letnega načrta upravljanja, ki ga bo sprejela vlada, bo
               agencija s portfeljskimi naložbami razpolaga samostojno, s strateškimi pa po
               predhodnem soglasju vlade. 
               Agencija bo pri svojem delu zavezana k ravnanju v skladu z načelom dobrega
               gospodarstvenika. S tem bom agencija brez zapletenih in dolgotrajnih postopkov na več
               ravneh odločanja gospodarno razpolaga z naložbami na podlagi predhodno sprejetih
               dokumentov.</p>
               <p>V imenu predlagatelja bi rad izrazil željo po plodni razpravi o vsebini zakona in
               ciljih, ki si jih bomo zastavili pri upravljanju kapitalskih naložb države.</p>
               <p>Hvala lepa.</p>
            </sp>
            <sp who="SDT5:RopAnton">

               <speaker>PREDSEDNIK MAG. ANTON ROP:</speaker>

               <p>Najlepša hvala, gospod minister.</p>
               <p>K besedi vabim mag. Mitja Gasparija, ministra brez resorja odgovornega za razvoj.</p>
               <p>Prosim.</p>
            </sp>
            <sp who="SDT5:GaspariMitja">

               <speaker>MAG. MITJA GASPARI:</speaker>

               <p>Gospod predsedujoči, gostje in razpravljavci.</p>
               <p>Sam bom v kratki razpravi opozoril na tri stvari, eno so tehnična vprašanja, drugo in
               tretje pa so vsebinska vprašanja, ki so vezana na to, da je tak zakon, kot ga vlada
               predlaga, potreben, predvsem pa je pomembno povedati, da je treba gledati to tematiko
               v celoti, ne samo zakon, ki je danes na mizi, ampak tudi zakon, ki upam, da bo kmalu,
               to je pa Zakon o Kadu in Sodu. </p>
               <p>Prvič, najprej nekaj tehničnih stvari. Predsedujoči je sicer rekel, da imamo vse
               časovno pod kontrolo. To seveda ni res. Če zakon ne bo sprejet do konca meseca
               aprila, in to smo vedeli že oktobra lansko leto, potem odbor OECD-ja, ki razpravlja o
               teh stvareh, bo pač prestavil svojo sejo glede Slovenije na mesec oktober letošnjega
               leta. Ampak, to ni vsebina, ki bi zdaj opredeljevala način razprave, ker je bilo pač
               omenjeno, da je vse časovno usklajeno. To se pravi, če želimo vsaj formalno izpolniti
               ta pogoj, potem bi moral parlament o tem razpravljati v mesecu aprilu in ne maju.</p>
               <p>Kar se tiče vsebine. Vsebina, najprej izkušnje Slovenije. Izkušnje Slovenije so v
               mnogočem pretežno slabe in ne dobre. Če pogledamo vsaj zadnje desetletje,
               institucije, ki so delovale na tem področju, smo imeli množico institucij - Kad, Sod,
               v neki obliki se je potem pojavil tudi ESU, potem smo imeli vsa ministrstva, in tudi
               Ministrstvo za finance. In kaj se je zgodilo, ko je ta organizacija OECD prišla v
               Slovenijo, lansko leto spomladi, in vprašala neko popolnoma preprosto vprašanje: Ali
               nam lahko daste spisek in bilance podjetij s katerimi država neposredno ali posredno
               upravlja? In do tega spiska nismo prišli, iz preprostega razloga, ker niti enotne
               evidence o tem s kakšnim premoženjem - govorim pa o korporacijskem premoženju, da ne
               bo napačnega dojemanja - s kakšnim razpolagamo in na kakšen način z njim upravljamo.
               Poročilo o teh stvareh na transparenten, pregleden, da tako rečem, način ni v
               Sloveniji. Način upravljanja je evidenten, če pogledate recimo, zdaj se ravnokar
               pogovarjamo o TEŠ-u in tej investiciji. Poglejte kako se upravlja milijardna
               investicija v enem podjetju, ki je hčerinska firma enega holdinga, in boste videli na
               kakšni ravni je ta trenutek slovensko upravljanje z državnim premoženjem.</p>
               <p>Kaj je bila osnovna ideja, in tukaj mislim, da je to minister za finance to korektno
               tudi v začetku povedal, osnovna ideja, in to ni naša ideja, ampak je izkušnja ne samo
               nas, ampak Evrope, da je treba ločiti področje upravljanja, ali če hočete, lastništva
               od področja regulacije in industrijske politike. Zakaj pravim industrijske politike,
               ker mnogo teh, tako imenovanih strateških podjetij je praviloma na področju teh
               osnovnih storitev, kot so transport, kot so energetika in tako naprej. In v tem
               primeru posamezna ministrstva, na drugi strani pa Ministrstvo za finance, opravljajo
               vsaj še dve funkciji poleg upravljanja. To je regulacija, pomemben element delovanja
               posameznih ministrstev znotraj vlade je regulacija, tako ali drugače. Finance,
               gospodarstvo in drugi. In na drugi strani industrijska politika, ukrepi s katerimi
               želi država na mikro ravni dosegati določene optimalne rezultate delovanja ekonomskih
               politik. Če pomešamo te stvari, če znotraj recimo enega ministrstva opravljamo hkrati
               vse - regulacijo industrijsko politiko in upravljanje s premoženje, se ne more
               zgoditi nič pametno dobrega, čeprav na prvi pogled zgleda, da takrat kontroliramo
               situacijo, da je stvar zelo transparentna, ker odloča o vsem minister in da so
               rezultati zaradi tega dobri. Izkušnje v Sloveniji in tudi po svetu so pokazale, da
               temu ni tako in da se v Evropi, vsaj, ali v članica OECD-ja, ki je recimo en dober
               primer, model delovanja na tem področju premika od tako imenovanega
               decentraliziranega, preko dualnega k centraliziranemu. Decentralizirani pomeni, da so lastniška upravičenja
               razpršena med mnoge upravitelje. To je danes približna situacija v Sloveniji. Vmesni
               model, ki se je razvil predvsem v Nemčiji in še nekaterih državah je bil, da se to
               poskuša skoncentrirati okrog Ministrstva za finance, kjer je v končni fazi še vedno
               problem konflikta med upravljanjem in regulatornimi pooblastili. In tretji model, ki
               je v zadnjih 10-ih letih po relativno masovni privatizacijski praksi v Evropi vedno
               bolj razvit, to je centraliziran, kjer se v eni instituciji, ki praviloma ni v tem
               smislu vladna institucija, da je to resorna institucija se koncentrirajo vsa
               upravičenja iz naslova korporacijskega upravljanja ali vladanja, kot se v Sloveniji
               reče. Zakaj? Zato, ker je to profesionalna funkcija, to ni funkcija odločanja, vsaj
               ne glede razpolaganja, ker razpolaganje s premoženjem ostane na tistem, ki je končni
               lastnik, to pa je država oziroma njen predstavnik Vlade.</p>
               <p>Samo kot primer, mimogrede, da povem, Vlada se je v tem trenutku pojavila kot
               skupščina mnogih gospodarskih družb, kar je popolnoma absurdno. 17 ministrov sedi
               tam, kot veliki specialisti za korporacijsko upravljanje in odloča o milijonskih in
               milijardnih odločitvah, brez resnega korporacijskega znanja, se pravi: pravnega,
               ekonomskega, finančnega in še kakšnega. To je neresno. Torej, gre za to, da se ta
               pooblastila skoncentrirajo v organizaciji, ki ima ta profesionalna znanja, ki jih
               razvija, ki jih specializira in ki jih tudi zna prenašati v prakso.</p>
               <p>Drug pomemben element, ki je povezan z Zakonom o Kadu in Sodu je, da bo Slovenija
               slej kot prej morala končno dobiti osnovno strategijo prisotnosti države v privatnem
               sektorju. Če zdaj odmislimo te tako imenovane infrastrukturne sektorje, kjer je, če
               gre za naravni monopol ali če gre za ekonomski monopol so lahko rešitve specifične.
               In zaradi tega je osnovna rešitev tudi v drugem zakonu, ki je povezan s tem zakonom,
               da se seveda država, tam kjer želi ostati pretežni, pomembni, strateški, kakor želite
               to definirati, lastnik in upravljavec, da se to tam jasno definira vnaprej. In da
               zaradi tega država prevzame to premoženje od Kada in Soda, ki nista bila ustanovljena
               in nista bila nikoli namenjena funkciji, ki sta jo opravljala, to pa je korporacijsko
               upravljanje v podjetjih. To sta tipična portfeljska naložbenika, ki morata upravljati
               v imenu in za račun pokojninskega sistema ali denacionalizacijskih postopkov s tistim
               premoženjem, ki je potrebno da se zagotovijo osnovni cilji iz teh dveh strateških
               opredelitev za ta dva investicijska sklada oziroma vzajemna sklada. Prenos tega
               strateškega premoženja na agencijo, in s tem ko država to prenese, tudi za to nekaj
               plača, oblika plačila je pač stvar zakonskega ureditve, se zelo jasno definira na
               katerih premoženjskih upravičenjih država želi ostati in jasno definiranih razlogov -
               strateških, socialnih, ekonomskih in podobno.</p>
               <p>Torej, to je ta osnovni namen. Jaz moram reči, da se mi zdi, da je poskus, tako sem
               tudi razumel predsedujočega v njegovem uvodu, poskus na nek način v Sloveniji
               uveljavitve tega dualnega principa, ki sem ga namenoma omenil, kot neke umestne
               rešitve, ki jo tudi v OECD državah poznajo, po mojem v našem primeru nesmotrno. Pri
               nas se ni izkazalo, da so državni uradniki in konec koncev tudi funkcionarji v
               preteklosti opravljali to funkcijo izjemno kvalitetno in učinkovito. Primerov je
               relativno veliko in jih v nadaljnji diskusiji kdo tudi želi poudariti. Tako na
               finančnem področju kot tudi na drugih področjih, to je infrastruktura, tako prometna
               kot tudi energetska. Zato se mi zdi, da je ta način oblikovanja ne samostojnega
               organa, jaz se konec koncev strinjam tudi s temi amandmaji, ki so bili predlagani, da
               se to prenese na Državni zbor, čeprav kakšne posebne vsebinske razlike med Državnim
               zborom in Vlado na tem področju, moram reči, da ne vidim, da bi bila zaradi tega
               kakšna bistveno večja kvaliteta, če bo o tem odločal Državni zbor, ker bo praviloma
               in primarno odločil politično, seveda, in to pa tudi odloči v končni instanci Vlada,
               ki je pač izbrana po večini, ki je prisotna v Državnem zboru.  Ampak, če je to recimo volja tistih, ki o tem
               na koncu odločajo, je to boljše sprejeti, kot pa se zatakniti ob tem in ostati brez
               rešitve, ki je v principu boljša, kot je sedanja praksa.</p>
               <p>Torej, če zaključim. Ne vidim razloga, da bi se moralo o tem zakonu v drugi obravnavi
               razpravljati, kot da je zakon pred prvo obravnavo. Konec koncev, prva obravnava je že
               dala možnosti za razpravo, ki se zdaj ob drugem branju sicer ponovno odpira. Posebnih
               dilem sam ne vidim, čeprav sem prebral vsa ta vprašanja, ki so bila sprožena, glede
               transparentnosti, odgovornosti in tako naprej. O tem je govoril tudi minister za
               finance in tisto, kar je povedal se tudi sam strinjam. Ni toliko bistveno ali mi
               želimo slediti praksi OECD-ja in časovno nekaj izpolniti, če ne bomo zdaj bomo pa
               morda malo kasneje, bomo pač malo kasneje člani. Gre za naše koristi in naše
               interese, ki jih moramo s temi predpisi tudi zagotoviti.</p>
               <p>Hvala lepa.</p>
            </sp>
            <sp who="SDT5:RopAnton">

               <speaker>PREDSEDNIK MAG. ANTON ROP:</speaker>

               <p>Najlepša hvala.</p>
               <p>Samo pojasnilo glede tehničnega dela, da ne bo kakšnih problemov, da ne bo imel kdo
               slabe vesti, da bo mislil, da zato Slovenija ne bo vstopila v OECD, ker imamo to
               javno razpravo. Torej, mi smo posebej povprašali na odboru predstavnike vlade ali to
               kakorkoli ovira vstop Slovenije v OECD maja. Torej, tako kot je procedura zdaj
               sestavljena, še enkrat da bo jasno, 8. aprila bo seja odbora, in jaz verjamem, da bo
               odbor sprejel, seveda z amandmaji, ta zakon in potem bo lahko 20. aprila to sprejel
               Državni zbor, ker je takrat redno zasedanje Državnega zbora in ne vidim nobenega
               problema pri sprejemanju tega zakona. Vidim pa veliko problemov pri njegovem
               izvajanju in dilem in o tem danes diskutiramo in mislim, da je dobro, da
               diskutiramo.</p>
               <p>Mene zelo veseli, da se je naslednji javil k besedi dr. Rajko Pirnat s Pravne
               fakultete Ljubljana.</p>
               <p>Prosim, profesor.</p>
            </sp>
            <sp who="SDT5:PirnatRajko">

               <speaker>DR. RAJKO PIRNAT:</speaker>

               <p>Najlepša hvala, gospod predsednik. Gospe in gospodje, lepo pozdravljeni.</p>
               <p>Jaz do zdaj nisem bil nikakor vključen ali se nisem ukvarjal s pripravo tega zakona,
               tako da bom imel mogoče nekoliko kritične besede. Jaz se opravičujem, bom tudi
               poskušal dati tudi kakšne sugestije kaj bi naredili. Jaz sem seveda pravnik in bom
               zlasti opozoril na kar nekaj pravnih problemov v zvezi s tem zakonom, pri čemer naj
               kot prvo povem, da zelo podpiram cilje, ki se zasledujejo s tem zakonom, da ne samo
               zaradi vstopanja v OECD, mislim, da tudi zaradi vseh drugih razlogov preglednosti,
               upravljanja z državno lastnino v obliki kapitalskih naložb je zasledovanje teh ciljev
               potrebno.</p>
               <p>Tisto, kar pa nisem prepričan pa je statusna oblika oziroma način kako zakon to
               stori. Najprej naj povem, da so v našem pravnem sistemu agencije regulatorni organi
               in ne organi za upravljanje lastnine. Ravno v tem je prva težava, ki jo vidim.
               Namreč, zakon zasleduje zelo razumljivo in, to zelo podpiram, ločitev regulatorne in
               lastniške funkcije, ampak potem je v uporabi regulatorni mehanizem za izvajanje
               lastniške funkcije Agencije oziroma javne agencije, saj o tem bo še potem rekel nekaj
               besed, so v našem sistemu, tako v Zakonu o državni upravi, kot v posebnem Zakonu o
               javnih agencijah opredeljene kot zlasti posebna oblika pravne osebe javnega prava, ki
               izvaja javna pooblastila, poleg tega pa ima lahko še neke spodbujevalne naloge, kot
               na primer Agencija za knjigo in podobno. Torej, ta agencija bi bila v vsakem primeru
               nekaj zelo posebnega, in se bom dotaknil še vprašanja njene zelo pomanjkljive
               statusne ureditve. Ampak, to je že prvo vprašanje.</p>
               <p>Naslednje vprašanje, in to je po mojem ključno vprašanje, pa je način upravljanja in
               razpolaganja, bolj bom opozoril na pravno dimenzijo, kot na karkoli drugega. Zakon
               nikjer jasno ne pravi ali agencija upravlja in razpolaga v svojem imenu in za svoj
               račun ali v imenu in za račun države. Domnevam, da je mišljeno da v imenu države in
               za njen račun. Samo, to bi kazalo zelo jasno napisati, kajti v mnogih določbah zakona
               postane prav nejasno, agencija na primer pridobiva kapitalske naložbe.  Na drugi strani imamo 67. člen
               Zakona o javnih financah, ki še vedno ostaja v veljavi, ki prepoveduje javnim
               agencijam, da bi pridobivale kapitalske naložbe v gospodarskih družbah. Zdaj, vidite
               da je to čisto en drug koncept, potem vsaj drugače imenujmo to, in mnogo bolje in
               podrobneje uredimo to entiteto, ki bo centralizirano upravljala kapitalske naložbe.
               In ponovno poudarjam, nič nima proti temu, zelo podpiram z eno izjemo, ki jo bom na
               koncu omenil, ki pa je nujna.</p>
               <p>Izpostavljen je tudi problem razmerja do Vlade. Jaz bi to razširil še problem
               razmerja do Državnega zbor. V sistemu delitve oblasti je vendarle treba upoštevati,
               da imata tako Državni zbor, kot zakonodajno telo, kot tudi vlada, kot vrh izvršilne
               oblasti, neke funkcije, jaz jih ne bom na široko elaboriral, vendar ena, zelo zadeva
               celotne javne finance in je temelj 200-letne razdelitve, torej oblikovanja proračuna,
               kot ne, kako bi rekel, nekega skupnega računa države, ampak kot kontrole zakonodajne
               oblasti nad izvršilno. Zdaj, treba je vedeti da razpolaganje, upravljanj je manj,
               ampak razpolaganje z državno lastnino je sestavni del tudi proračunskega odločanja.
               In sedanji sistem je v tem delu, po moje, konsekventno izpeljan, letni program
               razpolaganj sprejme Državni zbora, medtem, ko posamične programe in operativne
               odločitve sprejme vlada. Zdaj je to zabrisano, zdaj je triletna strategija, ki po
               mojem ne bo imela nobenih konkretnejših odločitev, tudi ne vem ali je nujno ali je
               strategija samo triletna, strategije so končno zelo dolgoročne, ampak na vsebino
               korporativnega upravljanja se niti ne spoznam tako. Lahko da je. V vsakem primeru pa
               manjka ta povezanost te strategije s proračunskim odločanjem. In ne pozabiti,
               proračun je ključno sredstvo nadzora zakonodajne oblasti nad izvršilno. In na drugi
               strani je vlada, ki vendarle, kot vrh izvršilne oblasti mora imeti odgovornost za vse
               operativne odločitve. Jaz zelo zagovarjam neodvisne agencije na številnih področjih,
               ampak tam kjer so potrebne. Kajti, vedeti moramo, da neodvisne agencije so izjema od
               splošne odgovornosti izvršilne oblasti. Nujno so potrebne za: energijo,
               zavarovalništvo, trg vrednostnih papirjev, ampak regulatorne. Nisem prepričan, da je
               tako poudarjena neodvisnost potrebna tudi za upravljanje kapitalskih naložb, tako da
               menim, in jaz vidim, da zdaj najbrž ni možnosti popolnoma obrniti sistema, če naj se
               še nekako lovi, da bi bilo smiselno da se vendarle okrepi razmerje do Vlade in
               Državnega zbora v tem smislu, da agencija prevzame strokovne naloge, strokovno delo,
               medtem ko naloge odločanja ostanejo na vladi in Državnem zboru.</p>
               <p>Jaz zelo razumem, da je treba centralizirati tudi kadrovske zmogljivosti, da je treba
               pravzaprav povezano odločati, ampak eno so seveda predlaganje, drugo pa je odločanje.
               In kakor tukaj berem, je po mojem relativno širok spekter odločanja, kar neposredno
               na organih agencije. Zdaj, v predlogu, ki sem ga jaz dobil, so to bolj ali manj trije
               ljudje - en direktor in še nekaj v svetu. Dobro, tudi če bo to razširjeno, se mi zdi,
               da je vendarle za tako pomembno stvar lahko demokratična odgovornost in demokratična
               kontrola posledično premajhna. Tako, da jaz bi svetoval, da se agencija omeji na
               strokovno delo in da ne dobi pooblastila, vsaj ne za razpolaganje v imenu in za račun
               države.</p>
               <p>S tem zvezano je še naslednje vprašanje, ki tukaj ostaja popolnoma nerešeno. Ali so
               kupnine prihodek proračuna, domnevam, da so, naj bi bile, čeprav, kot jaz razumem so
               določbe Zakona o javnih financah, ki to izrecno določajo, se ne uporabljajo za te
               kapitalske naložbe. In tako ostane nekoliko v zraku kaj je s prihodkom, ostane pa tam
               v veljavi neka določba Zakona o javnih financah, ki pravi, da se lahko kupnina nameni
               za pridobitev nove kapitalske naložbe. Kako bo potem s to kupnino, kar neposredno razpolaga agencija, ali bo
               to prihodek proračuna. Jaz sicer domnevam, da bo prihodek proračuna, ker je
               neposredni proračunski uporabnik; mimogrede ostale agencije so posredni, kolikor
               razumem; ampak to bi v vsakem primeru kazalo bolje izdelati. Kar pa bo problem, saj
               čim nekaj postane sestavni del proračuna, pa vendarle preide v, prvič odločanje
               Državnega zbora, kot prihodek in odhodek, in na drugi strani v neposredno operativno
               odločanje vlade znotraj izvrševanja proračuna, in ne vem kako je potem lahko, jaz
               govorim zlasti o razpolaganju, upravljanje je v tem smislu manjša težava. Tako, da
               jaz svetujem, da se okrepi vloga Državnega zbora in vlade, vsaj pri razpolaganju. To
               je po mojem nujno potrebno. Tudi ločitev, to je eden od resnejših problemov, ločitev
               portfeljskih in strateških naložb je po mojem premalo jasno definirana, in bo v
               praksi povzročalo precejšnje težava katera je portfeljska in katera je strateška.
               Tako, da bi recimo, kot se bere so naložbe v vodnogospodarska podjetja strateške
               naložbe države, ker ta vodnogospodarska podjetja opravljajo javno službo, to je treba
               upoštevati. Nekatere, recimo HSE pa ni videti, da bi bila strateška naložba, ker
               opravlja HSE preprosto tržno dejavnost - dobava, trgovanje z električno energijo.
               Mislim, da je treba te opredelitve bolj jasno izdelati in menim, da bi bilo pametno,
               da vlada sprejme preprosto odločitev katere so strateške in katere, in je potem to
               zavezujoče.</p>
               <p>Zdaj, jaz bom naštel še nekaj; se opravičujem, imel sem relativno kratek čas, da sem
               to proučil, nekaj resnih pravnih pomanjkljivosti, ki jih vidim pri tem<gap n="..."/> Zdaj,
               omenil sem že nejasen status agencije. Niti ni rečeno, da je pravna oseba, niti se
               zakon ne sklicuje na Zakon o javnih agencijah. Tako, da zdaj ostanemo nekoliko;
               minister je povedal, da bo Zakon o sistemu plač v javnem sektorju veljal za javno
               agencijo, vendar iz samega zakona to ne izhaja popolnoma jasno. Problem je tudi
               razmerje do zakona o dostopu do informacij javnega značaja - ali je organ v smislu
               tega zakona, upoštevaje obveznosti za varovanje zaupnosti podatkov. En poseben
               problem, ki ga vidim, je zvezan z akreditacijsko komisijo. Ta akreditacijska komisija
               bo morala najprej obdelovati osebne podatke, če<gap n="..."/> Ali veste, dokler je to nekako
               prostovoljno in vsak posameznik da podatke na razpolago, kot se je zdaj v tem
               akreditacijskem svetu dogajalo, saj ne vem kako se je dogajalo, ampak domnevam, da
               tako, je to ena stvar. Ko pa je to zakonska funkcija pravne osebe javnega prava, kot
               je agencija, kajti akreditacijska komisija je samo organ agencije, pa se odpre cel
               kup pravnih vprašanj: Kaj je pravni pomen tega mnenja, ki ga da? Ali mora vsak
               kandidat pridobiti mnenje ali samo tisti, ki hoče? Kajti, gre za mnenje o članih za
               nadzorne svete vsake gospodarske družbe v kateri ima kakršenkoli delež država. Zdaj,
               to bi bilo treba precej bolje urediti, po mojem mnenju, zlasti tudi upoštevaje kaj je
               s pravnim varstvom. Ker, pogoji po zakonu niso določeni, pogoje, kolikor vem, ima ta
               sedanji akreditacijski svet, pač neke razdelane pogoje. Zdaj ali bodo v kakšnem
               podzakonskem predpisu določeni, kakšno je pravno varstvo. Ko se nekaj preseli v
               zakonsko ureditev, pade v domeno poseganja z zakonom in oblastnimi instrumenti, lahko
               tudi v posameznikove pravice glede možnosti zaposlitve, prevzema funkcije in podobno
               in mora biti natančneje urejeno.</p>
               <p>No, nekaj sem že omenil, še vedno je kup detajlov zvezanih z vlogo agencije, kot
               zastopnika države. V zakonu je dano izjemno široko pooblastilo za zastopanje države,
               ki deloma posega, po mojem razumevanju, v Zakon o državnem pravobranilstvu, saj gre
               tudi za zastopanje Vlade pred sodišči. In to, jaz mislim, da bi kazalo razmisliti.</p>
               <p>Ena težava, ki jo vidim, je tudi vodenje evidenc kapitalskih naložb države; te
               evidence so zdaj zahtevane in bi jih moralo Ministrstvo za finance imeti. Zdaj pa je
               napisano nekako tako, da naj bi agencija vodila evidence, kot del centralnih evidenc
               oziroma centralne evidence Ministrstva za finance. Bojim se da bo stvar še nekoliko
               bolj razdeljena in da bo to prej težava, kot boljše vodenje evidenc. Jaz, verjemite
               mi, dobronamerno poskušam opozoriti na možne težave, ki bodo nastale z izvajanjem
               tega zakona, in ne vem kaj se zdaj še da, jaz vidim, da je zakon pravzaprav že v
               drugem branju, kaj se da z amandmaji narediti, ampak vsaj kaj od tega bi se mogoče
               dalo. To o kupnini in pripadnosti kupnine sem že omenil, je pa po mojem zdaj problem,
               da je postopek razpolaganja s kapitalskimi naložbami zdaj precej bolj ohlapno urejen,
               kot je bil Zakon o javnih financah, ki se ne uporablja več za te naložbe. Zakon o
               javnih financah je tudi predvideval neko uredbo, ki je to zelo podrobno uredila. Zdaj
               ne vem, jaz te uredbe ne vidim več, nič več predvideno. Zdaj, ali bo to ostalo čisto
               odprto, potem bo pravno relativno šibko urejeno, jaz bi tudi rad opozoril, da
               prodajne opcije so velik problem in bi svetoval da so prodajne opcije lahko razlog za
               neposredno pogodbo samo če je bila pogodba, v kateri je prodajna opcija določena pa
               na tenderski način sklenjena. Ampak, dobro. To so veliki detajli. Je pa res, da v
               zakonu manjka detajlov. In na koncu naj samo še<gap n="..."/> No, jaz mislim, recimo prenos
               delnice Triglava s Kada je lahko določen problem, oziroma s ZPIZ-a na to agencijo je,
               po mojem, lahko problem, ker seveda donosi kapitalskih naložb bodo tudi domnevno
               prihodek proračuna, čeprav tudi to ni čisto jasno napisano, ampak domnevam, da bi
               tako moralo biti. Med tem, če so na ZPIZ-u, so donosi prihodek ZPIZ-a. In na koncu še
               tisto, kar sem omenil, neskladno z Direktivo 2009/72-ES je da bi država skupaj
               upravljala lastniški delež v Elektro Slovenija in lastniški delež v katerikoli drugi
               elektro firmi. Namreč ta direktiva zahteva tako imenovano lastniško ločitev
               sistemskega operaterja prenosnega omrežja, in če do te lastniške ločitve ne pride je
               treba en kup drugih ukrepov izvesti, pa še tisti so samo izjema. Ima pa posebno
               določbo, ki je bila, zanimivo, dana prav na predlog Slovenije, v času ko je Slovenija
               predsedovala, da če je lastnik v vseh vertikalno integriranih podjetjih na področju
               elektrike, to malo poenostavljam, država, potem za lastniško ločitev zadošča, da te
               lastniške naložbe uporabljajo ločeni in neodvisna upravna telesa. Zdaj, ne sme biti
               torej v istem upravnem telesu. Eno - jaz svetujem, da se Elektro Slovenije izloči,
               vendar mora biti o tem v zakonu posebna določba, ker zakon kar ex lege prenaša v
               upravljanje vse naložbe države.</p>
               <p>Jaz imam toliko. Opravičujem se, da je stvar pozna, da je kritična. Jaz upam, da se
               da še kaj spremeniti z amandmaji.</p>
               <p>Najlepša hvala za povabilo.</p>
            </sp>
            <sp who="SDT5:RopAnton">

               <speaker>PREDSEDNIK MAG. ANTON ROP:</speaker>

               <p>Najlepša hvala, profesor. </p>
               <p>Jaz mislim, da ste dali kar zadostno število koristnih pripomb, in videl sem
               predstavnike Ministrstva za finance, ki so to zelo dobrohotno sprejemali. Tako, da
               verjamem, da bomo do 8. aprila lahko pripravili kakšne koristne popravke in
               dopolnila. Torej, še enkrat najlepša hvala.</p>
               <p>Naslednji je na vrsti gospod mag. Marko Pogačnik, ki se je javil k besedi.</p>
               <p>Prosim, izvolite.</p>
               <p>Za njim je na vrsti mag. Marjan Cerar. 
               </p>
            </sp>
            <sp who="SDT5:PogačnikMarko">

               <speaker>MAG. MARKO POGAČNIK:</speaker>

               <p>Spoštovani predsedujoči, spoštovana ministra, spoštovani gostje.</p>
               <p>V naslednjih nekaj minutah bi rad predstavil svoje mnenje glede na predlog zakona. </p>
               <p>Osebno ocenjujem, da je, cilji so pravi, da je smiselno, da se državne naložbe
               koncentrirajo na eno mesto, da se bo s tem verjetno izboljšala učinkovitost in
               upravljanje z državnim premoženjem. Generalno gledano na sam predlog zakona pa se,
               mislim, da pojavlja predvsem vrsta vprašanj, cilji - mislim, da so definirani
               pravilno, vsebina pa je slaba oziroma v nekaterih momentih tudi zaskrbljujoča.
               Ocenjujem, da gre za zelo pomembno zadevo, ko se razpravlja o tem zakonu. Smiselno pa
               se mi zdi, ena pomembna zadeva tukaj manjka in da bi bilo treba, poleg tega Zakona o
               upravljanju kapitalskih naložb imeti vzporedno na mizi tudi Zakon o preoblikovanju
               Kada in Soda. Da se razpravlja samo o tem zakonu, se mi zdi tukaj noter bistveno
               pomanjkljivo, kajti Kad in Sod verjetno sta glavna igralca na trgu v Sloveniji, ki
               imata kapitalske naložbe. To me mogoče spominja na desetletja nazaj, ko se je
               naredila tovarna, pa so tovarno odprli, kasneje pa so razmišljali kaj bo ta tovarna
               počela. Nujno bi bilo treba, da bi se tukaj noter definiralo kakšno bo preoblikovanje
               Kada in Soda, kajti brez Kada in Soda noter, kaj se bo naredilo - ali bo država
               prevzela te naložbe, ali bosta Kad in Sod še naprej obstajala in konec koncev tudi
               kakšna je sploh še smiselnost Kada in Soda, če se ustanavlja agencija.</p>
               <p>V uvodu, ko ste navedli primerjavo določenih držav, bi jaz priporočil, da se noter
               navede še na kakšen način s tem upravlja Avstrija in kako je Avstrija rešila to
               državno premoženje. Nujno bi bila potrebna obrazložitev s strani predlagatelja kje so
               prednosti, kakšna je dodana vrednost, kakšne bodo finančne izboljšave z ustanovitvijo
               te agencije in izpostavil bi vprašanje ali je sedanja Vlada preklicala dokument, ki
               ga je pripravila prejšnja vlada in sicer o umiku Kada in Soda iz gospodarstva, kjer
               je bilo jasno definirano na kakšen način se bo država umika, naložbe so bile
               razdeljene na tržne, netržne in strateške. Iz uvoda tudi ni razvidno koliko ljudi naj
               bi agencija zaposlovala, kakšna je struktura ustanovitvenih stroškov v višini 340
               tisoč evrov. Noter se navaja, da bodo s tem nastali dodatni stroški državnega
               proračuna zaradi delovanja agencija v višini 450 tisoč evrov in zakaj ponovno najem
               prostorov.</p>
               <p>Tudi iz izhodne strategije, ki jo je pripravila vlada, se uvodoma vidi, da je nastal
               nek nacionalni šport, oziroma zelo popularno ustanovitve določenih agencij. Mislim,
               da te agencije ponovno obremenjujejo državni proračun in da gre to ponovno v breme
               davkoplačevalcev. Nikjer v samem zakonu oziroma uvodu ni razvidno ali se bo na nek
               način s to ustanovitvijo agencije zmanjšali dejanski stroški, ne vem, Ministrstva za
               finance, Ministrstva za gospodarstvo. Kajti, noter se navaja, da bodo določeni
               ljudje, ki so v danem momentu po ministrstvu, ukvarjajo s temi naložbami, prenesene
               na to agencijo. Zaradi centralizacije se pričakuje boljše upravljanje, višji prihodki
               državnega proračuna iz naslova dividend in udeležb na dobičku. Ocenjujem, da je to
               ponovno ena beseda, ki je dana na pamet. Vemo tukaj noter, da je slovensko
               gospodarstvo v globoki krizi. Iz katerega naslova se zdaj pričakuje, da bodo višje
               dividende, da bodo višje udeležbe dobičkov.</p>
               <p>Glede samega zakona, bi imel nekaj konkretnih predlogov, ki se mi zdijo smiselni, da
               bi jih potem predlagatelj tudi v nadaljevanju upošteval. In sicer, pri 9. členu -
               Letni načrt kapitalskih naložb, se navaja, da letni načrt sprejme vlada na predlog
               agencije.  V letnem načrtu
               morajo biti opredeljeni cilji Republike Slovenije za upravljanje kapitalskih naložb
               in ukrepi za usmeritve za doseganje tega cilja. Vse lepo in prav. Dodal pa bi člen v
               katerem se agencija oziroma Vlada Republike Slovenije zavezuje, da se Državni zbor
               seznani z letnim načrtom dela najkasneje do 31. 1. v tekočem letu. Ne zdi se mi
               smiselno, da Državni zbor razpravlja samo o letnem poročilu agencije, ker ponovno
               bomo govorili samo nekaj za nazaj, kar opredeljuje 56. člen, ampak bi bilo nujno
               potrebno da se Državni zbor seznani tudi z letnim načrtom kaj bo agencija počela v
               tekočem letu, kajti tudi ena od smernic OECD-ja, na katerega se tukaj noter v večini
               primerov sklicuje, pravi da je javno razkrita lastniška politika upravljanja podjetij
               v državni lasti najbolj pregledna in odgovorna.</p>
               <p>13. člen - Svet agencije. Zelo zaskrbljujoče. Zakon predvideva tričlanski svet
               agencije. To se mi zdi absolutno premajhna številka. Predlog je zdaj da bi bilo
               minimalno 5 ali 7 članov. V nadaljevanju, ko pogledaš, pa je prav smešno, da naj bi
               bila akreditacijska komisija sestavljena kar iz 7 članov. Svet pa le iz 3.
               Akreditacijska komisija, v nadaljevanju, v 23. členu je zgolj posvetovalno telo, ki
               oblikuje strokovno mnenje o primernosti kandidatov za člane organov gospodarskih
               družb, ima 7 članov. Svet agencije, v 21. členu je opredeljen kakšne so pristojnosti
               in naloge, in jih bom naštel, so da svet nadzoruje poslovanje agencije, izpolnjevanje
               letnega načrta na predlog direktorja, sprejme strategijo letnega načrta upravljanja
               kapitalskih naložb, sprejemanje finančnega načrta agencije, dajanje soglasja k
               pridobitvi in razpolaganju s kapitalskimi naložbami in odločitve v z uveljavljanjem
               glasovalnih pravic na skupščini. In ta svet naj bi imel zgolj tri člane.
               Akreditacijski svet, na drugi strani, ki pa se bo verjetno ukvarjal z nekim ponovno
               političnim kadrovanjem pa 7 članov. Tukaj res predlagam, da predlagatelj razmisli o
               tej smiselnosti na kakšen način se bo dalo.</p>
               <p>29. člen se mi zdi bistveno suhoparen, ki se opredeljuje na razpolaganju s
               kapitalskimi naložbami. Tukaj bi bilo nujno treba opredeliti kaj so portfeljske
               naložbe, kajti za portfeljske naložbe je zelo širok pojem, nekateri pravijo da je to
               5%, nekateri da je to 10. Jaz pa ocenjujem, da je to odvisno od lastniške strukture
               vsake družbe. Ti si lahko portfeljski vlagatelj nekje ko imaš 49%, ko ima nekdo
               zaprto zadevo na 51. Ni pa nujno, da si portfeljski vlagatelj, ko imaš recimo 10, 12
               ali 13%. Lep primer je recimo družba Krka, kjer glede na razpršenost lastništva
               država tudi z enim majhnim deležem obvladuje družbo v celoti. Treba pa bi bilo tudi
               imensko opredeliti kaj so to strateške naložbe. Kajti nujno, preden se ta zakon
               sprejme, je treba povedati ali predlagatelj ali vlada naj povedo katere so strateške
               naložbe te države in katere so portfeljske.</p>
               <p>31. člen pripravljanja dejanj v zvezi z razpolaganjem kapitalskih naložb. Zdaj, ne
               vem na kakšen način je tukaj predlagatelj razmislil, ampak v zakonu piše <q>"Pri
               cenitvah je nujno treba opredeli..."</q> Pri cenitvah bi bilo po moje nujno opredeliti
               vrednost kapitalske naložbe, ne pa tako kot je v zakonu napisano, da zunanje cenitve
               je treba za kapitalske naložbe v katerih imaš več kot 25% delež. V nešteto primerih
               je mogoče 40% delež bistveno manj vreden, kot pa recimo 5 ali 10% določene kapitalske
               naložbe. In tukaj noter jaz predlagam, da se navede konkretna številka od katere
               vrednosti ali je to glede na tržno ali knjigovodsko vrednost, primer, ne vem milijon,
               dva milijona evrov ko je to vredno je treba narediti zunanjo cenitev. Skrbni pregled
               nad 50% je treba narediti, ni pa, bi rekel, smiseln in je v redu.</p>
               <p>Z 31. členom, tukaj pa je po moje največ problemov, največja problematika. V javnosti
               smo poslušali od predlagateljev zakona in drugih zadev, da je ta zakon zelo
               transparenten, da se bo država pač umikala na transparentnost.  Ampak, ko začnem te zakone brati, člene, pa
               vidiš, da je tukaj notri vse drugo pod transparentno. Tudi smernice OECD-ja govorijo,
               da pravni zakonski okvir mora zagotavljati enake možnosti na trgu, podjetja v državni
               lasti in zasebnega sektorja, pa tekmujejo, da bi se izognili izkrivljanja trga. Jaz
               tukaj notri predlagam, da bi moral zakon jasno opredeljevat, da vsi umiki države iz
               gospodarstva, prodaje bi mogle iti preko javnih razpisov. Javni razpisi naj bodo
               objavljeni v enem izmed slovenskih dnevnikov ali v uradnem listu, ne pa tukaj notri,
               da so zadeve ponovno možnosti nekih neposrednih pogodb. In jaz mislim, da je ta zakon
               tukaj notri bistveno slabši kot so tudi mogoče nekateri obstoječi pravilniki Kada in
               Soda ali pa Zakona o javnih financah. In sam imam tukaj notri pomisleke, da so ti
               zakoni napisani z določenim namenom z določenimi špekulacijami. Absolutno bi bilo
               potrebno razmisliti tudi ko bi prišlo do prodaj in ko bi bilo več ponudnikov, da bi
               se za končni izbor odločili za dražbo. Dražba se je v primerih, ko smo še prodajali
               zadevo preko Soda in Kada ko sem jaz ta mandat še imel, da je to najboljši primer
               maksimiziranja same kupnine. In naj se navede v primeru, da je tukaj več ponudnikov,
               se za končno zadevo naredi dražbo. Četrti odstavek 32. člena tako govori o
               neposrednih pogodbah. Tukaj ste dali notri neko zadevo, da neposredna pogodba se
               lahko naredi z zamenjavo kapitalskih naložb. In jaz mislim, da je tukaj potrebno se
               zamisliti in da lahko pride do velikega izkoriščanja tega člena in da se bo v
               nadaljevanju lahko naredilo bistveno kakšno zapiranje oziroma konsolidacija nekaterih
               lastniških deležev. Ponovno je notri, da tiste družbe, ki kotirajo na borzi se lahko
               sklene neposredna pogodba. Jaz bi to zadevo črtal. Če se še enkrat odločimo, če že
               gremo v ta korak, da se sprejme zakon, da se zadeve centralizira, naj se naložbe
               prodajajo preko javnih razpisov ne pa z nekimi neposrednimi povabili na
               <gap n="..."/><stage>/nerazumljivo./</stage><gap n=".."/>d.o.o. in naprej.</p>
               <p>Glede javne ponudbe bi tukaj notri opozoril oziroma smiselno bi se mi zdelo, da bi
               zakon predvideval, da v primeru javne ponudbe, da se mora agencija do te javne
               ponudbe opredeliti najmanj 14 dni pred iztekom ponudbe. Zakaj? Zaradi tega, ker po
               14-ih dnevnih lahko da nekdo kontra ponudb in da bi se izognili tem špekulacijam, da
               bi se prevzemna ponudba sprejemala zadnji dan.</p>
               <p>Omenjene so tukaj notri neke predkupne pravice, jaz ne vem zakaj predkupna pravica,
               kajti s predkupno pravico se poslabša bistvena možnost za maksimizirane kupnine.</p>
               <p>Potem pri 33. členu plačilo kupnine. To se mi zdi, da je nujno potrebno, da se
               definira skrajni rok oziroma v katerem roku agencija mora dobiti denar, kajti 33.
               člen zgolj piše kupnina odprodaj kapitalskih naložb se plača v enkratnem znesku. Pod
               dva pa kupec lahko izjemoma plača kupnino od prodaje kapitalskih naložb v več obrokih
               in nikjer tukaj notri ni opredeljen najkasneje do. Tukaj jaz predlagam, da se naredi
               najkasneje do, mene ne zanima, lahko tudi napišete eno leto ali 60 ali 90 dni, ampak
               naj bo ena cifra, ker nekdo potem lahko to plača tudi v 10. ali 20. letih.</p>
               <p>40. člen prenos kapitalskih naložb na agencijo. Kaj bo z dividendami ZT-ja<stage>(?)</stage>, komu
               to pripada in zakaj se Zavarovalnica Triglav prenaša na agencijo, če so takrat tudi
               predlagatelji grozili z referendumom in vsemi temi zadevami.</p>
               <p>Pa če bi v zaključku še enkrat. Ciliji so pravi, vsebino bi bilo potrebno nujno
               dopolniti oziroma potrebno bi bilo nujno o tem zakonu razpravljati še o
               preoblikovanju Kada in Soda in da se bo vedelo kaj bo s tem. Hvala.</p>
            </sp>
            <sp who="SDT5:RopAnton">

               <speaker>PREDSEDNIK MAG. ANTON ROP:</speaker>

               <p>Najlepša hvala. Na vrsti je mag. Marjan Cerar in za njim Bogdan Čepič.</p>
            </sp>
            <sp who="SDT5:CerarMarjan">

               <speaker>MAG. MARJAN CERAR:</speaker>

               <p>Gospod predsednik, hvala lepa. Jaz bom najprej sistemske pripombe, potem pa nekaj
               konkretnih.  Slovenska uprava,
               tudi po besedah premierja, trpi za hidrokefalnostjo in celulitisom. Imamo preveliko
               glavo na premajhnem trupu, ki tega ne more več živeti in celo ta trup je predebel, je
               okoren, neučinkovit in predrag. To je krasno omenil minister Gaspari, da še ne vemo
               niti koliko premoženja ima ta hidrokefalna glava. In seveda to kaže na to, da čim več
               je agencij, to pa je moja druga pripomba, tem slabše je, tem večja je zmeda in tem
               večja, čisto po sistemski teoriji je neučinkovitost teh agencij. Imamo 73 agencij, s
               tem rojevamo 74 agencijo. Kot davkoplačevalec ostro protestiram proti takem številu
               agencij in njihovim ogromnim stroškom. Od tod sledi naslednji sklep, da če ustanovimo
               to agencijo, moramo ukiniti Kad in Sod in predlagam, da se, in gre kar v ta zakon, da
               se s 1. 1. 2011 ukinita Kad in Sod. Po tem zakonu sta popolnoma nepotrebna. Jaz vem
               da bodo imeli razni drobtinčarji in detajlisti veliko za pripomniti kako da se ne da,
               ampak se da, samo če se hoče. Nič težkega ni to in seveda je treba to narediti.
               Nasploh, gospod poslanec in ob enem tudi predsednik, bi prosil bi moralo<gap n="..."/>
               <gap n="..."/><stage>/Nerazumljivo - slaba slišnost./</stage><gap n="..."/> če koga spet ni, ker nova agencija 75 ali 76
               da mora biti pravilo: Ja, boš dobil to agencijo, ampak boš prej ukinil dve, boš
               naredil vse, da se dve ukineta. Drugače ne bomo mi iz te šlamastike in te revščine v
               katero pada Slovenija nikamor prišli. To predebelo truplo in to predebelo glavo je
               treba, oziroma vodeno glavo je treba na nek način začeti zdraviti in ukinjati. To se
               da zdraviti, to ni nič težkega, ampak treba je imeti prave ljudi, z voljo, energijo
               in znanjem.</p>
               <p>Jaz sem si ogledal, tudi meni je zmanjkovalo časa, na internetu predvsem tri države,
               ki so tu pač omenjene, da imamo vsi mi isti material, Finsko, Francijo in Nemčijo.
               Absolutno seveda odklanjam Francijo, ki ima popolnoma zmeden<stage>(?)</stage> sistem in seveda tudi
               manj učinkovita in slabši del evropske zveze. Odlična je Nemčija, in mi, lepo prosim
               naj ne bomo edine <gap n="..."/><stage>/nerazumljivo./</stage><gap n="..."/> v Evropi, pa če je kje v Evropi kaj dobrega
               pogruntanega, pa dajmo mi to prevzeti in to je Nemčija. Nemčija ima dve fantastični
               izkušnji, tudi za nas popolnoma uporabni. Prvič, se je morala izvleči iz nacistične
               nacionalizacije, ker nacisti so ravno tako nacionalizirali masovno, kot pri nas
               komunisti in potem so morali pogoltniti eno zelo veliko državo s 17 milijoni ljudi,
               to se pravi DDR Vzhodno Nemčijo. Za ta namen so ustanovili <q>"Troe Hant"</q><stage>(?)</stage>, to se
               pravi neko posebno družbo, ki je moral prebavljati vzhodno Nemčijo in jo preličiti
               velikemu bratu zahodni Nemčiji. Ta je bila sicer tako boleča, njen prvi perfekten
               direktor je tako boleče to opravljal, da so nanj naredili atentat in ga ubili, ampak
               naslednica, to pa je bila ženska, ki je končala ta posel, je bila pa ženska, ki je
               bila še boljša od svojega predhodnika in lepota te "Troe Hant<stage>(?)</stage>", te podobne
               agencije, kot jo mi zdaj ustanavljamo je bil rok 10 let. Morala se je ustaviti in
               morala se je samoukiniti, po 10-ih letih je morala pospraviti za sabo. In zdaj moj
               naslednji predlog, ki je konkreten, da gre v zakon kdaj se ta agencija ukine. In
               zahtevam, da se ukine čez 5 let. To se pravi, da je noter končni rok, ukinitev te
               agencije. Zakaj? Zdaj govorim spet kot sistemski teoretik. S tem dajemo v sistem
               energijo in pritisk. Ti ljudje morajo biti dobro plačani, ne bo šel vsak rad v
               podjetje za katerega se točne in sigurno ve, da bo ukinjeno, ampak naredijo en dober
               posel za nas vse. Stvari pospravijo, hišo pospravijo, naredijo vse potrebne registre,
               evidence in seveda razprodajo ali prodajo stvari, ki jih ta vlada, jaz nisem nikoli
               rabil, in ga tudi danes ne bom, država. Lastnica je tu vlada in njena ministrstva.
               Čisto vsak pravnik mi bo potrdil, vlada ima vsa upravičenja  nad lastnino, torej je lastnica. Ni se treba
               sramovati, da je Vlada lastnica. Vsak državljan neke razvite demokratične države ve,
               da je država lastnica in v našem konkretnem primeru finančno ministrstvo je lastnik s
               kontrolno funkcijo premierja, ampak finančno ministrstvo je lastnik vseh teh naložb o
               katerih danes govorimo, kar ste v tekstu, hvala lepa, to ste pametno naredili
               sestavljavci, minister in Helena, da ste povzeli zadeve, pri Nemčiji niste povzeli
               tega, ker je fascinantno, da ima tudi ta <gap n=".."/><stage>/nerazumljivo./</stage><gap n="..."/>jaz sem šel potem
               pogledati na spletno stran kako delajo fantje in dekleta, ki so popolnoma pod
               finančnimi ministrstvom, to ni nič, oder aber<stage>(?)</stage> pa ali je ali ni. To je finančno
               ministrstvo preko inštituta, kot se to imenuje, oni delajo ta izredno pomemben posel
               in konec, stvari so jasne. In tukaj se nehajmo iti v tem zakonu <gap n="..."/><stage>/nerazumljivo./</stage><gap n=".."/>
               Vlada, pa strategijo,<gap n=".."/><stage>/nerazumljivo./</stage><gap n=".."/> to je finančni minister in predsednik tega
               sveta te agencije ful stop<gap n="..."/><stage>/nerazumljivo./</stage><gap n=".."/> jasno, če ga bo pa finančni minister
               kaj lomil ali pa zelo stopil v travo, jasno, da ga potem primerno okara premier, tudi
               če ima nadzorni organ nad sabo. Jaz mislim, da niti ni treba razen dolgih strategij
               kot je že profesor Pirnat omenil, se ni treba kaj zelo z Državnim zborom ukvarjati.
               Avstro-Ogrska je propadla takrat, ko je imela dvovladje, ko je bil madžarski kralj in
               nemški cesar, avstro-ogrski cesar in ni se treba kaj dosti plesti okoli parlamenta in
               ga obremenjevati s tem in zavlačevati postopke. To naj bo jasno, da je konec te
               agencije 31.12.20016 ali 2015 in takrat mora opraviti, pa je vsa strategija jasna kot
               beli dan, se ni treba nič kaj dosti motati, če mora biti takrat vse lepo v privatnih
               rokah, razen tisto kar državo zelo zanima, ker če bomo v takšnem prostem padu kjer
               smo zdaj, kjer še ni videti konca kje se bo ta prosti pad Slovenije ustavil, bomo
               prodali hidroelektrarne, bomo nuklearko morali prodati, mirno, kar Grčijo poglejte,
               bomo morali pristanišče v Kopru prodati in tako dalje, ker nobeden nam ne bo za
               naše<gap n="..."/><stage>/nerazumljivo./</stage><gap n=".."/> pa celulitis plačeval, to je naš pir, to smo mi sami si
               zakuhali in ni kakšnega boga nad nami, pa ni kakšnih komunistov iz Beograda, pa
               kakšnih bruseljskih birokratov, ki nas ovirajo, mi sami smo si to zakuhali. Tako, da
               to je to.</p>
               <p>Kar me še zelo zanima je kdo bo. Zame sta ključni dve osebi v te agenciji, to je
               direktor in predsednik Sveta,<gap n=".."/><stage>/nerazumljivo./</stage>. nadzornik, pa usmerjevalec, eden je
               pa upravljavec<gap n="..."/>direktor, saj vemo kaj direktorji počno in kaj nadzorni sveti počno.
               No, in tu je prav, da sta zelo strokovni osebi, zahtevam pa, da imata oba najmanj pet
               let pozitivnih izkušenj v gospodarstvu na vodilnih mestih od teh desetih let. Je prav
               statut iz birokracije iz administracije, ampak morata prej priti ali potem iti v
               prakso, da vedo o čem se govori pri odprodaji teh naložb ali nakupov. Kot še eno
               stvar pri tem <gap n="..."/><stage>/nerazumljivo./</stage><gap n=".."/> ki je tako, da ima 30.000 recimo kosov za prodati
               trenutno ta inštitut in ima tudi ravno tako kot<gap n="..."/><stage>/nerazumljivo./</stage><gap n="..."/> tempo določen
               3000 na leto mora prodati, pa <gap n="..."/><stage>/nerazumljivo./</stage><gap n=".."/> mora odprodati ali olastniniti.
               Jaz bi tudi dal eno stvar, ki se je tukaj ne predvideva, tudi če država rabi kakšno
               nepremičnino recimo ali kakšne delnice, ne država, ampak Vlada, če Vlada to rabi tudi
               ta agencija zanjo to opravi, isto počne ta nemški inštitut, on tudi nabavlja za
               vojsko, za kakšne druge stvari, ki jih rabi nemška<gap n="..."/><stage>/nerazumljivo./</stage><gap n="..."/> te posle
               opravi, pa zamenjuje in tako dalje, koncesije daje in tako naprej. Oni se zlasti
               ukvarjajo, kar je zanimivo, z opustelimi zemljišči Nata ali bivše DDR vojske, ki mora
               to odprodati, Nemci. In pri nas imamo tudi podobne primere in dajmo to narediti. To
               se pravi ta dva direktorja morata biti visoko strokovna z veliko prakse in dobro
               plačno, to zdaj ni, imata veliko odgovornost, veliko vlogo in ne boste  mogli, pa vam sto teh
               akreditacijskih svetov ne more pomagati, da bo šel zelo dober človek vodilni na
               takšno mesto, je pač tukaj neka izjema za takšne zapletene naloge, ki so pred
               njimi.</p>
               <p>To me pa najbolj moti, to je pa sistemski. Zakaj niste to naredili v skladu z
               zakonodajo Evropske unije? Prijazni ste bili, da ste napisali, da to ni narejeno v
               skladu z zakonodajo, ampak predlagani zakon ni povezan s pravom Evropske unije. Zakaj
               za božjo voljo? Jaz sem navdušen Evropejec in me to moti, da to ni. Kaj pa je bil
               razlog, da ste se izognili temu bistvenemu postopku in tega niste opravili? To morate
               narediti, to zame sploh ni vprašanje.</p>
               <p>Potem skladno z OECD-jem, OECD zahteva, in to je bistvo, čisto na koncu to fino
               <gap n=".."/><stage>/nerazumljivo./</stage><gap n=".."/> v preambuli, da OECD zahteva odgovornost vodstvenega osebja
               takšne agencije. To je treba napisati<gap n="...."/>to pomeni, da mora ta iti, če ni dober, to
               pomeni v katerem primeru se odstavi takšnega direktorja, kje so tiste meje in kaj
               mora biti narobe, da se ga odstavi. On mora vedeti, da mora biti dober, če ne
               bomo<gap n="..."/><stage>/nerazumljivo./</stage><gap n=".."/> nad sabo, če ne bomo tega biča, potem bo tako teklo tako kot
               nam zdaj <gap n="..."/><stage>/nerazumljivo./</stage><gap n=".."/> celulitisu teče.</p>
               <p>Kar bi še opozoril je to, da tudi ni samo nemški primer dober, tudi finski je dober,
               kolikor sem jaz lahko razbral tudi na internetu malo več o tem. Tako, da če imate
               kakšne velike zadržke z nemškim modelom na kakšnih členih, za božjo voljo se pa tudi
               Fincev oprijemate, ki so manjša država, podobno velik narod kot smo mi, Nemci so
               ogromni, 20-krat večji kot mi, ampak Finci pa samo dva do trikrat, pa bi se tisto
               splačalo pogledati. Hvala lepa.</p>
            </sp>
            <sp who="SDT5:RopAnton">

               <speaker>PREDSEDNIK MAG. ANTON ROP:</speaker>

               <p>Najlepša hvala. Še zadnji razpravljavec, gospod Bogdan Čepič, potem bomo pa počasi
               končali. Če želijo predstavniki Vlade kaj odgovoriti na kar je bilo povedano se lahko
               javijo, če ne bomo pa končali. Bogdan, prosim.</p>
            </sp>
            <sp who="SDT5:ČepičBogdan">

               <speaker>BOGDAN ČEPIČ:</speaker>

               <p>Hvala lepa za besedo. Spoštovani minister, državna sekretarka!</p>
               <p>Predgovorca, tako gospod Cerar in gospod Pogačnik, ki je že šel, sta me spodbudila na
               nekaterih stvareh, da bi lahko tudi drugače razpravljal, ampak se bom poskušal držati
               smeri, ki sem si jo zastavil.</p>
               <p>Večno vprašaje vsake politike, ki je na oblasti tudi isto vprašanje tiste politike,
               ki ni na oblasti, je kako in predvsem kdo naj upravlja in razpolaga z premoženjem
               države. To je neko osnovno vprašanje kako in na kakšen način in da bo to upravljanje
               zagotovo najbolj učinkovito in jaz mislim, da je to iskrena želja vseh, ki upravljajo
               z državnim premoženjem ali z vsem zato, da bi bilo to upravljanje vedno najbolj
               učinkovito. Ali je to res tako se pokaže tudi kasneje in primerov slabega upravljanja
               imamo kar nekaj. Vsi se zavedajo, da je tisti, ki razpolaga, ki upravlja z državnim
               premoženjem, seveda v kolikor ga je še ostalo, ima moč, da bo vodil del gospodarstva
               po svoji meri, po svoji politiki, s tem pa tudi prevzema odgovornost za uspešno
               vodenje predvsem podjetij oziroma gospodarskih družb, kjer je delež državnega
               premoženja prevladujoč. Vse politike se zavzemajo, da se mora politika in z njo
               država umakniti iz lastništva in upravljanja gospodarstva z obrazložitvijo, da je
               država slab gospoda. Ali to vedno drži? Zagotovo ne, saj sedaj, ko je gospodarstvo v
               kriz kar nekako kliče po pomoč s strani države in želi, da država vstopi v lastniško
               strukturo in dokapitalizira podjetja ali pa finančne ustanove in tako pomaga reševati
               težave v gospodarstvu in finančnem sektorju. Torej, država le ni tako slab gospodar
               ali pa je to samo zaradi tega, ker so lastniki in menedžmenti v preteklosti jedli s
               preveliko žlico oziroma so obuli prevelike čevlje. Verjamem, da je država mnogokrat
               tudi slab lastnik in že slabši menedžer, saj svojo poslovno politiko usmerja zelo
               kratkoročno, mnogokrat tudi dokaj naivno, da ne uporabim kakšnega bolj sočnega
               izraza, predvsem pa je sektorsko nepovezana in dokaj neenotna, posebej takrat, ko je
               tudi nekakšna sektorska gospodarska politika razdeljena po dejanskih politikah in
               vsaka politika misli, da je to njen volilni uspeh, berimo plen, ki ga lahko v času
               vladanja oblikuje po svoje. V takšnih primerih je Vlada res slab in predvsem
               negospodarni in neodgovorni lastnik in upravljavec državnega in našega premoženja.
               Spremembe na področju upravljanja z državnim premoženjem so nujne, ne glede na to ali
               Slovenija hoče vstopiti v krog držav povezanih v OECD ali pa ne, ker je bila
               dosedanja praksa slaba, včasih celo za državo in gospodarstvo tudi škodljiva. Kako smo doslej upravljali z
               državnim premoženjem? Del politike upravljanja so vodila posamezna ministrstva, del
               politike upravljanja se je vodilo preko vlade. Imamo tudi paradržavne sklad, ki bi
               sicer naj bili pod ingerenco vlade ali parlamenta, v mislih imam Kad in Sod, pa
               seveda največkrat niso, saj so v svojih odločitvah dokaj samostojni tako v upravnih
               kot nadzornih svetih.</p>
               <p>Za obravnavo tega zakona je potrebno tudi imeti v mislih preoblikovanje zakona, ki je
               v nekakšni proceduri, Zakon o preoblikovanju Kada, Soda in DSU-ja, ki celovito
               obravnavata ta problem in ta dva zakona na nek način tudi oziroma tisti drugi zakon
               na nek način jemlje pristojnosti Kadu in Sodu in je to kar je gospod Cerar rekel, da
               na nek način ukinja. Upravljanje se prenaša na eno mesto in to je bistvo tega zakona
               in to ni 74. ali 75. agencija, ampak je potem 72., ker se dve takšni ukinjata, če bi
               šli matematično gledati. In imamo tudi del premoženja, ki bi naj bilo javno in za
               določen namen, to je premoženje, ki ga sedaj upravlja ZPIZ, v mislih imam delež v
               Zavarovalnici Triglav in to je bilo danes tudi omenjeno. V spremembi, in žal mnogi
               razpravljavci niso videli teh amandmajev, ki so bili za drugo branje že pripravljeni
               in bi na mnoga vprašanja, ki so se danes pojavljala, dobili že odgovor, je tukaj
               pojasnjeno kaj je za tem premoženjem. Nekdo je rekel: <q>"Bili smo pripravljeni iti na
               barikade za to premoženje, zato, da ostaja v ZPIZ-u"</q>, in ostaja tam premoženje. Ampak
               gre izvrševanje upravljavski pravic in vodenje upravljanja, ki mora biti celovito in
               ni smiselno, da imamo v nekem premoženju v nekem podjetju tri ali štiri državne
               lastnike, ki vsak vodi svojo politiko in na ta način v bistvu upravljanje
               skoncentriramo na eno mesto in na eno točko. Torej, celotno upravljanje je dokaj
               razpršeno in vpliv Državnega zbora, ki je nosilec neke politike v državi, je
               usmerjeno v to, da sprejme enkrat na leto program prodaje državnega premoženja ob
               sprejemanju proračuna in na obravnavo poročil nekaterih paradržavnih skladov. Če se
               spomnim mi sprejemamo ob proračunu tudi program prodaje finančnega, stvarnega
               premoženja in obravnavamo, če se prav spomnim, v tem letu smo poročilo o delovanju
               Soda, Kada mislim, da niti ne. Torej, imamo en del, ki ga sploh Državni zbor ne
               upravlja. In kaj se ponuja v novem Zakonu o upravljanju s kapitalskimi naložbami?
               Ustavlja se samostojna agencija, ki pa je dejansko del državne uprave, saj je
               opredeljena kot neposredni proračunski uporabnik, in to kar je prof. Pirnat ugotovil,
               gre dejansko za del državnega organa. Torej, je verjetno del teh državnih organov.
               Agencija lahko, bi se verjetno imenovalo tudi drugače, je po sprejetju strateških
               programov in letnih programov samostojna pri izvajanju razvojnih usmeritev Republike
               Slovenije, torej nekdo drug to sprejme, sprejme Državni zbor, sprejme Vlada in ta
               samo izvaja politiko, ki je bila sprejeta na Vladi. Večkrat se je sedaj v razpravi
               tudi omenila odgovornost Vlade pri izvajanju razvojne usmeritve Slovenije kot
               delničarja ali družbenika posameznih družb in način doseganja teh ciljev. Ocenjujem,
               da s predlaganim zakonom v celoti sledimo ciljem, da sta Vlada in Državni zbor v
               celoti odgovorna za izvajanje razvojne politike v Republiki Sloveniji. Sprejem
               strategije upravljanja državnega premoženja, v kateri so opredeljene razvojne
               usmeritve Republike Slovenije kot delničarja in družbenika na način doseganja ciljev,
               so opredeljeni v sektorskih politikah in najmanj določitev strateških naložb in
               deležev Republike Slovenije v posamezni družbi, pripravi Vlada skupaj z nosilci
               sektorskih politik in agencije in predloži Državnemu zboru v potrditev. Torej, ne bo
               več mogoče kar tako v kabinetu ministrov ali predsednika vlade, kot se govori za
               preteklo vlado, da se prodajajo pomembni državni deleži kar po prijateljsko ne glede
               na to ali je bila naložba strateška. Že mogoče, da ni bila opredeljena kot strateška,
               a sedaj ko želijo vstopiti v lastniško strukturi tujci, pa vpijemo, da je to ena od
               strateških naložb države, seveda v mislih imam zelo odmevno prodajo Mercatorja, ki bi
               se naj dogovorila v kabinetu prejšnjega predsednika Vlade brez javne ponudbe in brez
               javnega razpisa, kot je bilo danes rečeno, da je treba biti, in to tisti, ki so
               takrat bili zelo blizu tej vladi in ki so zelo blizu bili tega odločanja. Po
               sprejetju strategije, ki je dolgoročnejša, vsaj triletna, pa se pričakuje sprejem
               letnih programov, ki jih sprejema vlada. Torej, odgovornost vsakokratne vlade za
               upravljanje s kapitalskimi naložbami ni izključena in to moramo videti v predlogu
               proračuna dvoletnem ali enoletnem in pri vsakokratnem rebalansu. To je sestavni del
               teh naložb, to so sestavni deli prihodkov, ki morajo biti v teh poračunih oziroma teh
               poročilih razjasnjeni, razkriti morajo biti, ker je to  sestavni del tega, kot je razkrita vsaka druga
               naložba, ki jo vlada pripravlja. To do zdaj, in tega upravljanja vsaj v tem mojem
               mandatu v Državnem zboru za paradržavne sklade nikdar nismo vedeli. Ne vemo kaj
               delajo nekateri skladi, ki upravljajo, tudi ne kaj ministrstva in kako se odločajo.
               Je pa zagotovo omejena, saj bi v želji do sprememb širše strategije morala priti po
               takšno soglasje v Državni zbor, in tudi to se mi zdi prav. Vladi ne agenciji pa je
               dovoljeno, da tudi med letom na osnovi spremenjenih gospodarskih, finančnih ali
               socialnih razmer spreminja letni načrt o upravljanju kapitalskih naložb. In to je
               njena odgovornost. Spremenijo se strukture na trgu, spremenijo se stvari in vlada
               mora odreagirati, ker je odgovorna za to premoženje.</p>
               <p>Torej, delo agencije je podrejeno vladi in to ni neka paradržavna agencija, ki
               samostojno razpolaga s premoženjem države ali tudi koga drugega, res pa je, da je
               upravljanje skoncentrirano na enem mestu in se bo videlo upravljanje s premoženjem
               kot celota in ne samo po sektorju ali celo izven tega. Zagotovo pa se bo delovanje
               tudi delovanje te agencije videlo v raznih poročilih, finančnih prihodkih, odhodkih
               in stanju premoženja, ki je. Pri obravnavi zakona v prvem branju smo mnogi imeli tako
               pomisleke kot tudi dilemo, ali je smiselno skoncentrirati vso izvršno upravljavsko
               moč, praktično v direktorja in tričlanski svet agencije. Ocenili smo da je to
               prevelika odgovornost in bi lahko prehitro prišlo do posameznih vplivov politike in
               negospodarnega ravnanja. Zato je bilo predlagano, da se uprava poveča na tri člane in
               svet agencije na pet članov. Še bolj smiselno pa se mi zdi, da smo predlagali, da
               tako uprava kot tudi svet agencije na predlog vlade, ta je seveda odgovorna za te
               stvari, potrdi Državni zbor in to s 46 glasovi, z absolutno večino. Po mojem mnenju
               bomo s tem zagotovili, da bo za predlog odgovorna vlada, kot celota in tudi tista
               koalicija, ki je na volitvah dobila mandat volivcev, da gospodarno upravlja z državo
               in njenim premoženjem. S tem bo v veliki meri odpravljena politizacija odgovornih
               funkcij v upravi in svetu agencije, in bodo prišli do veljave predvsem strokovnjaki
               na področju korporativnega upravljanja. In to je bistveni namen ustanavljanja
               takšnega organa oziroma takšne agencije, ki bo celovito upravljala s premoženjem in
               deleži v gospodarski družbi. Zagotovo pa je treba pri pogojih za zasedbo posameznih
               funkcij dobro premisliti kdo je lahko kje. Če je mogoče, s pogojnikom seveda, da je
               pri imenovanju uprave moteče, da je bilo v preteklem mandatu izpostavljen politik,
               nekdo ali na različnih nivojih, zagotovo to ne bi smelo veljati za člane sveta
               agencije. Trdim, da v kolikor politiki izpolnjujejo osnovne pogoje - izobrazba,
               delovne izkušnje, predvsem v gospodarstvu, kot je gospod Cerar rekel, ali v
               znanstveni stroki je lahko poznavanje širše politike samo prednost do uspešnega
               upravljanja takšne agencije, in ne seveda izključujoč element kot imamo zdaj
               zapisano. Poslanci so za štiri leta izključeni iz možnosti delovanja. To je lahko ena
               od spornih stvari in o tem smo z ministrom že govorili. Ampak, če je že to mogoče pri
               sami glavi te agencije, lahko na nek, da ne bi nekdo mislil, je to za svet agencije,
               ki je strokovni organ, ki mora s pomočjo vsega tega opravljati, to ne smelo biti
               moteče, to bi lahko celo bila neka od prednosti poznavanja širše problematike
               tega.</p>
               <p>In strinjam se z mnogimi razpravljavci, bilo je kar nekaj dobrih pripomb, nekaj
               dobrih sugestij, velja jih upoštevati in vnesti v drugo branje v obliki amandmaja,
               zakon je odprt in mislim, da je to seveda možno.</p>
               <p>Hvala lepa.</p>
            </sp>
            <sp who="SDT5:RopAnton">

               <speaker>PREDSEDNIK MAG. ANTON ROP:</speaker>

               <p>Najlepša hvala.</p>
               <p>Prišli smo do konca z razpravljavci.</p>
               <p>V imenu Vlade je želela še državna sekretarka pokomentirati, pojasniti nekaj stvari.
               Verjetno bo čisto vse upoštevano.</p>
               <p>Prosim.</p>
            </sp>
            <sp who="SDT5:KamnarHelena">

               <speaker>MAG. HELENA KAMNAR:</speaker>

               <p>Hvala lepa.</p>
               <p>Torej, jaz bi se vam na začetku zahvalila za vaše prispevke. Bili so zelo dobrodošli
               in v resnici smo ugotovili, da je zakon podnormiran. V tem smislu, da smo sicer bili
               prepričani, da smo nekatera vprašanja, ki so bila danes tu odprta, v resnici skozi
               določbe zakona uredili. Zlasti tista vprašanja, ki jih je zelo jasno predstavil prof.
               Pirnat. Namreč, statusna ureditev agencije. Mi smo pravzaprav besedo <q>"agencija"</q> tu
               uporabili zgolj kot ime, smo pa institucijo postavili v okvir neposrednega
               proračunskega uporabnika in na ta način razumeli, da smo pravzaprav tudi že povedali
               kakšni so odnosi do  države,
               kako je z delovanjem te agencije v smislu ali dela kot agent za državo, torej v imenu
               in za račun države, ker je bilo dejansko mišljeno, ko so vsi neposredni uporabniki v
               takšnem položaju, kar pomeni, da gredo vse kupnine v državni proračun in tudi naša
               povezava z državnim proračunom je bila zamišljena preko letnega programa prodaje
               oziroma razpolaganja s premoženjem in strategija je bila zamišljena kot element
               proračunskega memoranduma, ki je večletni dokument. To res da ni zapisano, in mi bomo
               v nadaljevanju ko bomo pripravili te dokončne amandmaje za naslednje branje skušali
               maksimalno odpraviti te pomanjkljivosti, ki so očitno vodile do večjih nejasnosti v
               sami vsebini zakona, kot smo želeli.</p>
               <p>Morda samo še ena stvar, zdaj gospod Cerar je omenil zakaj nismo sledili evropski
               zakonodaji. Tu preprosto ni direktiv, ki bi bile zavezujoče, zato nismo zapisali, da
               je to v kakršnikoli povezavi z obveznimi akti Evropske unije, ki nas zavezujejo pri
               tem. Tu smo države svobodne kako uredimo ta vprašanja. zato smo se tudi zgledovali po
               OECD standardih.</p>
               <p>Morda samo še to, da bi bila agencija postavljena kot agencija, ki bo imela omejen
               rok trajanja. Jaz se bojim, da do tega nikoli ne bo moglo priti, ker bo verjetno
               država, vsaj v nekaterih segmentih vedno ostala s svojim kapitalskim vložkom. Če si
               samo predstavljam nekatere infrastrukturne dejavnosti, verjetno se ne bo država
               nikoli v celoti umaknila iz teh zgodb, kar pomeni, da več ali manj bo naložbenik in
               zato bo morala imeti nekoga, ki bo s temi naložbami upravljal. Tako, da mi nismo
               videli možnosti, da bi pravzaprav ta omejen rok trajanja že postavili.</p>
               <p>In morda samo še odnos do Kada in Soda. Zdaj, ja, mi smo nameravali pravzaprav ta dva
               zakona obravnavati paralelno, izboljšali bi zadevo, vendar se nam je pri predhodnem
               usklajevanju zakona o preoblikovanju Kada in Soda časovno zadeva nekoliko zamaknila,
               tako da nista, je sicer zakon že v javni razpravi, vendarle ni še tako daleč, kot je
               ta zakon. Vendar ne mislimo, in smo prepričani, da to ni ovira da ne uredimo v celoti
               upravljanja neposrednega finančnega premoženja države. Ker, Kad in Sod v tem trenutku
               nastopata kot posredni lastnik premoženja, in to pravzaprav, ne državnega premoženja.
               Kad ima premoženje, ki je funkciji pokojninskega zavoda oziroma do plačevanja v
               pokojninski sklad, medtem ko je Sod v funkciji poplačevanja denacionalizacijski
               upravičencev in raznih žrtev po posebnih zakonih. Tako, da v tem smislu je Sod
               pravzaprav takšna institucija, ki bo <q>"umrla"</q> leta 2016 in naj bi bili vsi postopki do
               takrat zaključeni. DSU bomo združili s Sodom, tako da bo ena institucija manj. Ali
               bomo Kad ukinili ali zadržali pa se bo izkristaliziralo v naslednjih korakih. </p>
               <p>Torej, še enkrat hvala za vaše prispevke. Mi jih bomo v maksimalni meri upoštevali
               pri pripravi končnega besedila zakona.</p>
            </sp>
            <sp who="SDT5:RopAnton">

               <speaker>PREDSEDNIK MAG. ANTON ROP:</speaker>

               <p>Najlepša hvala.</p>
               <p>Torej, tudi mene veseli, da je očitno današnja diskusija obrodila sadove. Vsekakor bo
               še zelo zanimiva v naslednjih dneh. Pričakujem zanimivo sejo 8. aprila in seveda, vsi
               skupaj upamo in pričakujemo, da bomo na koncu imeli boljši zakon in boljše
               upravljanje državnega premoženja.</p>
               <p>Še enkrat se vsem zahvaljujem za današnjo udeležbo in zaključujem današnjo javno
               predstavitev.</p>
               <p>Najlepša hvala. Nasvidenje.</p>
               <stage type="time">(Javna predstavitev je bila zaključena 19. marca 2010 ob 10.45.)</stage>
            </sp>
         </div>
      </body>
   </text>
</TEI>
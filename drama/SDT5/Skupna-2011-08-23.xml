<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-Skupna-2011-08-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT5-Skupna-2011-08-23.OZKGIP">50E84EE5C8C415E7C12578CC00345C93</idno>
               <idno type="custom" subtype="session" corresp="#SDT5-Skupna-2011-08-23.OZG">ABFFE48580518DB8C12578CD001D34C7</idno>
               <idno type="custom" subtype="day" corresp="#SDT5-Skupna-2011-08-23.OZKGIP">53AD9223960DAF3CC12578FB002A90D2</idno>
               <idno type="custom" subtype="day" corresp="#SDT5-Skupna-2011-08-23.OZG">1B8CFBE3151FD62BC12578FB002A75FD</idno>
               <idno type="URI" corresp="#SDT5-Skupna-2011-08-23.OZKGIP">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=53AD9223960DAF3CC12578FB002A90D2</idno>
               <idno type="URI" corresp="#SDT5-Skupna-2011-08-23.OZG">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=1B8CFBE3151FD62BC12578FB002A75FD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-Skupna-2011-08-23.OZKGIP" n="023">
               <name>Nujna</name>
               <date when="2011-08-23"/>
            </setting>
            <setting who="#SDT5-Skupna-2011-08-23.OZG" n="030">
               <name>Nujna</name>
               <date when="2011-08-23"/>
            </setting>
         </settingDesc>
         <particDesc>
            <listOrg>
               <org xml:id="SDT5-Skupna-2011-08-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-Skupna-2011-08-23.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                     <org xml:id="SDT5-Skupna-2011-08-23.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO
               IN PREHRANO</stage>
            <stage type="session">23. nujna seja</stage>
            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">30. nujna seja</stage>
            <stage type="date">(23. avgust 2011)</stage>
            <stage type="chairman">Sejo sta vodila Franc Bogovič, predsednik Odbora za kmetijstvo,
               gozdarstvo in prehrano in Matjaž Han, predsednik Odbora za gospodarstvo.</stage>
            <stage type="time">Seja se je pričela ob 11.40.</stage>
            <sp xml:id="SDT5-Skupna-2011-08-23.sp1">
               <speaker>PREDSEDNIK FRANC BOGOVIČ:</speaker>
               <p>Spoštovani zbrani.</p>
               <p>Predlagam, da s to kar debelo zamudo pričnemo današnjo sejo. Imamo vsaj znane
                  tiste, ki bodo dali za malico, če se malo pošalim, glede na to, da smo dolgo časa
                  čakali. Danes je tukaj ob 10. bil svečani del podpisa kodeksa, ob 11. bi se morala
                  pričeti 23. nujna seja odborov za gospodarstvo in prehrano. Pričenjamo, kot
                  vidimo, zdaj ob 11.40.</p>
               <p>Še enkrat lepo pozdravljeni. Pozdravljeni tudi vsi ostali prisotni v dvorani na
                  skupni seji dveh odborov. S kolegom Matjažem Hanom, predsednikom Odbora za
                  gospodarstvo sva se dogovorila, da vodim sam to sejo. Kot pa vemo se glasovanja in
                  okrog sklepov naredimo tako, da vsak odbor glasuje posebej.</p>
               <p>Kar se tiče Odbora za kmetijstvo, gozdarstvo in prehrano lahko povem, da tu
                  prisoten gospod Milan Gumzar nadomešča mag. Boruta Sajovica, ostalih opravičil
                  oziroma izostankov pa ni bilo najavljenih, odbor pa je tudi sklepčen.</p>
               <p>Prosim še kolega Matjaža Hana, da tudi sam opravi ta formalni del. V vmesnem času
                  pa se nam bosta pridružila tudi minister za kmetijstvo in minister za razvoj.
                  Dobrodošli.</p>
               <p>Iskreno dobrodošla tudi ministra mag. Židan, mag. Gaspari in lep pozdrav tudi
                  direktorju Pomurskega sejma. Dobrodošli na seji odbora.</p>
               <p>Kolega, prosim, če opraviš tudi ta formalni del.</p>
            </sp>
            <sp xml:id="SDT5-Skupna-2011-08-23.sp2">
               <speaker>PREDSEDNIK MATJAŽ HAN:</speaker>
               <p>Lepa hvala, Franci.</p>
               <p>Pričenjam 30. nujno sejo Odbora za gospodarstvo. Tudi v imenu Odbora za
                  gospodarstvo, se opravičujem vsem drugim povabljenim za zamudo in verjamem, da
                  bomo z eno dobro debato tudi to zamudo danes pozabili in da bomo sejo pripeljali v
                  takšnem tonu do konca, kot pred eno uro, ko smo podpisali slavnostni Kodeks. Vesel
                  sem, da Odbor za kmetijstvo in Odbor za gospodarstvo že drugič, že drugo leto
                  zapored zasedata na tem sejmu v Gornji Radgoni in upam da bo v bodoče to postalo
                  tradicija, ker vidimo, da rezultati so na nek način vidni.</p>
               <p>Še enkrat en lep pozdrav in lepo pozdravljam med nami oba ministra, minister za
                  gospodarstvo gospoda mag. Gasparija in gospoda mag. Židana, ministra za kmetijstvo
                  in seveda vse poslanke in poslance, v prvi vrsti pa pozdravljam direktorja
                  Pomurskega sejma, ki je med nami.</p>
               <p>Zaradi procedure naj povem, da Lojze Posedel na današnji seji nadomešča gospoda
                  Vilija Rezmana, imam to pooblastilo, Dejan Levanič nadomešča Matevža Frangeža,
                  gospa Silva Črnugelj nadomešča Miroslava Kluna in Tadej Slapnik nadomešča Gregorja
                  Golobiča.</p>
               <p>Svoj del sem naredil, zdaj pa besedo dajem gospodu Bogoviču.</p>
               <p>Izvoli.</p>
            </sp>
            <sp xml:id="SDT5-Skupna-2011-08-23.sp3">
               <speaker>PREDSEDNIK FRANC BOGOVIČ:</speaker>
               <p>Hvala Matjaž.</p>
               <p>Prehajamo na <title>1. TOČKO DNEVNEGA REDA</title>, ki je hkrati tudi edina
                  točka dnevnega reda, to je <title>SEZNANITEV S KODEKSOM RAVNANJA UDELEŽENCEV V
                     AGROŽIVILSKI VERIGI.</title>
                   Na skupno sejo odborov sva z gospodom Hanom
                  povabila: Ministrstvo za kmetijstvo, gozdarstvo in prehrano, kot smo že dejali je
                  med nami minister s sodelavci, povabljeno je tudi Ministrstvo za gospodarstvo.
                  Glede na situacijo, ki jo imamo, predpostavljamo, da gospod mag. Gaspari tudi na
                  nek način predstavlja ta del vlade v gospodarskem smislu. Dobrodošli med nami.
                  Povabljena je Zadružna zveza, med nami je predsednik Peter Vrisk, prav tako
                  Kmetijsko-gozdarska zbornica, lep pozdrav, gospod Smerkolj vam. Povabili smo tudi
                  Gospodarsko zbornico Slovenije, Zbornico kmetijskih in živilskih podjetij,
                  predstavniki so tu med nami, dobrodošli. Gospodarska zbornica Slovenije,
                  Trgovinska zbornica Slovenija, Obrtno-podjetniška zbornica Slovenija, Sekcija
                  Živilskih dejavnosti, Urad Republike Slovenija za varstvo konkurence in sindikat
                  kmetov.</p>
               <p>Se pravi, vsi povabljeni gostje in tudi vsi ostali, ki ste tu prisotni med nami,
                  lepo pozdravljeni. To priložnost pa izkoriščam za to, da na seji še enkrat
                  pozdravim tudi uradno direktorja sejam, lepo pozdravljeni med nami. In pozdravljam
                  tudi našega kolega, poslanca, ki je hkrati tudi župan Gornje Radgone gospod
                  Kampuš, še posebej kot župana te občine. Dobrodošli tudi v tej funkciji in
                  čestitke vsem skupaj, tako direktorju sejma, kot tudi vam za to, kar dosegate v
                  Gornji Radgoni v času sejma in tudi sicer.</p>
               <p>Vsi, ki ste bili pisno vabljeni na sejo, ste s sklicem seje prejeli sklepe, ki sta
                  jih oba odbora sprejela ob seznanitvi s stanjem v dohodkovnih razmerjih v
                  prehranski verigi in posledicah na zagotavljanju prehranske verige. To so sklepi,
                  ki so bili sprejeti februarja letos in tudi ukrepi za izboljšanje konkurenčnosti
                  stanja v agroživilskem sektorju. To so sklepi, ki so bili sprejeti na ločenih
                  sejah odborov v oktobru, nanašajo pa se na razpravo, ki se je odvila leto nazaj v
                  teh prostorih Pomurskega sejma. Naknadno, 18. 8. ste prejeli še informacijo o
                  aktivnostih Ministrstva za kmetijstvo, gozdarstvo in prehrano za izboljšanje
                  delovanja verige preskrbe s hrano, Kodeks dobrih poslovnih praks med deležniki v
                  agroživilski verigi in predstavitev dogovora o boljšem delovanju slovenske žitne
                  verige. Vsa našteta gradiva je pripravilo resorno ministrstvo. Gradivo je na voljo
                  na mizi pri vhodu, tako da ga lahko vsakdo vzame in se seznani z njim. Naj še
                  dodam, da se seja skladno s Poslovnikom Državnega zbora snema, zato prosim vse, ki
                  boste dobili besedo, da se predstavite z imenom in priimkom ter navedete
                  institucijo iz katere izhajate. Magnetogram seje bo na začetku prihodnjega tedna
                  že objavljen na spletni strani Državnega zbora.</p>
               <p>Glede načina dela na današnji seji predlagam, da uvodno besedo poda minister mag.
                  Židan, nato pa bi dali besedo predstavnikom vabljenih institucij, če bodo želeli
                  še kaj dodatno pojasniti, dodati. Nato pa dobijo besedo tudi poslanci in vsi drugi
                  navzoči v dvorani, ki boste želeli sodelovati v razpravi. Računamo pa, da bi nekje
                  do 13. ure poskušali pripeljati skupno sejo do konca.</p>
               <p>Preden pa dam besedo mag. Dejanu Židanu, še enkrat besedo kolegu poslancu.</p>
               <p>Izvoli.</p>
            </sp>
            <sp xml:id="SDT5-Skupna-2011-08-23.sp5">
               <speaker>PREDSEDNIK MATJAŽ HAN:</speaker>
               <p>Samo en stavek, eno obvestilo. Ker se je seja zavlekla oziroma prepozno začela,
                  moram opravičiti ministra za oziroma v funkciji za gospodarstvo gospoda mag.
                  Gasparija, ker nas bo ob 12. zapustil. Tako, da se že vnaprej opravičujem tudi v
                  imenu ministra.</p>
               <p>Hvala vam lepa za razumevanje.</p>
            </sp>
            <sp xml:id="SDT5-Skupna-2011-08-23.sp6">
               <speaker>PREDSEDNIK FRANC BOGOVIČ:</speaker>
               <p>V redu.</p>
               <p>Besedo dajem najprej mag. Židanu. Gospod Gaspari, takoj za njim pa tudi vi
                  povabljeni k besedi, če boste želeli.</p>
               <p>Izvolite minister.</p>
            </sp>
            <sp xml:id="SDT5-Skupna-2011-08-23.sp7">
               <speaker>MAG. DEJAN ŽIDAN:</speaker>
               <p>Spoštovana gospoda predsednika, spoštovana sekretarka obeh odborov, spoštovane
                  poslanke in poslanci in ostali prisotni.</p>
               <p>Gospoda predsednik, pač tvoj pogled na uro sem tako razumel, da moram pogleda, 10
                  deliti z 2 in da imam na razpolago 5 minut. Ali sem dobro razumel?</p>
            </sp>
            <sp xml:id="SDT5-Skupna-2011-08-23.sp8">
               <speaker>PREDSEDNIK FRANC BOGOVIČ:</speaker>
               <p>Lahko tudi več minister, ni problema.</p>
            </sp>
            <sp xml:id="SDT5-Skupna-2011-08-23.sp9">
               <speaker>MAG. DEJAN ŽIDAN:</speaker>
               <p>Da še kolega dobi besedo.</p>
               <p>Dobili ste sklepe obeh sej odborov, kakor tudi realizacijo poznate. Reči moram, da
                  ministrstvo, ki je odgovorno za proizvodnjo hrane v Sloveniji sklepe tega
                  eminentnega odbora in Državnega zbora vzame zelo resno, kot tudi usmeritev za
                  svoje delo in jih potem uresničuje. Mogoče tisto, kar povem kot ključni poudarek.
                      Lansko leto, seveda zlasti zato da zaščitimo
                  slovenskega potrošnika, namreč slovenskemu potrošniku je zlasti v interesu da
                  prehranska veriga deluje; Ob tej hudi izkušnji, ki jo imamo o gozdno-lesni verigi,
                  ki je razpadla in vidim, kako jo težko vzpostavljamo nazaj.; je zato, da ta veriga
                  dobro deluje, in da so tudi interesi posameznih členov, tako kmetov ali zlasti
                  kmetov in kmetijstva, predelovalne industrije in trgovine, da se lahko
                  uresničujejo smo začeli razreševati situacijo, ki ni bila dobra. Takrat smo se
                  odločili, da gremo po tej poti dogovora, kakor v nekaterih drugih državah, naj
                  nekatere omenim: Belgija, Nemčija, zlasti Anglija, ki je prva začela hoditi po tej
                  poti dogovora. Mi smo šli po tej poti in na podlagi tega smo povabili deležnike za
                  okroglo mizo, ki smo jo do neke mere moderirali s strani obeh ministrstev in
                  nekaterih drugih državnih institucij. Posledica tega je, da prvi mini kodeks, ki
                  smo ga dobili, se je imenoval Dogovor o žitno pšenični verigi. Ta mini kodeks je
                  bil za nas lakmusov papir ali lahko v bistvu dogovori, kjer zadaj ni, kar sem te
                  dni že enkrat povedal, zakonske prisile s policijo in odprtega prostora nekje
                  spodaj v kakšnem zaporu, lahko tovrstni dogovori v Sloveniji držijo. In izkazalo
                  se je da držijo. Poglejte, ta prvi mini kodeks, ki smo ga podpisali je letos
                  prinesel naslednje. Zaradi znanih razmer, tako za kmeta, kakor mlinarja in tudi
                  peka, je, jaz verjamem, da tudi zato je odkup, ki je bil lansko leto, torej
                  primarni odkup od začetka žetve do polovice avgusta in je znašal 23 tisoč ton
                  pšenice, je letos primarni odkup znašal že skoraj 55 tisoč ton, ob tem, da je bilo
                  posejanih bistveno manj površin kot lansko leto. Namreč, lansko leto zaradi moče,
                  in tudi zaradi težkega položaja v kmetijstvu je bilo samo dobrih 29 tisoč
                  hektarjev, leto pred tem pa skoraj 35 tisoč hektarjev in je bil letos odkup
                  bistveno večji. Na podlagi tega tudi pričakujemo, da bo skupina, ki vodi ta mini
                  kodeks žitno-pšenične verige nadaljevala svoje delo, da bodo pogoji znani in tudi
                  varni za udeležence v verigi, in posledica tega bo, takšno je naše pričakovanje,
                  bistveno več površin pod pšenico jeseni, ko bo setev. In kolikor se pogovarjamo s
                  strokovnjaki je možno, da že naslednje leto pridemo na stopnjo prehranske varnosti
                  70%, pri hrani, ki je najbolj pomembna, to so krušna žita, zelo hitro pa lahko
                  pridemo tudi do prave prehranske varnosti, to je nekje pri pšenici 90%
                  samooskrba.</p>
               <p>Kodeks, ki je nastajal, se je spreminjal. Nekateri so z njim zelo zadovoljni,
                  nekateri mogoče malo manj. Je pa ta kodeks, ki je, je dosegel soglasje deležnikov.
                  In to je tisto, kar je nam pomembno. Zavedamo se, da težave, ki so nastajale
                  zadnjih 20 in več let, je z enim dokumentom nemogoče odpraviti. Če bi bila
                  pričakovanja prevelika, mogoče niti tega dokumenta ne bi bilo. Zdaj je. Poglablja
                  se v najbolj pereče razmere, od neto cen in nekatere druge. Pomembno pa je, da
                  vemo, da smo sredi nekega procesa ali projekta, ki mora trajati naslednje mesece
                  tudi naprej. Vse skupaj pa zato, da s stališča potrošnika zagotovimo delujočo
                  slovensko prehransko verigo, s stališča države Slovenije pa, da povečamo
                  prehransko varnost, ki je v tem trenutku še vedno zelo nizka.</p>
               <p>Moram reči, da znotraj tega nastajajo tudi druge operativne verige. Takoj po sejmu
                  bo začela delovati veriga, kjer imamo marsikaj za narediti, čeprav so
                  razmere/izzivi nekoliko drugačni, kot pri krušnih žitih. To je veriga za zelenjavo
                  in potem na nekaterih drugih področjih.</p>
               <p>Znotraj tega, kar bi rad povedal, in je novost od prejšnjega leta. Državni zbor je
                  po 11 letih sprejel Zakon o promociji, če rečem operativno slovenske hrane. Ta
                  zakon je tudi predmet soglasja med deležniki. Marsikaj znotraj tega se že dogaja.
                  Eno izmed akcij, ki jih boste opazili, je 18. novembra je slovenski tradicionalni
                  zajtrk. Predlagam, da se tudi vi, spoštovane poslanke in poslanci, takrat tega v
                  šolah in vrtcih udeležite, saj se bomo z 240 tisoč našimi državljani, ki
                  obiskujejo vrtce in šole, pogovarjali o slovenski hrani in prednosti slovenske
                  hrane.</p>
               <p>Ker je zelo veliko informacij, gospoda predsednika, na razpolago in ker je čas
                  omejen in svojih 5 minut sem povedal, verjetno se bomo še vmes pogovarjali.</p>
               <p>Najlepša hvala.</p>
            </sp>
            <sp xml:id="SDT5-Skupna-2011-08-23.sp10">
               <speaker>PREDSEDNIK FRANC BOGOVIČ:</speaker>
               <p>Hvala lepa, mag. Židan.</p>
               <p>Mag. Gaspari, izvolite.</p>
            </sp>
            <sp xml:id="SDT5-Skupna-2011-08-23.sp11">
               <speaker>MAG. MITJA GASPARI:</speaker>
               <p>Najlepša hvala. Lep pozdrav tako vodstvu odbora, kot članom in članicam. Sam bom krajši, ker je Dejan več ali manj povedal
                  bistveno. Tisto, kar bi dodal je, da ob tem ko mislimo, da je trg rešitev za
                  vprašanja gospodarstva, je treba poudariti, da trg lahko deluje, če je
                  institucionalno dobro organiziran. In da je institucionalno lahko dobro
                  organiziran, morajo udeleženci na trugi imeti približno enake pozicije, da lahko
                  dejansko med seboj tekmujejo, sicer je tekmovanje pohabljeno. In v slovenskem
                  prostoru je na področju kmetijskega sektorja to dolgo časa, že nekaj več kot 10
                  let tako, ker se je pač del te verige uspel povezati in organizirati, drugi del
                  verige pa je ostal razdrobljen in nepovezan. Sam sem, bi rekel, pristaš tega, da
                  je nastal dogovor ne pa zakon, iz preprostega razloga, ker je trebe verjeti na
                  besedo ne pa na sankcijo. In ko bo ta, na nek način, ideja prevladala, tudi v
                  drugih segmentih gospodarstva, bo manj tistega, kar zdaj pravimo, nesolidno
                  gospodarjenje in nespoštovanje pravil in pogodb.</p>
               <p>Zaključil bi s tem, da je ta ideja, ki se je tukaj razvila, in ki bo, upam, ostala
                  seveda tudi pokazatelj tega, da je pesimizem nepotreben, če se najdejo partnerji,
                  ki so se pripravljeni pogovarjati med seboj in tudi kaj dogovoriti. Tega ta
                  trenutek v Sloveniji močno manjka in to je na nek način možnost kako se lahko tudi
                  v drugih segmentih gospodarstva, kot so finance, kot je prestrukturiranje
                  podjetij, stori lahko več med partnerji, ki so v teh podjetjih pomembni
                  dejavniki.</p>
               <p>S stališča gospodarstva torej ta kodeks podpiramo, ker verjamemo v tržno
                  gospodarstvo, ampak tržno gospodarstvo, ki je dobro organizirano ne pa, ki deluje
                  divje in brez pravil.</p>
               <p>Hvala lepa.</p>
            </sp>
            <sp xml:id="SDT5-Skupna-2011-08-23.sp12">
               <speaker>PREDSEDNIK FRANC BOGOVIČ:</speaker>
               <p>Hvala lepa tudi vam minister.</p>
               <p>Kot sem že dejal. Zdaj dajemo besedo vabljenim gostom, se pravi mogoče najprej
                  tistim, ki ste podpisniki tega Kodeksa, da vsak pove svoje stališče, v
                  nadaljevanju pa tudi ostali nevabljeni gostje, poslanci, čeprav danes v prvih
                  vrstah, bodo na vrsti za vami.</p>
               <p>Kdo bo prvi? Peter Vrisk, izvoli.</p>
            </sp>
            <sp xml:id="SDT5-Skupna-2011-08-23.sp13">
               <speaker>PETER VRISK:</speaker>
               <p>Spoštovani gospod minister Dejan Židan, spoštovani gospod minister Gaspari,
                  predsednika odborov, spoštovani poslanci, poslanke. Vsem skupaj lep pozdrav, tudi
                  predstavnikom medijev.</p>
               <p>Danes je bil tukaj res en lep dogodek. Toliko novinarjev skupaj že dolgo nisem
                  videl. Lahko rečem, da je bil to prav gotovo osrednji dogodek Kmetijsko-živilskega
                  sejma v Gornji Radgoni v tem letu.</p>
               <p>Ko smo se pred nekaj časa začeli pogovarjati o podpisu tega Kodeksa, sam si nisem
                  predstavljal, da bo ta zadeva nekako dosegla tako velik odmev v širši javnosti,
                  medijih in tudi celotni politični javnosti. Seveda, bili so tudi nekateri kritiki
                  med novinarji: <q>"pa saj to ni ne vem kaj, pa to zelo malo piše, ni nič
                  obvezujočega"</q>, vendar je moje mnenje sledeče. Torej, da lahko, tudi če bi
                  sprejeli<gap n="..."/> Bila je dilema, torej sprejeti zakon ali kodeks. Naš minister Dejan
                  Židan je rekel: Glejte, dajmo kodeks in držimo se ga. In če je beseda prava, potem
                  lahko dana beseda več drži, kot tudi če bi mogoče res, vi spoštovani poslanci,
                  sprejeli zakon, ki bi bil sicer neka pravno formalna obveza, ampak če mi, ki smo v
                  tej verigi tega ne bi želeli spoštovati, bi lahko iz tega nič ne bilo. Ampak
                  toliko kolikor je bilo v teh zadnjih tednih nekega pozitivnega vzdušja med nami,
                  ki smo ta kodeks dogovarjali, si upam trditi, da je to neka dobra podlaga za naše
                  sodelovanje tudi v prihodnosti. Jaz mislim, da to kar se je zdaj zgodilo, kar je
                  naš minister Dejan Židan v tem, bi rekel, kratkem, ni še dolgo časa na tem svojem
                  mestu, ampak nek nov veter je pripeljal v to slovensko kmetijstvo in živilstvo. In
                  seveda, mi ostali, ki smo neposredno vpeti smo se morali strinjati in sedeti
                  skupaj, vendar je nekje botroval vsem tem dogovorom. Od, 10 let smo se borili za
                  Zakon o promociji pa je šele zdaj prišel ven. Torej, podpis tega kodeksa, potem
                  dogovor v tej žitni verigi, in politika torej, minister kot prvi odgovoren, in mi
                  vsi v verigi smo nekako našli konsenz. Prepričan sem, da to pomeni - kaj pomeni -
                  torej, za našega kmeta: doseganje boljših cen, za naše zadruge: da bomo še lažje
                  obstali v tem prostoru, za živilsko industrijo: da se bo obranila teh raznih tujih
                  vplivov, tujih cenenih proizvodov, in tudi trgovina. Največ vprašanj v teh zadnjih
                  dneh je bilo, sploh od novinarjev, kdo dobi in kdo izgubi. Jaz sem rekel: vsi pridobimo. Če se mi gremo <q>"kdo dobi, kdo
                  izgubi"</q>, potem iz tega ne bo nič. In vesel sem tudi, da so tudi trgovci spoznali,
                  da so tudi nekako soodvisni od tega kaj se proizvede v slovenskem prostoru.
                  Slovenski potrošnik pa se vedno bolj zaveda da išče kvalitetno slovensko hrano. To
                  pomeni: ohranjanje delovnih mest v slovenskem prostoru, da vemo kaj jemo, kje je
                  bilo to proizvedeno, ne da kupimo nek proizvod kjer piše <q>"Proizvedeno v Evropski
                  uniji"</q> 27 držav je članic Evropske unije, in če se vozimo po nekaterih, ne da bi
                  zdaj koga zapostavljal, kdor je bil v Bolgariji, Romuniji, glejte z vsem
                  spoštovanjem, so člani Evropske unije, ampak tako, kot je pri nas kontrolirana
                  proizvodnja na kmetijah v živilski industriji, ni skoraj nikjer v Evropi, in zakaj
                  nebi slovenskemu potrošniku ponudili te kvalitetne slovenske hrane. Seveda pa ta
                  slovenski proizvod včasih stane kakšen cent več, ampak prepričan sem, da bo
                  slovenski potrošnik raje dal tudi nekaj centov več, če bo vedel kaj je. In mi
                  menimo, da je to kar tukaj proizvajamo je tisto, kar si slovenski potrošnik tudi
                  nekako zasluži.</p>
               <p>Mogoče imamo zadruge tukaj, po moji oceni, kar pomembno vlogo, ker odkupujemo
                  veliko večino slovenskega mleka, mesa, grozdja in ostalih kmetijskih proizvodov.
                  Nadalje smo v povprečju največji lastniki tudi živilske industrije. Tudi danes, če
                  boste šli po sejmu, tudi tam kjer imamo Zadružna zveza, vsak dan predstavljamo
                  zadružna podjetja, mlekarne, vinske kleti, mesne predelave, lahko tudi poskusite
                  naše dobrote. In tudi v tem času ko vidimo kaj se dogaja, ko kvalitetna slovenska
                  podjetja prehajajo v tuje roke, lahko trdim, da bomo zadruge to lastništvo
                  ohranjale, zagotavljale odkup slovenskih proizvodov, predelavo slovenskih
                  proizvodov slovenskih živilskih obratov, in s tem potrošniku ponujali te
                  kvalitetne proizvode.</p>
               <p>Tako da današnji dan ocenjujem za en velik dan. Na naši zadružni strani je velika
                  volja, da s temi pogovori nadaljujemo. Prepričan pa sem, da tudi vsi ostali
                  partnerji v verigi dobro mislijo in so z dobro vero v srcu ta sporazum tudi
                  podpisali.</p>
               <p>Hvala lepa.</p>
            </sp>
            <sp xml:id="SDT5-Skupna-2011-08-23.sp14">
               <speaker>PREDSEDNIK FRANC BOGOVIČ:</speaker>
               <p>Hvala.</p>
               <p>Lep pozdrav prvemu iz vrst podpisnikov gospodu Petru Vrisku, ki je govoril o
                  pomenu tega podpisa za Zadružno zvezo.</p>
               <p>Kdo bo naslednji iz vrst podpisnikov, ki se bo javil.</p>
               <p>Ja, izvolite.</p>
            </sp>
            <sp xml:id="SDT5-Skupna-2011-08-23.sp15">
               <speaker>MIJA LAPORNIK:</speaker>
               <p><gap n="..."/><stage>/Mikrofon ni vključen, slaba slišnost./</stage><gap n="..."/> Mija Lapornik, Trgovinska zbornica
                  Slovenije.</p>
            </sp>
            <sp xml:id="SDT5-Skupna-2011-08-23.sp16">
               <speaker>PREDSEDNIK FRANC BOGOVIČ:</speaker>
               <p>Dobrodošla in izvolite gospa Lapornikova besedo. Slišali smo, da je bilo v tistem
                  delu, ko je bilo treba delati in delati iz dneva v dan na tem kodeksu, največ
                  narejeno ravno s strani vas in mislim, da vaše<gap n="..."/></p>
            </sp>
            <sp xml:id="SDT5-Skupna-2011-08-23.sp17">
               <speaker>MIJA LAPORNIK:</speaker>
               <p><gap n="..."/>gospe Zagorčeve, ja<gap n="..."/></p>
            </sp>
            <sp xml:id="SDT5-Skupna-2011-08-23.sp18">
               <speaker>PREDSEDNIK FRANC BOGOVIČ:</speaker>
               <p><gap n="..."/>sosede, Zagorčeve.</p>
            </sp>
            <sp xml:id="SDT5-Skupna-2011-08-23.sp19">
               <speaker>MIJA LAPORNIK:</speaker>
               <p><gap n="..."/>kolegice iz<gap n="..."/></p>
            </sp>
            <sp xml:id="SDT5-Skupna-2011-08-23.sp20">
               <speaker>PREDSEDNIK FRANC BOGOVIČ:</speaker>
               <p><gap n="..."/>ki je tudi kje blizu.</p>
            </sp>
            <sp xml:id="SDT5-Skupna-2011-08-23.sp21">
               <speaker>MIJA LAPORNIK:</speaker>
               <p><gap n="..."/>Živilsko predelovalne industrije.</p>
            </sp>
            <sp xml:id="SDT5-Skupna-2011-08-23.sp22">
               <speaker>PREDSEDNIK FRANC BOGOVIČ:</speaker>
               <p>Izvolite.</p>
            </sp>
            <sp xml:id="SDT5-Skupna-2011-08-23.sp23">
               <speaker>MIJA LAPORNIK:</speaker>
               <p>No, tudi v trgovskem sektorju pozdravljamo, da smo skupaj z vsemi partnerji
                  znotraj prehranske verige prepoznali in v kodeksu tudi zapisali dobro poslovno
                  prakso, ki bo zagotovila vzpostavitev dinamičnega sistema za optimizacijo
                  poslovanja vseh deležnikov v tej verigi, upoštevajoč načela partnerstva, tržnih
                  zakonitosti in pravil varstva konkurence. Takšen sistem pa mora po mnenju vseh
                  deležnikov rezultirati v koristih za potrošnika, saj so njegove zahteve in potrebe
                  naša skupna temeljna skrb.</p>
               <p>Prehranska varnost je po našem mnenju v Sloveniji na izjemno visoki ravni, k čemur
                  zagotovo pomembno prispeva tudi trgovinska dejavnost, saj se v naši državi
                  praktično ne srečujemo s problemom varne in zdrave hrane. Pri tem pa vendarle
                  poudarjam, da se varna hrana zagotavlja tudi preko pomena lokalne pridelave,
                  predvsem pa preko zagotavljanja stalnega trajnostnega razvoja vseh sektorjev, ki
                  sestavljajo prehransko verigo. Menimo, da Kodeks predstavlja torej dobro podlago
                  za nadgrajevanje odnosov med vsemi partnerji v agroživilski verigi in za
                  razreševanje naših številnih strokovnih nalog, ki so pred nami in nas čakajo v
                  prihodnje. Zato si bomo na naši zbornici, skupaj z našimi partnerji prizadevali za
                  prepoznavnost vsebine in namena tega Kodeksa.</p>
            </sp>
            <sp xml:id="SDT5-Skupna-2011-08-23.sp24">
               <speaker>PREDSEDNIK FRANC BOGOVIČ:</speaker>
               <p>Najlepša hvala, gospa Lapornikova. </p>
               <p>Mislim, da je predstavnica Anka Miklavčič Lipušček, kot podpisnica zelo blizu in
                  prav je, da gospodje damo prednost damam.</p>
               <p>Izvolite.</p>
            </sp>
            <sp xml:id="SDT5-Skupna-2011-08-23.sp25">
               <speaker>ANKA MIKLAVIČ LIPUŠČEK:</speaker>
               <p>Pozdravljeni tudi v mojem imenu in imenu naše zbornice.</p>
               <p>Toliko lepega sta že moja predhodnika povedala o tem Kodeksu, da mi skoraj ni kaj
                  dodati, pa vseeno. Začela bom tako. Prva
                  usklajevanja, prva srečanja z nami niso bila lahka, ampak skupna volja, da nekaj
                  dosežemo, da bomo končno enkrat imeli neko podlago na kateri bomo lahko vsi skupaj
                  gradili tako kmetje kot živilsko-predelovalna industrija kot trgovina v skupno
                  dobro našega končnega, to je potrošnika, smo se uspeli uskladiti in narediti to,
                  kar je bilo danes pred nami. </p>
               <p>Tu na tem mestu bi se najprej zahvalila Ministrstvu za kmetijstvo, gozdarstvo in
                  prehrano z gospo Janjo na čelu, ki je usklajevala vse te zadeve. Imela je težko
                  delo, ampak na koncu je rezultat tukaj. Še enkrat bi se zahvalila gospe Miji, naši
                  gospe Tatjani, ki sta nas umirjali, bodrili, sklicevali sestanke, bili prisotni in
                  ponudili tudi kozarec vode, ko so bile duše najbolj razgrete. </p>
               <p>Glejte, ta Kodeks je trdna in dobra podlaga za to, da smo se začeli pogovarjati,
                  da bomo delali v korist vseh, ki smo v tej verigi. Jaz vedno pravim, izhajam iz
                  takšnega okolja, delam v mlekarni, kjer nujno potrebujemo drug drugega. Mi rabimo
                  kmete, kmetje rabijo nas, naprej pa mi rabimo trgovino in končnega potrošnika, da
                  to kar pridelajo naši kmetje mi predelamo, lahko prodamo in potem lahko vsi živimo
                  malo bolje, kot bi sicer. In mislim, da je ta veriga, ki mora biti še kako trdna,
                  pomembna za vse nas deležnike. Ker, zavedati se moramo, da tudi z zakonom o
                  promociji, ki prihaja, ki je bil sprejet in katerega bomo spravili v prakso,
                  rabimo prav vsi - kmetje, predelovalci in trgovina. Zavedati se moramo, da v
                  Sloveniji proizvajamo dobro hrano, da lahko damo za vsak naš proizvod, jaz rada
                  rečem <q>"roko v ogenj"</q> in da se moramo še kako zavedati, to nam dokazujejo tudi
                  raznorazne prehranske afere, ki se dogajajo povsod po Evropi in svetu, da v
                  Sloveniji tega nimamo in da je potrošnik, ki kupi slovenski proizvod zagotovo
                  lahko prepričan, da je kupil dobro hrano in da bo s tem nakupom pomagal sebi in
                  vsem nam, ki smo vključeni v to verigo.</p>
               <p>Še enkrat vsem hvala za vso podporo in hvala tudi vam danes, da se to lahko tukaj
                  tudi podpisuje in obravnava.</p>
            </sp>
            <sp xml:id="SDT5-Skupna-2011-08-23.sp26">
               <speaker>PREDSEDNIK FRANC BOGOVIČ:</speaker>
               <p>Hvala lepa, gospa Miklavčič Lipušček.</p>
               <p>Še dve zbornici sta tisti, ki sta podpisali ta Kodeks, tako Obrtno-podjetniška
                  zbornica in Kmetijsko-gozdarska zbornica.</p>
               <p>Besedo dajem gospodu Cirilu Smrkolju, predsedniku Kmetijsko-gozdarske
                  zbornice.</p>
               <p>Izvolite, Ciril.</p>
            </sp>
            <sp xml:id="SDT5-Skupna-2011-08-23.sp27">
               <speaker>CIRIL SMRKOLJ:</speaker>
               <p>Lep pozdrav vsem.</p>
               <p>Pravzaprav smo v tem prostoru lansko leto nekako zakoličili tisti ali posadili to
                  drevesce. Kajti, oba odbora sta lansko leto pravzaprav zelo resno obravnavala
                  poročilo Evropske komisije in tudi Evropskega parlamenta, da so ugotovitve, da v
                  evropskem prostoru prihaja do nekih nesorazmerij moči in urejanja razmerij v tej
                  prehranski repro verigi. Tako, da je res tako, kot je rekel minister, je to vzel
                  zelo resno in spodbujal, da se je ta skupina večkrat sestajala in da smo danes
                  tudi prišli do nekega temeljnega dogovora, kodeksa o obnašanju v repro verigi.
                  Vesel sem in tudi mi kot Kmetijsko-gozdarska zbornica to pozdravljamo, vesel vseh,
                  tudi drugih, ki so pri tem sodelovali. Danes sta tu kot sopodpisnika pri podpori
                  Kodeksu tudi oba predstavnika sindikatov sodelovala, Sindikat kmet in Sindikat
                  delavcev v kmetijsko-živilski branži. In tudi dogovor je, da sodelujeta naprej
                  tudi v odboru. Odbor bo imel pomembno nalogo spremljati ta razmerja in tudi
                  opozarjati na neka odklone, v Evropi temu enostavno rečejo brez sramu nepoštene
                  prakse, kateregakoli od udeležencev podpisnika današnjega kodeksa. Tako, da bi s
                  tem končal. Bi pa obema odboroma predlagal, da permanentno spremljata ta dogajanja
                  in da tudi dobivate poročila odbora o stanju, premikih, odklonih in da nekako
                  skupaj pomagamo urejati te razmere.</p>
               <p>Hvala lepa.
               </p>
            </sp>
            <sp xml:id="SDT5-Skupna-2011-08-23.sp28">
               <speaker>PREDSEDNIK FRANC BOGOVIČ:</speaker>
               <p>Hvala lepa, gospod Smrkolj.</p>
               <p>Predstavnika Obrtno-podjetniške zbornice nisem zasledil ali sem ga zgrešil. Če sem
                  naredil to drugo, mi povejte.</p>
               <p>Sicer pa bi dal še besedo, če dovolite direktor, še predstavnikoma sindikatov, ki
                  so tudi podpisniki, potem pa dobite vi besedo.</p>
               <p>Izvolite.</p>
            </sp>
            <sp xml:id="SDT5-Skupna-2011-08-23.sp29">
               <speaker>FRANC KUČAN:</speaker>
               <p>Hvala lepa za besedo. Vsem skupaj lep pozdrav v imenu Sindikata kmetov
                  Slovenije.</p>
               <p>Mi smo že dalj časa opozarjali, da če želimo v Sloveniji govoriti o prehranski
                  varnosti, da je treba nekaj narediti, da rešimo tudi slovenskega kmeta, ki je ves
                  čas živel nekje na robu preživetja. V veselje mi je bilo ko sem sodeloval v prvem
                  preskusu, to je v žitni verigi in v nedeljo smo javno ocenili, da je bil to zelo
                  lep in dober poskus, kajti na koncu mlinarji in peki in kmetje smo izrazili
                  zadovoljstvo, jutri, pojutrišnjem pripravljamo novo izhodišče za novo sodelovanje
                  v še bolj poglobljenem smislu. Današnji dan pa je vsekakor velik prispevek za
                  ohranjanje slovenskega podeželja in slovenskega kmetstva, kajti s tem Kodeksom
                  pričakujem, da bomo šli po poti žitne verige in za leto dni že rekli, da so vidni
                  prvi rezultati. Kajti, pomembni členi v tej verigi smo vsi in v najslabšem smo
                  vsekakor bili kmetje in če so bo za kmete kaj spremenilo bomo že zadovoljni.
                  Pričakujem pa več, kajti Slovenija potrebuje svoje kmete. In če sem prej prav
                  razumel gospoda ministra Židana, nikakor ni daleč leto, ko bomo Slovenci svojim
                  kupcem ponudili 90% samooskrbo. Slovenski kmetje želimo pridelovati dobro, zdravo,
                  neoporečno domačo hrano, vendar da temu primerno tudi nekaj zaslužimo.</p>
               <p>Hvala lepa.</p>
            </sp>
            <sp xml:id="SDT5-Skupna-2011-08-23.sp30">
               <speaker>PREDSEDNIK FRANC BOGOVIČ:</speaker>
               <p>Hvala lepa, gospod Kučan.</p>
               <p>Mislim, da je Srečko Čater.</p>
               <p>Ja, izvolite Srečko.</p>
            </sp>
            <sp xml:id="SDT5-Skupna-2011-08-23.sp31">
               <speaker>SREČKO ČATER:</speaker>
               <p>Tudi v mojem imenu in imenu vseh zaposlenih v kmetijski in živilski industriji
                  iskren pozdrav in zahvala vsem, ki ste si prizadevali, da je bil danes podpisan ta
                  Kodeks. Kot sopodpisniki tega Kodeksa si bomo še naprej prizadevali za to, da bo
                  deloval v korist vseh, ki v verigi sodelujejo, se pravi od njive do potrošnika,
                  predvsem pa bomo poskušali zaščititi preostanek še zaposlenih v kmetijstvu in
                  živilski industriji.</p>
               <p>Če smo imeli leta 1992 zaposlenih v slovenskem prostoru 36 tisoč delavcev v
                  kmetijstvu in živilski industriji in 87% samooskrbo, se moramo danes na 32%
                  samooskrbo in 13 tisoč zaposlenimi v kmetijstvu in živilski industriji resno
                  zamisliti in vse naše obljube in podpisan Kodeks vzeti skrajno resno. V interesu
                  delavcev kmetijstva in živilske industrije bomo zelo podrobno spremljali
                  realizacijo vsega danes obljubljenega, in prepričan sem, da tam kjer je volja je
                  tudi pot in na to pot smo danes stopili in vsem, ki po njej hodimo želimo veliko
                  uspeha, v interesu vseh od njive do mize.</p>
               <p>Hvala lepa.</p>
            </sp>
            <sp xml:id="SDT5-Skupna-2011-08-23.sp32">
               <speaker>PREDSEDNIK FRANC BOGOVIČ:</speaker>
               <p>Hvala lepa, gospod Čater.</p>
               <p>Direktor sejma gospod Erjavec, izvolite beseda je vaša.</p>
            </sp>
            <sp xml:id="SDT5-Skupna-2011-08-23.sp33">
               <speaker>JANEZ ERJAVEC:</speaker>
               <p>Hvala lepa za besedo. Spoštovana predsedujoča, spoštovani gospod minister,
                  spoštovani poslanke in poslanci Državnega zbora.</p>
               <p>Vesel sem, da vas lahko tudi v imenu Pomurskega sejma in svojem imenu pozdravim
                  tukaj na letošnji 42. Agri in se vam obenem zahvalim za to, da pridete vsako leto
                  na ta sejam, kajti s tem dvigujete ugled tako kmetijskega sejma, kot slovenskega
                  kmetijstva. </p>
               <p>Danes je dan vinogradnikov in vinarjev, kar pomeni, da bomo danes podeljevali
                  najboljšim vinarjem, vinogradnikom tudi medalje, priznanja, šampionske nazive in
                  kot je običajno se ta dan na sejmu srečajo tudi vitezi vina in razni redovi,
                  sommelieri in tako naprej. In z ozirom na to, da je bil danes podpisan tako
                  pomemben dokument, kot je podpis sporazuma oziroma kodeksa v živilski verigi,
                  predlagam, da če bo ta Kodeks res obdržal, v kar seveda ne dvomim, tudi v praksi,
                  da na jubilejni Agri, to je naslednje leto, razglasimo podpisnike tega kodeksa
                  tudi za viteze živilske branže. In to bi pravzaprav<gap n="..."/> <gap n="..."/><stage>/Aplavz./</stage><gap n="..."/> To bi
                  pravzaprav bilo tudi najlepše darilo za jubilejno Agro 2012.</p>
               <p>Hvala lepa in lep dan še na sejmu.
               </p>
            </sp>
            <sp xml:id="SDT5-Skupna-2011-08-23.sp34">
               <speaker>PREDSEDNIK FRANC BOGOVIČ:</speaker>
               <p>Hvala lepa za te spodbudne besede, hvala lepa tudi za dobro idejo o kateri se bo
                  zagotovo govorilo do 50. Agre.</p>
               <p>S tem smo izčrpali prve uvodne besede tistih, ki so bili med vabljenimi gosti na
                  to sejo. Kot smo že dejali, seja je odprta, tako da ste k razpravi vabljeni tudi
                  ostali.</p>
               <p>Tudi sam, če dovolite, v začetku lahko rečem, da sem zelo vesel, da se ta
                  tradicija zasedanja Odbora za kmetijstvo, gozdarstvo in prehrano na radgonskem
                  sejmu nadaljuje. Veseli me, da sva zadnji dve leti naredili tak način, da poleg
                  našega odbora, tradicionalnega, se nam pridruži tudi Odbor za gospodarstvo. In to,
                  da smo po kar nekaj sejah, ki so bile namenjene tej temi, se pravi prehranski
                  verigi, prišli do tega trenutka, da imamo zdaj sejo takoj po tistem, ko je bil
                  Kodeks podpisan. Ne vem, ali so bili mogoče pobudniki Kodeksa malce previdni,
                  zato, da nismo sklicali to skupno sejo, da se je moralo najprej zgoditi dejanje
                  podpisa. Vendar pa, vesel sem, da smo zdaj po podpisu, ki je bil tu pred eno uro
                  izvršen, na tem skupnem odboru.</p>
               <p>Kot je bilo rečeno, od vseh vas, ki ste aktivno sodelovali v tem, mislim, da smo
                  resnično lahko zadovoljni, da Slovenke in Slovenci v zadnjih letih vedno več
                  govorijo/govorimo o kmetijstvu, govorimo o hrani, govorimo o varni hrani, govorimo
                  o samooskrbi in da so se neki miti o samooskrbi, ki naj bi pomenila bogato
                  obložena polica v trgovini razširili na to, da govorimo o verigi in da govorimo,
                  da je zelo pomembno koliko te hrane je pridelane na naših poljih, da je pridelano
                  čim bližje tej polici, da je na ta način zagotovljena tudi tista prehranska
                  varnost, ki naj na eni strani pomeni tako kakovostna hrana, varna z zdravstvenega
                  vidika in na drugi strani hrana, ki je dostopna po cenah, ki so dostopne
                  potrošniku in konec koncev da od te hrane, od tega končnega izdelka tudi primarni
                  sektor dobi tisto, kar mu omogoča normalno preživetje na kmetiji, v zadrugi, v
                  kmetijskih podjetjih in tudi živilsko predelovalni industriji.</p>
               <p>Od zadnjega leta, ko smo sprejeli nekatere sklepe, ki so bili po svoje zelo
                  zahtevni, hkrati tudi obvezujoči, me veseli, da se je v slovenskem kmetijskem
                  prostoru zgodilo marsikaj. Da je bil sprejet v proceduri v Državnem zboru Zakon o
                  promociji v kmetijstvu, da smo zmogli tudi napor, da je bil sprejet Zakon o
                  kmetijskih zemljiščih, ki je na nek način mala ustava na samem kmetijskem področju
                  in da ste se tudi vsi predstavniki sektorjev, ki ste odgovorni za to prehransko
                  verigo, v zadnjega pol leta, tri četrt leta na številnih sestankih uspeli usesti
                  skupaj za isto mizo in na koncu tudi pripraviti dokument, kateremu nekateri
                  resnično, kot smo slišali, očitajo, da ni ravno obvezujoč, vendar pa tudi bonton
                  ni ravno obvezujoč, ljudje pa zelo radi rečemo in ocenjujemo ljudi ali se obnaša
                  po nekem bontonu ali na kakšen drugačen način. Prepričan sem in časi so takšni, da
                  smo ljudje vedno bolj pozorni na to kakšno je naše obnašanje, da se tudi sicer v
                  političnem in tudi drugačnem prostoru vedno več štejejo te moralne vrednote, ki so
                  se v preteklosti dajale v drugi plan in nam danes to kaj dosti ne koristi.</p>
               <p>Tako, da moram reči, kot predsednik odbora, delim to zadovoljstvo nad tem, da je
                  bilo danes podpisano. Predlagam pa, da se držimo tega kar sta nam povedala gospod
                  Smrkolj, da tako, kot smo doslej, približno na pol leta spremljamo to stanje na
                  tem področju. In ko bomo drugo pomlad ocenjevali bomo že ocenili ali so podpisniki
                  vrednega viteškega naslova ali ne in bomo potem imeli čas do poletja to tudi
                  sprocesirati. Želim pa si, da bi bilo čim več takšnih vitezov na tem področju.</p>
               <p>Odpiram razpravo.</p>
               <p>Ja, gospod Kampuš, izvolite.</p>
               <p>Samo trenutek še, če lahko, gospod Kampuš. 
                  Proceduralno: gospod Rado Likar je pooblastil mag. Andreja Vizjaka da ga nadomešča
                  na Odboru za kmetijstvo, prav tako gospod Robert Hrovat Marijana Bezjaka, Danijel
                  Krivec pa je pooblastil Milenka Ziherla.</p>
               <p>Gospod Kampuš, izvolite.</p>
            </sp>
            <sp xml:id="SDT5-Skupna-2011-08-23.sp35">
               <speaker>ANTON KAMPUŠ:</speaker>
               <p>Spoštovana predsednika odborov za gospodarstvo in kmetijstvo, spoštovani minister,
                  spoštovana kolegica in kolegi poslanci. Lepo vas pozdravljam v imenu domačina,
                  torej župana občine Gornja Radgona in vam izrekam dobrodošlico tu pri nas.</p>
               <p>Priznati moram, da sem posebej vesel, da lahko danes pozdravim vseh pet tistih
                  udeležencev, ki so podpisali ta kodeks. Vem, kolikor sem bil prisoten, da ni bilo
                  lahko, da je bilo kar veliko dogovarjanja, da v vsakem dogovarjanju je tudi veliko
                  kompromisov. In moram priznati, da ste vsi ravnali zelo modro, da ste te
                  kompromise spravili pod streho in podpisali ta kodeks. Verjetno bi ob tem moral
                  izpostaviti tudi to, da je k temu veliko prispeval sedanji minister, ki bi mu
                  moral kar čestitati, in seveda vsem tistim, ki so zmogli ta podpis. Ampak, vedno
                  je treba reči tako, da je zadovoljstvo tisto, ki nas pelje naprej. Torej, če
                  poskušam malo razpredati v tem smislu kaj bi bilo zadovoljstvo, bi moral reči, da
                  je to ena izmed pomembnih zadev, torej ta aneks, ki bi lahko bil dober vzor vsem
                  ostalim, ki pa stojimo na mestu, torej se ne upamo združevati. In že stara bolezen
                  naše Slovenije je v tem, da smo sorazmerno razdrobljeni, da ne čutimo neke
                  pripadnosti k združevanju in da na nek način tudi zaradi tega nismo konkurenčni.
                  Danes je lep vzor kako bi morali ravnati tudi vsi ostali sektorji, da bi poskušali
                  biti konkurenčnejši, še posebej v naši Evropi, v tem času, ki je krizni čas.
                  Mislim, da v tem trenutku lahko zaključim z besedami, da je temu vzoru treba
                  slediti še v naslednjih segmentih in jih bom nekaj omenil. Torej, zelenjadarji so
                  tisti, ki so v tem trenutku na vrsti, potem pogrešam združevanje vinogradnikov,
                  živinoreje, lesarje, čebelarjev in vseh ostalih segmentov, ki so znotraj našega
                  kmetijstva oziroma lahko rečemo gospodarstva. Torej, to je lep vzor. In obetam si,
                  da v naslednjih letih bodo tudi drugi zmogli moči, da bodo šli v tem smislu
                  naprej.</p>
               <p>Hvala.</p>
            </sp>
            <sp xml:id="SDT5-Skupna-2011-08-23.sp36">
               <speaker>PREDSEDNIK FRANC BOGOVIČ:</speaker>
               <p>Hvala lepa.</p>
               <p>Želi še kdo besedo? Nisem zasledil nobene roke.</p>
               <p>Izvoli Matjaž.</p>
            </sp>
            <sp xml:id="SDT5-Skupna-2011-08-23.sp37">
               <speaker>PREDSEDNIK MATJAŽ HAN:</speaker>
               <p><gap n="..."/><stage>/Mikrofon ni vključen./</stage><gap n="..."/> Samo en stavek.</p>
               <p>Jaz bi izkoristil priložnost in čestital vsem podpisnikom, sopodpisnikom tega
                  kodeksa. Upam, da bo poleg forme ta Kodeks resnično zaživel v življenju. Seveda bo
                  treba veliko storiti na tem področju. Dobra praksa se je pokazala, gospod Kučan je
                  povedal, da se je to v njihovi verigi že naredilo. Bo pa Slovenija morala narediti
                  še nekaj korakov na tem področju, da bo ta zadeva še naprej funkcionirala. Tudi
                  trgovine so v zadnjih 20. letih naredile velik korak naprej in poznate zgodbo
                  okoli Mercatorja, tudi Slovenija se bo morala na nek način odločiti ali bodo
                  takšne dobre firme ostale v slovenskih rokah, in mislim, da je tudi eden od
                  pogojev. Ker, če ne bomo imeli slovenskih firm, ki bodo na policah nudile blago,
                  potem bo tudi slovenski kmet težko prodajal, bom rekel, drugim tujim blagovnim
                  znamkam. Tako, da verjamem, da bomo iz te zgodbe vsi skupaj vendarle prišli
                  karseda čim manj ranjeni<stage>(?)</stage>.</p>
               <p>Še enkrat čestitam vsem skupaj. Upam, da se bo ta Kodeks čim bolje implementiral v
                  življenju in da bomo drugo leto resnično že videli rezultate Kodeksa.</p>
               <p>Še enkrat pa čestitke minister tebi in vsem sogovornikom.</p>
               <p>Hvala lepa.</p>
            </sp>
            <sp xml:id="SDT5-Skupna-2011-08-23.sp38">
               <speaker>PREDSEDNIK FRANC BOGOVIČ:</speaker>
               <p>Hvala lepa, koleg.</p>
               <p>Želi še kdo spregovoriti, k besedi ste vabljeni poslanci in tudi ostali.</p>
               <p>Mag. Vizjak, izvolite.
               </p>
            </sp>
            <sp xml:id="SDT5-Skupna-2011-08-23.sp39">
               <speaker>MAG. ANDREJ VIZJAK:</speaker>
               <p>Spoštovani, lepo pozdravljeni.</p>
               <p>Še kako bi bilo pritrditi besedam ministra Gasparija, ko je rekel da trg deluje v
                  kolikor so vsi deležniki na tem trgu v enakopravni poziciji. Do tega Kodeksa in te
                  razprave je prišlo pravzaprav zaradi tega, ker smo ocenili, da deležniki v
                  agroživilski verigi niso v enakopravnem položaju. Torej, s to predpostavko smo
                  startali v te procedure, že pred enim letom in verjetno vseskozi. In seveda tak
                  Kodeks, kot je bil zdaj nek kompromis med vsemi deležniku pravzaprav niti ni
                  kodeks, to sam Kodeks ugotavlja v 1. členu in pravi, da so to priporočila, in še
                  nadzor nad izvajanjem tega Kodeksa izvaja odbor, ki sprejema svoje odločitve
                  soglasno, kar pomeni da vsak deležnik lahko blokira katerokoli odločitev tega
                  odbora.</p>
               <p>Torej, jaz bi bil zelo vesel, da bo kakršenkoli napredek tudi s tem Kodeksom,
                  vendar ta Kodeks ne odpravlja neenakomernih pozicij na trgu. Prepričan sem, da je,
                  žal, sla po dobičku močnejša od spoštovanja dogovorov in nekih neobvezujočih
                  dogovorov, tudi na nivoju tega kodeksa. To se je v praksi že večkrat pokazalo,
                  morebiti mogoče v zadnjem letu ali kakšnem obdobju, kjer razmere silijo da temu ni
                  tako, se pač to ne zgodi. Ko razmere silijo v to se to zgodi. Temu smo bili lahko
                  priča leta 2007, ko smo imeli prakso s podražitvami kruha, ki so se zgodile prav
                  samo zaradi tega, ker je bilo to nesorazmerje moči v agroživilski verigi.</p>
               <p>Torej, jaz si želim ob tem, predvsem kmetom, da bodo dosegli iz tega kar jim ta
                  kodeks prinaša, tisto kar si želijo. Če oni ta Kodeks hvalijo kot predstavniki
                  tistih, ki so bili najbolj ranljivi v tej agroživilski verigi in tudi pridelovalna
                  industrija, ki je bila tudi ranljiva, potem v redu, potem jaz nimam namena nikakor
                  nasprotovati ali oporekati temu kodeksu. Izražam pa svoje stališče, ki sem ga
                  pravkar povedal. Bi pa pravzaprav, vidim, ali bi v razmislek dal eno že večkrat
                  znano in izrečeno idejo o tem kako naj naše trgovske verige, ki se ne ukvarjajo
                  samo z agroživilstvom temveč z marsičem drugim in kjer ima slovenski proizvajalec
                  hrane ogromno konkurence, cenejše konkurence iz tujine, torej, razmislek eno idejo
                  zakaj Zadružna zveza končno ne ustanovi verige, maloprodajno verigo domače hrane,
                  domače slovenske zdrave hrane, kjer boste lahko na enem mestu v verigi po celi
                  Sloveniji dobili na voljo tisto, kar vsi opevamo in si želimo, da bi slovenski
                  potrošnik tudi dobil - to je slovensko domačo kakovostno hrano, pa čeravno
                  morebiti tudi za kakšen evro dražjo. Mislim, da bi bil to pravi odgovor za to, kar
                  se dogaja na relaciji proizvajalec - trgovina.</p>
               <p>Hvala.</p>
            </sp>
            <sp xml:id="SDT5-Skupna-2011-08-23.sp40">
               <speaker>PREDSEDNIK FRANC BOGOVIČ:</speaker>
               <p>Hvala lepa za stališče in tudi za sugestijo. </p>
               <p>Naprej. Prijavljenih k razpravi nimam, se želi kdo prijaviti. V kolikor ne, tudi
                  ne vidim posebnega razloga, da bi morali kaj preveč spodbujati to razpravo, kajti
                  smo na neki vmesni fazi, kjer je nek dosežek narejen in ga bomo v prihodnje lahko
                  tudi ocenjevali kako se je uresničil.</p>
               <p>Minister, zadnja beseda, izvolite.</p>
            </sp>
            <sp xml:id="SDT5-Skupna-2011-08-23.sp41">
               <speaker>MAG. DEJAN ŽIDAN:</speaker>
               <p>Hvala, predsednik.</p>
               <p>Potrdil bi to, kar so nekateri med vami tudi povedali. Če kdo misli, da je ta
                  Kodeks zdaj čas za počitek dolg nekaj tednov, mesecev ali leto se seveda moti. Ta
                  Kodeks je samo pravi korak, čaka nas še zelo veliko dela. Tisto, kar pa je
                  pomembno, jaz mislim, da sektor zdaj ve kaj mora narediti in to je tisto, kar je
                  meni, kot pristojnemu ministru, daje dosti veliko upanje.</p>
               <p>Hvala.</p>
            </sp>
            <sp xml:id="SDT5-Skupna-2011-08-23.sp42">
               <speaker>PREDSEDNIK FRANC BOGOVIČ:</speaker>
               <p>Hvala lepa za kratke in izčrpne besede.</p>
               <p>Predlagam, da skupno sejo zaključimo. Posebnih sklepov ni treba sprejemati, bomo
                  pa upoštevali tisto priporočilo o tem, da tudi naprej budno, vsaj na vsake pol
                  leta spremljamo kaj se dogaja na tem področju in iz prve roke od vseh izvemo kako
                  se ta pravila obnašanja v življenju tudi uresničujejo. Hvala lepa za udeležbo na današnjem sejmu. Želim vam lep ogled
                  sejma in dobro in uspešno jesen.</p>
               <stage type="time">(Skupna seja je bila zaključena 23. avgusta 2011 ob 12.30.)</stage>
            </sp>
         </div>
      </body>
   </text>
</TEI>
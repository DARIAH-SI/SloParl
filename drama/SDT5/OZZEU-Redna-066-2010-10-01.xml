<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZEU-Redna-066-2010-10-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">77ECE71678623F46C12577A70048ED3A</idno>
               <idno type="custom" subtype="day">D3A4D3D4DD09A1D4C12577B30021C338</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=D3A4D3D4DD09A1D4C12577B30021C338</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZEU-Redna-066-2010-10-01.OZZEU" n="066">
               <name>Redna</name>
               <date when="2010-10-01"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZEU-Redna-066-2010-10-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZEU-Redna-066-2010-10-01.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">66. seja</stage>
            <stage type="date">(1. oktober 2010)</stage>
            <stage type="chairman">Sejo je vodila Darja Lavtižar Bebler, predsednica odbora.</stage>
            <stage type="time">Seja se je začela ob 9.06.</stage>
            


            <sp xml:id="SDT5-OZZEU-Redna-066-2010-10-01.sp1">

               <speaker>PREDSEDNICA DARJA LAVTIŽAR BEBLER:</speaker>

               <p>Ugotavljamo, da smo sklepčni in torej lahko začnemo in sicer je to že 66. seja Odbora
               za zadeve Evropske unije.</p>
               <p>Obveščam vas, da so zadržani in se seje ne morejo udeležiti naslednji člani odbora.
               Gospod Rudolf Petan, gospod Jakob Presečnik, gospod Milenko Ziherl, gospod Franco
               Juri in gospod Jožef Jerovšek. Kot nadomestni člani pa nastopajo gospod Andrej
               Magajna, namesto gospe Julijane Bizjak Mlakar, gospod Samo Bevk, namesto poslanca
               Matevža Frangeža in prišla bo gospa Majda Potrata, namesto Antona Colariča. Ni šteta
               v kvoto devetih, tako da bomo pa vseeno veseli, ko pride, napovedala je, da
               pride.</p>
               <p>In sicer vas potem tudi obveščam, da so na sejo povabljeni predstavniki Vlade,
               poslanci evropskega parlamenta iz Republike Slovenije in pa predsednik Komisije za
               mednarodne odnose in evropske zadeve v Državnem svetu, gospod Vincenc Otoničar. Vse
               prisotne lepo pozdravljam in prehajam na določitev dnevnega reda seje odbora.</p>
               <p>S sklicem seje ste prejeli dnevni red. Nihče ni temu ugovarjal ali pa poslal naknadno
               drugačen predlog. Torej je določen dnevni red, kakršnega ste prejeli s sklicem.</p>
               <p>Prehajamo kar na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE
                  DO PREDLOGA DIREKTIVE EVROPSKEGA PARLAMENTA IN SVETA O PRAVICI DO OBVEŠČENOSTI V
                  KAZENSKEM POSTOPKU</title>
               </p>
               <p>Osnovno gradivo k tej točki smo prejeli od Vlade, 16. 9. 2010 na podlagi prvega
               odstavka 4. člena zakona o sodelovanju med Državnim zborom in Vlado v zadevah
               Evropske unije. Naknadno smo po pozivu Vladi, 20. 9. 2010 prejeli besedilo predloga
               direktive. Skrajni rok za odziv je 1. 10. 2010, torej danes. Gradivo je bilo v
               skladu, gospa Potrata dober dan, sem vas že napovedala. Gradivo je bilo v skladu z
               določili Poslovnika Državnega zbora predhodno dodeljeno v obravnavo matičnemu
               delovnemu telesu, to je Odboru za notranjo politiko, javno upravo in pravosodje, ki
               zadeve ni obravnavalo in bom prosila predstavnika Vlade, gospoda Boštjana Škrleca,
               državnega sekretarja na Ministrstvu za pravosodje, da nam predstavite predlog
               direktive in predlog stališča Republike Slovenije. Prosim.</p>
            </sp>
            <sp xml:id="SDT5-OZZEU-Redna-066-2010-10-01.sp2">

               <speaker>BOŠTJAN ŠKRLEC:</speaker>

               <p>Hvala lepa gospa predsednica. Dobro jutro vsem poslankam in poslancem. Pobuda za
               direktivo evropskega parlamenta o pravici do obveščenosti v kazenskih postopkih, je
               drugi ukrep <gap n="..."/><stage>/Nerazumljivo./</stage><gap n="..."/> ne pa o procesnih pravicah, ki ga je svet sprejel
               30. novembra 2009 in v katerem je pozval komisijo, da pripravi na področju kazenskega
               prava pristop, ki se imenuje step by step, torej korak po koraku in to je eden izmed
                   teh korakov. Ta direktiva
               ureja pravico do obveščenosti obdolžencev v kazenskih postopkih in sicer v treh
               smereh. Ena je pravica do obveščenosti o njegovih pravicah, ki jih ima v kazenskem
               postopku, druga je pravica do poučenosti o vsebini obtožbe in tretja je pravica do
               vpogleda v sodni spis. Vse te pravice veljajo od trenutka, ko je osumljenec poznan za
               osumljenca pa do konca kazenskega postopka.</p>
               <p>Glede na to, da naša domača zakonodaja večino teh pravic pokriva, ne pričakujemo
               večjih potreb po spremembi zakonodaje, razen morda v manjšem delu, v kolikor gre za
               obvezno pisno obvestilo o pravicah obdolženca, kar mu je odvzeta prostost. Tega naša
               zakonodaja zaenkrat še ne zahteva. Ne glede na to pa Slovenija ta predlog podpira,
               ker menimo, da gre za pomembno izenačevanje pravic v kazenskem postopku, kar bo
               povečalo pravno varnost in tudi zvečalo nivo zaupanja za izvajanje drugih
               instrumentov, ki temeljijo na načelu medsebojnega priznavanja.</p>
            </sp>
            <sp xml:id="SDT5-OZZEU-Redna-066-2010-10-01.sp3">

               <speaker>PREDSEDNICA DARJA LAVTIŽAR BEBLER:</speaker>

               <p>Ali ni pri nas že v teku priprava spremembe zakona o kazenskem postopku?</p>
            </sp>
            <sp xml:id="SDT5-OZZEU-Redna-066-2010-10-01.sp4">

               <speaker>BOŠTJAN ŠKRLEC:</speaker>

               <p>Je res. Ampak tega nismo vključevali, ker je ta akt v tako zgodni fazi, da je v tem
               trenutku prezgodaj vključevati, glede na to da ne vemo kako bodo pogajanja
               potekala.</p>
            </sp>
            <sp xml:id="SDT5-OZZEU-Redna-066-2010-10-01.sp5">

               <speaker>PREDSEDNICA DARJA LAVTIŽAR BEBLER:</speaker>

               <p>Dobro. Hvala lepa. Odpiram razpravo. Kdo želi besedo? Prosim. Nihče ne želi besede.
               Torej je razprava tudi zaključena in na glasovanje dajem predlog stališča Republike
               Slovenije, ki se glasi: <q>"Republika Slovenija podpira predlog direktive glede enotnih
               standardov v zvezi s pravico obdolženca do obveščenosti v kazenskem postopku v
               celotni Evropski uniji. Pravica do obveščenosti je ena najbolj temeljnih pravic
               posameznika v kazenskem postopu, saj mu daje v postopku vlogo subjekta in mu omogoča
               učinkovito obrambo. Republika Slovenija se zavzema za določitev skupnih minimalnih
               standardov glede te pravice in s tem enotno ureditev teh pravic v vseh državah
               članicah. Samo enotna ureditev najpomembnejših pravic obdolžencev v kazenskem
               postopku, lahko vpliva na povečanje zaupanja držav članic v postopkih medsebojnega
               sodelovanja. Takšna enotna ureditev predstavlja nujno podlago za uspešno
               uveljavljanje načela vzajemnega priznavanja in instrumentov, sprejetih na njegovi
               podlagi ter s tem prispeva k učinkovitejšemu boju zoper kriminaliteto. Glede
               posameznih rešitev, ki jih predlaga direktiva ugotavljamo, da slovenski zakon o
               kazenskem postopku večinoma že vsebuje in ustrezno ureja predlagane pravice, zato
               lahko njeno vsebino tudi podpremo. Pričakujemo lahko sicer težavna poganja glede na
               precej različne ureditve v državah članicah, pri čemer pa se bo Republika Slovenija
               zavzemala za določitev čim višjih standardov in čim manj izjem."</q> Precej konkretno
               stališče, ki sem ga prebrala in ga dajem tudi na glasovanje. Prosim, da
               glasujemo.</p>
               <p>Kdo je za? <stage>(10 članov.)</stage> Proti? <stage>(Nihče.)</stage></p>
               <p>Ugotavljam, da je stališče sprejeto. S tem 1. točko dnevnega reda zaključujem.</p>
               <p>Prehajamo na <title>2. TOČKO DNEVNEGA REDA - ZASEDANJE SVETA EVROPSKE UNIJE ZA
                  PRAVOSODJE IN NOTRANJE ZADEVE, KI BO V LUKSEMBURGU 7. IN 8. 10 2010</title>
               </p>
               <p>Gradivo k tej točki smo prejeli od Vlade 30. septembra letos na podlagi 8. člena
               zakona o sodelovanju med Državnim zborom in Vlado v zadevah Evropske unije in tudi
               tukaj bom prosila predstavnika Vlade, državnega sekretarja, gospoda Boštjana Škrleca
               v delu za pravosodje in tudi v delu za notranje zadeve, da nam predstavite stališče.
               Prosim. Oziroma izhodišče.</p>
            </sp>
            <sp xml:id="SDT5-OZZEU-Redna-066-2010-10-01.sp6">

               <speaker>BOŠTJAN ŠKRLEC:</speaker>

               <p>Hvala lepa gospa predsednica. V delu, ki se nanaša na Ministrstvo za pravosodje
               oziroma področje pravosodja, ta del bom najprej obdelal, bodo na dnevnem redu
               naslednje točke. Prva bo predlog direktive evropskega parlamenta in sveta o boju
               proti spolni zlorabi in spolnem izkoriščanju otrok ter otroški pornografiji. To je
               akt, ki je bil pred tem odborom že večkrat obravnavan. Predvideno je, da bi ministri
               na tej seji sprejeli delni splošni pristop in sicer v tistem delu, ki se nanaša na
               določitev kazensko materialnih določb. Belgijsko predsedstvo pa načrtuje, da bi
               splošni pristop v celotnem dokumentu dosegli še v času njihovega predsedovanja.</p>
               <p>Naslednja točka je predlog direktive evropskega parlamenta in sveta o pravici do
               obveščenosti v kazenskem postopku. To je dokument, ki smo ga obravnavali pod prejšnjo
               točko, zato mislim, da posebej podrobno ni potrebno predstavljati njegove vsebine,
               ker smo ravnokar sprejeli stališče.</p>
               <p>Tretja točka je pobuda za predlog direktive evropskega parlamenta in sveta o
               evropskem zaščitnem nalogu. To bo podana informacija predsedstva. Namreč predsedstvo
               bo to informacijo podalo v trenutnem stanju po glasovanju v evropskem parlamentu, ki
               je  predvideno za 29.
               september, torej to je bilo včeraj, ni pa predvidena posebna razpravo o tej točki,
               ampak zgolj seznanitev z izidom glasovanja v parlamentu.</p>
               <p>Naslednja točka je predlog odredbe sveta o vzpostavitvi okrepljenega sodelovanja na
               področju prava, ki se uporablja za razvezo in prenehanje življenjske skupnosti. Gre
               za pregled trenutnega stanja. Predsedstvo bo podalo informacijo o trenutnem stanju
               glede predloga uporabe sveta vzpostavitvi okrepljenega sodelovanja, ker namreč
               evropski parlament do seje sveta še ne bo uspel opravit glasovanja in zaradi tega
               procesno ni mogoče zadeve peljati naprej. Republika Slovenija pa sicer podpira
               predlog te uredbe.</p>
               <p>Nadalje bodo ministri obravnavali sporočilo komisije v zvezi z zbiranjem in obdelavo
               podatkov PNR, to so pasiger<stage>(?)</stage> names registeres<stage>(?)</stage>. Predstavitev komisije je to in
               orientacijska razprava. O tej temi, o zbirki imen potnikov v letalskem prometu je
               potekala obsežna razprava pred uveljavitvijo lizbonske pogodbe in ugotovitev komisije
               je, da zaradi uveljavitve lizbonske pogodbe, ni mogoče teh pogajanj nadaljevati kar
               preprosto, da tako rečem z lizbonizacijo obstoječega dokumenta, ampak je bil
               pripravljen nov predlog, ki upošteva vse do sedaj že dosežene kompromise in s katerim
               se bodo ministri seznanjali na tokratni seji.</p>
               <p>Šesta točka pa je pravosodni vidik boja proti terorizmu. Ponovno predstavitev
               komisije. Namreč komisija je izvedla pregled dobrih praks in možnosti za izboljšanje
               sodelovanja, v kolikor se je to zgodilo v zadnjih dveh letih in s svoje izsledke bo
               predstavila ministrom, da se z njimi seznanijo. To so teme, ki se nanašajo na
               pravosodni del.</p>
               <p>V zvezi s temami notranjih zadev pa bodo ministri obravnavali predlog direktive
               evropskega parlamenta in sveta o pogojih za vstop in prebivanje državljanov tretjih
               držav v okviru premestitev znotraj podjetja. Gre za prvo predstavitev osnutka
               direktive, ki naj bi zagotovilo učinkovito in takojšnje odzivanje na potrebe
               podružnic in hčerinskih podjetij velikih multinacionalk, ki se soočajo s težavo
               zaradi zagotavljanja pravic vstopa in prebivanja drugih državljanov v drugih državah
               članicah. Besedilo ministrstvo še preučuje in pripravlja stališče, ki ga bo poslalo v
               Državni zbor. Ker pa gre za prvo predstavitev pa ne bo potrebno zavzeti stališča še
               na tem zasedanju.</p>
               <p>Druga točka je predlog direktive evropskega parlamenta in sveta o pogojih za vstop in
               prebivanje državljanov tretjih držav zaradi sezonskega dela. Ponovno gre za prvo
               predstavitev osnutka predloga. Ministrstvo za delo, družino in socialne zadeve tudi
               preučujeta ta osnutek in glede na fazo obravnave, ko gre za predstavitev, to ni
               problematično. Gre pa za podobno tematiko kot pod točko 1, le, da se nanaša na
               sezonsko delo.</p>
               <p>Naslednja točka je skupni evropski azilni sistem Ceas. Tukaj bo predsedstvo
               predstavilo trenutno stanje in napredek na petih dosjejih, ki jih trenutno
               obravnavata evropski parlament in svet. Obenem bo pri ministrih in komisiji iskalo
               podporo za pristop, ki bi nam omogočil, da bi dosegli zelo težko dosegljiv rok za
               uveljavitev tega skupnega evropskega azilnega sistema, ki je določen na leto
               2012.</p>
               <p>V nadaljevanju bo komisija sporočila evropskemu parlamentu in svetu tudi svojo
               politiko za boj proti terorizmu, glavne dosežke in izzive za prihodnost. Gre za
               predstavitev. Ukrepi glede operacionalizacije pa sledijo v nadaljevanju in torej ne
               na tej seji. V nadaljevanju bo komisija tudi sporočila parlamentu in svetu pregled
               upravljanja informacij na področju svobode, varnosti in pravice. Gre za sporočilo o
               upravljanju, torej informacija na področju pravosodja in notranjih zadev. Ta
               predstavlja popoln pregled vseh ukrepov na ravni EU, ki zajemajo zbiranje, hrambo in
               čezmejno izmenjavo osebnih podatkov za namene pregona ali upravljanje migracij. Poleg
               tega pa bo ponudil tudi celostno informacijo državljanom EU, kateri njihovi osebni
               podatki se obdelujejo in izmenjujejo, kdo to počne in s kakšnim namenom.</p>
               <p>Vizumsko informacijski sistem bo prav tako predmet predstavitve, ker bosta komisija
               in predsedstvo poročala ministrom o stanju vzpostavitve vizumskega informacijskega
               sistema, ki gre zaenkrat po načrtih. Vzpostavitev pa je predvidena za junij 2011. Na
               koncu bo komisija predstavila tudi novo časovnica za schengenski informacijski sistem
               2, ki se ponovno nekoliko zamika in sicer v letu 2013. Slovenija se z novo časovnico
               ne more strinjati, prav tako pa pričakujemo na tej seji tudi podrobna pojasnila o
               nekoliko povečanem finančnem 
               zalogaju za ta informacijski sistem. Hvala lepa.</p>
            </sp>
            <sp xml:id="SDT5-OZZEU-Redna-066-2010-10-01.sp7">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala tudi vam. Odpiram razpravo. Kdo želi besedo? Gospod Anderlič. Oboje ja, prosim
               gospod Anderlič.</p>
            </sp>
            <sp xml:id="SDT5-OZZEU-Redna-066-2010-10-01.sp8">

               <speaker>ANTON ANDERLIČ:</speaker>

               <p>Na dve vprašanji bi se naslonil in sicer na splošno se mi zdi, da se pravzaprav
               celotno gradivo in ta svet zdaj misli ukvarjati predvsem s tretjimi državami, stvarmi
               zunaj, čeprav gre za v bistvu za notranje zadeve in pravosodje, ampak govorimo
               predvsem o priseljevanju, azilov in tako naprej in pa glede dovoljenj za vstop in
               prebivanje državljanov tretjih držav.</p>
               <p>Mene pravzaprav v zadnjem času kar precej skrbi to, kar se dogaja z Romi pa ne v
               Franciji pa z Romuni kot takimi tudi v Sloveniji. Konec koncev mi imamo, ne vem
               koliko veste, ampak na pravosodju pa v notranjih zadevah, na notranjem ministrstvu pa
               gotovo celo vrsto problemov, tudi sedijo po naših arestih od tatičev, do lopovov, do
               ostalih in ne vem, včeraj so ustavili en kombi s 16 ljudmi na naših cestah in to je
               praktično, če pogledamo v zadnjih dveh, treh mesecih je bilo na slovenskih tleh, kar
               je sicer pohvalno, ustavljenih kar nekaj teh romunskih prevoznikov, ki so švercali
               oziroma prepeljevali nakradeno blago, ljudi brez dokumentov in tako naprej. Ampak mi
               se s tem ne ukvarjamo in tudi očitno na tem svetu na evropski ravni za notranje
               zadeve in pravosodje, zdaj ni nikjer nobenega govora o tem pa je recimo ta problem,
               ni ga mogoče direktno povezati v Franciji z izgonom in tako naprej, ampak vendarle,
               to je problem notranjih relacij v Evropski uniji. Predpostavljal bi, da bi kakšna
               beseda bila tudi o tem. Ali je kakšen prostor pod razno, ali pri kakšnem kosilu ali
               kjerkoli, da se o teh stvareh mogoče iz drugega vidika tudi sproži problem. V
               Sloveniji je gotovo problem kraj, nelegalnega bivanja in transporta in celo vrsto
               stvari. To bi po mojem mnenju mi morali sprožiti. Kakšni so dejanski problemi v
               Franciji, zakaj izganjajo Rome, se ne bi spuščal in verjamem, da so še hujši kot mi
               tukaj. Samo vprašanje je ali je to zdaj civilizacijsko ali ne pa, da smo znotraj iste
               skupnosti, ampak vendarle, to je za pod razno, ampak meni se zdi to velik problem
               ravno za ta svet, da se opozori. Kajti mogoče bi kdo iz notranjega ministrstva ali iz
               pravosodja lahko povedal kakšno je dejansko stanje. Jaz vem, da sedi cela vrsta
               Romov, Romunov predvsem, ki ni nujno, da so Romi. Vsak dan berem, da so ali so
               oropali kakšno staro mamo, ali so vdrli na pošto, ali so, ne vem, skratka to je
               tukaj, to ni tam nekje daleč stran. To pač postavljam predvsem kot kontra tezo, da se
               mi ukvarjamo s terorizmom na način, kot se tukaj notri zapisuje na neki osnovi iz
               leta 2005, ki ne pove popolnoma nič. Res je, da gre za informacijo, ampak zdaj beremo
               tudi, da so mednarodni subjekti še kako prepričani, da boj proti terorizmu ni edini
               in, da na način, da samo to rešujemo, da tako rečem v Afganistanu, da bo potrebno
               povsem druge prijeme izbrati in seveda, zdaj jasno je, da je treba to skoz in skoz
               ponavljati in pravosodno sodelovanje je običajno šele na koncu. Mene pa zanima bolj
               ta del kakšna je nova strategija, ali sploh kakšna je. To, da se zbira čedalje več
               podatkov in se jih shranjuje nekaj, kdo je potencialni terorist in tako naprej,
               očitno ne dajejo pravih rezultatov. Zdaj, če je izvor Al kaida, če so talibani na drugi strani in tako naprej,
               potem se iz tega ven ne vidi kaj je nov prispevek. Pravim, strategija za boj proti
               terorizmu iz leta 2005, ki obstaja, referenčni okvir in tako naprej. Ampak v teh
               petih, šestih letih se je spremenilo bistveno, bistveno na tem področju in zdaj ne
               vem, pravim, glede na to, da je samo informacija in zato stališče ni potrebno, ampak
               kljub vsemu, mi na drugih straneh, pač, ko se ukvarjamo z nekaterimi vprašanji, tudi
               našega sodelovanja v Afganistanu, je na prvem mestu boj proti terorizmu, proti
               talibanom, proti tistem režimu in tako naprej, čeprav Osama Bin Ladna že ne lovijo
               kar nekaj let, vsaj v uradnih dokumentih tega ni zaznati, da bi se mu kje kaj
               približali ali pa, da bi imeli kakšno sled kje je, razen, če ni v Miamiju ali kje dol
               pa že vedo, ampak to je druga zadeva.</p>
               <p>Tukaj je moje vprašanje, ali so kakšne nove stvari predvidene? Kajti okvir iz leta
               2005 je daleč stran, stvari se spreminjajo, zadeva na teh kriznih žariščih, kjer naj
               bi bil izvor terorizma, so vse slabše, širi se na Pakistan, pravijo, da ni več
               Afganistan, ampak, da je Pakistan pa še kje drugje, sploh tam na meji in tako naprej.
               Ne vem. Zdaj sprašujem, ali je kaj, kar je kaj konkretnega mogoče povedati, ne samo,
               da pač potrdimo, da je referenčni okvir način boja iz leta 2005. To se mi zdi malce
               premalo. Hvala.</p>
            </sp>
            <sp xml:id="SDT5-OZZEU-Redna-066-2010-10-01.sp9">

               <speaker>PREDSEDNICA DARJA LAVTIŽAR BEBLER:</speaker>

               <p>Skratka nezakonito bivanje teh, čeprav iz Evropske unije, državljanov pri nas je
               problem zadnjega časa tudi v Sloveniji. To je tisto prvo. To je najbrž tisto, kar je
               bolj aktualno za nas in, če lahko na to kaj odgovorite gospod Škrlec. Prosim.</p>
            </sp>
            <sp xml:id="SDT5-OZZEU-Redna-066-2010-10-01.sp10">

               <speaker>BOŠTJAN ŠKRLEC:</speaker>

               <p>Hvala lepa gospa predsednica. Hvala tudi poslancu za vprašanje. Problem, ki ga gospod
               poslanec izpostavlja, je seveda mogoče nekoliko drugačen, ker gre za državljane
               Evropske unije. Tako, da sama tematika ni toliko povezana s tretjimi državami, kot je
               ta konkretna, če bi jo omenili kot romsko in državljane nekaterih novih članic
               Evropske unije, kjer je romska populacija relativno številčna. Na primer Romunija.
               Gre seveda za državljane Evropske unije. Tukaj iz pravnega ali pa iz pravosodnega
               vidika je zadeva seveda zapletena zaradi tega, ker temeljna listina Evropske unije o
               človekovih pravicah določa, da kakršne koli kolektivne sodbe ali pa presoje niso
               dovoljeni in je potrebno vsak primer presojati posamezno, posebej. Torej nihče ne
               more biti obravnavan drugače zato ker je pripadnik ali kakšne države ali kakšne
               etnične skupnosti, čeprav je, da rečem število tistih, ki kršijo javni red in mir,
               ali storil kaznivo dejanje iz določene etnične skupine večje, kot je to število v
               drugih etničnih skupinah ali v drugih državah članicah. Tako, da gre predvsem za
               varnostni vidik oziroma za politiko javne varnosti, o katerih lahko kolegica iz
               Ministrstva za notranje zadeve pove kaj več.</p>
               <p>Glede samega terorizma se pa seveda lahko samo strinjam z vami. Da se zadeve jasno
               spreminjajo in v letu 2005 nam je ponujalo popolnoma drugačne in politične in
               geografske pa tudi varnostne dimenzije, kot je to danes. Ne bi pa želel kakor koli
               zmanjševati vloge in pomena boja proti terorizmu. Namreč naša ocena je, da prav
               zaradi zelo dobrega sodelovanja na področju boja proti terorizmu na mednarodni ravni,
               je v vsakodnevnem življenju ta teroristična grožnja nekako manj zaznavna, kar pa ne
               pomeni, da je ni. Z intenzivnim preventivnim delom se namreč precej tistega, kar bi
               lahko rezultiralo z zelo hudimi posledicami, tudi prepreči in potem seveda zadeva
               zgleda manj nevarna. Se pa strinjam, da seveda se mora praksa in sodelovanje držav na
               tem področju razvijati in prav to je tudi namen te informacije, ki bo danes oziroma
               tokrat na dnevnem redu sveta, ker tudi sama komisija ugotavlja, da je treba
               analizirati stanje na področju boja proti terorizmu, analizirati z očmi, da zaznamo
               kaj so tiste dobre prakse, kaj so prakse, ki dajejo odgovor na aktualna vprašanja in,
               da se potem operativno ta spoznanja tudi sprovedejo v tem operativnem delu, ki sledi.
               Tako, da mislim, da pot vendarle je prava, se pa, kot ste povedali, seveda okoliščine
                   spreminjajo. Zdaj ali je
               pravi način udeležba v nekih drugih državah težko presojam, ker gre že za dimenzijo
               zunanje politike, tako da v tem delu ne bi niti poskušal komentirati, ker niti ne
               morem, bi pa, kot sem povedal, poudaril to, da sodelovanje med državami je absolutno
               nujno potrebno, ker terorizem je, gotovo dobro veste, do te mere dobro organiziran,
               da vedno poišče tiste države, kjer je odpornost, da tako rečem, najnižja. Ne samo v
               smislu, da se tam zgodijo napadi. Običajno niti ne. Običajno se tam zgodijo
               načrtovanje, organiziranje in razno razni teroristični tabori in gotovo si ne želimo,
               da bi Slovenija postala tako zatočišče pa tudi nobena druga država Evropske unije.
               Hvala lepa.</p>
            </sp>
            <sp xml:id="SDT5-OZZEU-Redna-066-2010-10-01.sp11">

               <speaker>PREDSEDNICA DARJA LAVTIŽAR BEBLER:</speaker>

               <p>Želite morda še gospa Ivanovič kaj dopolnit glede tega vprašanja gospoda Anderliča?
               Izvolite.</p>
            </sp>
            <sp xml:id="SDT5-OZZEU-Redna-066-2010-10-01.sp12">

               <speaker>GOSPA IVANOVIČ:</speaker>

               <p>Mogoče samo dve besedi. Glede na to, da je gospod Anderlič pravilno ugotovil, da je
               bila zadnja strategija leta 2005 sprejeta in, da so se stvari od takrat precej
               spremenile, to sporočilo komisije zdaj pravi odziv na to, da se naredi nek prerez kje
               smo trenutno in potem se bo na podlagi tega sporočila delalo naprej in se bodo tudi
               novi ukrepi sprejemali, novo strategijo. Tako, da to ni zadnje, kar se bo reklo na
               tem področju.</p>
            </sp>
            <sp xml:id="SDT5-OZZEU-Redna-066-2010-10-01.sp13">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Gospod Anderlič.</p>
            </sp>
            <sp xml:id="SDT5-OZZEU-Redna-066-2010-10-01.sp14">

               <speaker>ANTON ANDERLIČ:</speaker>

               <p>Jaz itak imam svoje mnenje glede strategije okrog boja proti terorizmu, ker so si
               nekatere stvari izmislili in so jih napihnili pa se zdaj s čisto drugimi stvarmi
               ukvarjamo v imenu boja proti terorizmu, ampak to je druga zadeva, zato sem s tem
               zadovoljen. Ampak zdelo se mi je, da je bilo narobe razumljeno prvo vprašanje. Jaz
               niti slučajno ne bi rad slišal, bil na tej poziciji, da bi kdo mislil, da se jaz
               borim zato, da bi Rome in Romune in tako naprej izganjali. To je v nasprotju z mojim
               prepričanjem prostega pretoka in tako naprej. Ampak glede na to, da gre za notranje
               in pravosodna vprašanja tako v skupnostni, kot v posameznih državah, me je preprosto
               zanimalo ali je mogoče sprožiti to vprašanje na način, da države od koder prihajajo
               ti ljudje, da se jih pogleda, kako imajo urejana nekatera vprašanja, kaj jaz vem.
               Tukaj imate nekatere zadeve v Romuniji povsem drugače urejene. Še vedno to, da so
               obsojenci <gap n="..."/> Recimo prebereš v časopisu, je bil obsojen, pobegnil iz Romunije in
               krade po Evropi in tako naprej. V tem smislu se mi zdi. Ker to, da je Romunija in
               Bolgarija takrat, ko sta vstopali v Evropsko unijo, predvsem Romunija, da je bila
               slabo pripravljena in tako naprej, je dejstvo in, ali se zdaj tukaj kaj lahko
               razpravlja. Zgolj v kontekstu, da se da neka priporočila, kaj pa naj oni naredijo, da
               ne bodo ti njihovi državljani delali probleme po celi Evropi. Ne vem. Govorim zgolj
               kot državljan Evrope, če hočete, ki zaznavam v tej naši komunikaciji med temi
               državljani en kup problemov in, če jih imamo mi toliko, potem očitno so tam, kjer je
               pa 500.000 ali koliko je nekih začasnih priseljencev, najbrž še veliko več. Ampak ali
               je na izvoru problema, ki je pa gotovo v Romuniji, narejeno vse, da bi bilo teh
               problemov manj. To je moje temeljno vprašanje. Daleč od tega, da bi pa se razumelo,
               da jaz zdaj želim dopovedati, da je treba te Romune takoj izgnati in tako naprej,
               tudi recimo iz Slovenije, ker so pa razno, razni. Tudi tisti, ki so čisto v redu in
               delajo predvsem na sezonskih delih in tako naprej, seveda jim pa drugi kvarijo dobro
               ime.</p>
            </sp>
            <sp xml:id="SDT5-OZZEU-Redna-066-2010-10-01.sp15">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Ja saj mislim, da smo se razumeli. Gre pač za pobudo v tej smeri, da bi
               se ob tej priložnosti opozorilo tudi na te probleme in v to smer tudi to razpravo
               usmerili. To pa bodo predstavniki naši tam, ko bodo ob tej debati. Želi še kdo
               besedo? Nihče več. Potem predlagam, da sprejmemo naslednji sklep: "Odbor za zadeve
               evropske unije, se je na 66. seji 1. 10. 2010 seznanil z izhodišči z udeležbo
               delegacije Republike Slovenije na zasedanju sveta Evropske unije za pravosodje in
               notranje zadeve,  ki bo v
               Luksemburgu 7. in 8. 10 2010 in jih podprl. Prosim, da glasujemo.</p>
               <p>Kdo je za? <stage>(Soglasno.)</stage></p>
               <p>Ugotavljam, da je sklep sprejet in s tem zaključujem 2. točko in 66. sejo Odbora za
               zadeve Evropske unije. Se vam zahvaljujem za udeležbo in do naslednjega petka
               nasvidenje.</p>
               <stage type="time">(Seja se je končala 1. oktobra 2010 ob 9.34.)</stage>
            </sp>
         </div>
      </body>
   </text>
</TEI>
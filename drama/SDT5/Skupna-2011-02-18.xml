<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-Skupna-2011-02-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT5-Skupna-2011-02-18.KZNJF">5D4F6725F268CC63C125782B0044B566</idno>
               <idno type="custom" subtype="session" corresp="#SDT5-Skupna-2011-02-18.OZZEU">BC72FDA9E999C581C125782C0029A33A</idno>
               <idno type="custom" subtype="day" corresp="#SDT5-Skupna-2011-02-18.KZNJF">70CBBD8B428606A5C125783F00474ED6</idno>
               <idno type="custom" subtype="day" corresp="#SDT5-Skupna-2011-02-18.OZZEU">223F11D3B98D8EC4C125783F00403B71</idno>
               <idno type="URI" corresp="#SDT5-Skupna-2011-02-18.KZNJF">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=70CBBD8B428606A5C125783F00474ED6</idno>
               <idno type="URI" corresp="#SDT5-Skupna-2011-02-18.OZZEU">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=223F11D3B98D8EC4C125783F00403B71</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-Skupna-2011-02-18.KZNJF" n="026">
               <name>Redna</name>
               <date when="2011-02-18"/>
            </setting>
            <setting who="#SDT5-Skupna-2011-02-18.OZZEU" n="085">
               <name>Redna</name>
               <date when="2011-02-18"/>
            </setting>
         </settingDesc>
         <particDesc>
            <listOrg>
               <org xml:id="SDT5-Skupna-2011-02-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-Skupna-2011-02-18.KZNJF">
                        <orgName key="KZNJF">Komisija za nadzor javnih financ</orgName>
                     </org>
                     <org xml:id="SDT5-Skupna-2011-02-18.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">SKUPNA SEJA  KOMISIJE DRŽAVNEGA ZBORA REPUBLIKE SLOVENIJE ZA NADZOR JAVNIH FINANC</stage>
            <stage type="session">26. redna seja</stage>
            <stage type="title">ODBORA DRŽAVNEGA ZBORA REPUBLIKE SLOVENIJE  ZA ZADEVE EVROPSKE UNIJE </stage>
            <stage type="session">85. redna seja</stage>
            <stage type="date">(18. februar 2011)</stage>
            <stage type="chairman">Sejo sta vodila Janez Ribič, podpredsednik Komisije za nadzor javnih financ ter
            Darja Lavtižar Bebler, predsednica Odbora za zadeve EU. </stage>
            <stage type="time">Seja se je pričela ob 12.00.</stage>
            


            <sp who="SDT5:VizjakAndrej">

               <speaker>PREDSEDNIK MAG. ANDREJ VIZJAK:</speaker>

               <p>Spoštovane kolegice in kolegi. S predsednikom Komisije za nadzor javnih financ sva se
               dogovorila za skupno sejo odbora in komisije, na kateri se bomo seznanili z letnim
               poročilom Evropskega računskega sodišča o izvrševanju proračuna za proračunsko leto
               2009 z odgovori institucij.</p>
               <p>Današnji seji bo sopredsedoval podpredsednik komisije, gospod Ribič, in vam, kar
               dajem besedo.</p>
            </sp>
            <sp who="SDT5:RibičJanez">

               <speaker>PODPREDSEDNIK JANEZ RIBIČ:</speaker>

               <p>Hvala. Dober dan. Spoštovani. Gospe in gospodje. Lepo pozdravljeni.</p>
               <p>Pričenjam 26. sejo Komisije za nadzor nad javnimi financami. Obveščam vas, da so
               zadržani in se seje ne morejo udeležiti. Naš predsednik komisije, mag. Andrej Vizjak
               in člana komisije Vili Trofenik in pa Silven Majhenič. Na seji kot nadomestni člani
               komisije s pooblastilom pa sodelujejo namesto poslanca Zvonka Černača gospod poslanec
               Iztok Podkrižnik in pa namesto poslanca Janeza Janše gospod Rudolf Petan. Predlagam,
               da nadaljujemo s sejo. Gospa Bebler, predajam vam besedo.</p>
            </sp>
            <sp who="SDT5:LavtižarBeblerDarja">

               <speaker>PREDSEDNIK DARJA LAVTIŽAR BEBLER:</speaker>

               <p>Hvala lepa. Torej kot povedano, začenjam 85. sejo  Odbora za zadeve EU in sporočam, da sta zadržana in se seje ne
               moreta udeležiti člana odbora gospod Jožko Godec in gospod Jakob Presečnik. S
               pooblastilom pa sodelujejo gospod Janez Kikelj namesto gospoda Matevža Frangeža,
               gospod Janez Ribič namesto gospoda Jakoba Presečnika in gospod Alojzij Potočnik
               namesto gospoda Francija Keka. Obveščam vas, da so na sejo pojavljeni člani
               Evropskega računskega sodišča iz Republike Slovenije, mag. Milan Martin Cvikl,
               predstavniki vlade in Računskega sodišča RS, poslanci Evropskega parlamenta iz RS in
               predsednik Komisije za mednarodne odnose in evropske zadeve v DS, gospod Vincenc
               Otoničar in vse navzoče in tiste, ki ste se odzvali našemu vabilu, lepo
               pozdravljam.</p>
               <p>Prehajam na določitev dnevnega reda seje odbora. S sklicem seje ste prejeli dnevni
               red, v poslovniškem roku nisem prejela nobenih dodatnih predlogov, zato je pač
               določen takšen dnevni red seje kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA - SEZNANITEV Z LETNIM POROČILOM EVROPSKEGA
                  RAČUNSKEGA SODIŠČA O IZVRŠEVANJU PRORAČUNA ZA PRORAČUNSKO LETO 2009 Z ODGOVORI
                  INSTITUCIJ.</title> Kot gradivo ste prejeli dopis predsednika Evropskega računskega
               sodišča z dne 9. 11. 2010, dopis mag. Milana Martina Cvikl, člana Evropskega
               računskega sodišča z dne 26. 11. 2010, dopis mag. Milana Martina Cvikl, člana
               Računskega sodišča z informativno novo in s sporočilom za javnost z dne 22. 12. 2010,
               letno poročilo Evropskega računskega sodišča o izvrševanju proračuna za proračunsko
               leto 2009 z odgovori institucij je objavljeno v Uradnem listu EU. V skladu s členom
               7., protokola o vlogi nacionalnih parlamentov v EU priloženega k pogodbi o EU,
               pogodbi o delovanju EU in pogodbi o ustanovitvi Evropske skupnosti za atomsko
               energijo. Računsko sodišče pošlje svoje letno poročilo v vednost nacionalnim
               parlamentom sočasno kot Evropskemu parlamentu in svetu. Tudi na ta način naj bi bili
               nacionalni parlamenti bolj udeleženi pri dejavnostih in nadzoru EU. Za uvodno
               predstavitev letnega poročila dajem besedo, mag. Milanu Martinu Cviklu. Prosim vas,
               da se pri tem osredotočite na temeljna sporočila letnega poročila ter na položaj
               Slovenije, zlasti na njene morebitne probleme glede proračunskih sredstev EU. Zakaj
               vas prosim, da se osredotočite na ta temeljna sporočila, ker moramo tudi to sejo v
               nekem doglednem času končati, ker imamo nadaljevanje nekih drugih dejavnosti v DZ,
               zato bom prosila tudi za strnjene razprave, da ne govorim o tem, da smo že imeli sejo
               od 9. ure naprej. Hvala lepa. Gospod Cvikl.</p>
            </sp>
            <sp who="SDT5:MartinCviklMilan">

               <speaker>MAG. MILAN MARTIN CVIKL:</speaker>

               <p>Hvala lepa, gospa predsednica. Gospod podpredsednik. Poslanke in poslanci.
               Predstavniki Slovenskega računskega sodišča in vlade. Lep pozdrav.</p>
               <p>Že prej sem predsednici rekel, da bom kratek, zato smo tudi predstavili kratko
               prezentacijo. Želimo simpatizirati to, kar je sicer v debelem dokumentu natančno
               predstavljeno. Želim uvodno, na kratko, predstaviti računsko sodišče. Potem,
               povedati, kaj smo ugotovili za leto 2009 in na koncu nekaj odprtih zadev vključno
               tudi z vprašanji, ki ste jih sami rekli, kako Slovenija znotraj Evropskega proračuna
               uspešno izvršuje svoje možnosti, itd., predvsem z obravnavo tega, kar Računsko
               sodišče dela, se pravi, za leto 2010 in še posebej obravnavo posebnih poročil.</p>
               <p>Predložili smo tudi kopije prezentacije. Zelo na kratko. Kdo smo? Smo kolegijski
               organ, ki je ustanovljen s pogodbami v EU, delujemo kot neodvisni varuh finančnih
               interesov EU in smo zunanji revizor, zaposlenih je 900 uslužbencev, 450, 500
               revizorjev, 27 članov in potem seveda osebe v kabinetih ter podporno osebje. Sedež
               Računskega sodišča je kot sedež nekaterih drugih institucij v Luksemburgu. Če boste
               kadarkoli bodisi poslanke, poslanci, predstavniki vlade, predstavniki Računskega sodišča v bližini
               ste dobrodošli.</p>
               <p>Smo del zunanje revizije na evropski ravni in pregledujemo to, kar komisija predstavi
               kot svoje poročilo za posamezno leto, na podlagi delovanja v državah članicah.
               Celotni mozaik evropskih revizorskih institucij pa v državah članicah seveda
               sestavlja tudi nacionalne revizijske institucije. Velja povedati, da izvršujemo
               zapleten sistem, ki se samo pri koheziji in kmetijstvu izvršuje preko nacionalnega
               proračuna, zato podatke, ki bom predstavil niso podatki odnosov med slovenskim
               proračunom in evropskim, ampak podatki med Slovenijo in EU. Del raziskav se seveda
               izvaja neposredno mimo nacionalnega proračuna, saj pomemben del aktivnosti EU so tudi
               upravičenja znotraj tretjih držav posebej pri državah, ki so za nas zanimive, to so,
               kandidatke za članstvo.</p>
               <p>Izvajamo tri vrste glavnih nalog. Izjavo zanesljivosti, ki je sintetizirana v tem
               poročilu, se pravi, to je del revizije računovodskih izkazov in revizije skladnosti.
               Poleg tega se pa koncentriramo tudi na revizijo smotrnosti poslovanja, kjer v
               posebnih poročilih 10 do 15 letno. Seveda, ocenjujemo gospodarnost, učinkovitost,
               uspešnost, smotrnost posameznih ukrepov na ravni EU in podajamo tudi mnenja o
               zakonodajnih spremembah s finančnim učinkom, tudi zadeve, ki bodo prišle na Odbor za
               zadeve EU, na primer, nova finančna regulativa, ki se trenutno pripravlja ali pa
               elementi povezani z reševanjem finančni krizi.</p>
               <p>Poročila Računskega sodišča v letu 2010, seveda gre za poročilo za leto 2009, ki smo
               ga sprejeli v septembru, objavljeno v novembru. Poleg tega je tukaj notri še poročilo
               dejavnosti Evropsko razvojnega sklada. Poleg tega pa 10 posebnih poročil, na primer,
               poročilo ali reforma trga sladkorja je dosegla svoje cilje, pomembna je recimo za
               naše zadeve v Ormožu. Ali so na primer carinski postopki nekatere druge zadeve
               povezane z lastnimi viri uspešno kontrolirajo in kot sem povedal tudi še posebna
               poročila recimo Evropske centralne banke ali na primer predlog uredbe Sveta o
               finančni uredbi.</p>
               <p>Kako delamo? Revizijo zakonitosti in pravilnosti temeljimo na evropski pogodbi.
               Pogodba zavezuje sodišče, da sprejme sklep o zakonitosti in pravilnosti transakcij,
               zato uporabljamo rezultate svojega preskušanja kontrolnih in nadzornih sistemov ter
               transakcij. Preskušajo se vzorci transakcij iz celotnega, več milijonov transakcij se
               naključno izberejo posamezne transakcije, potem pa tem sledimo do posameznega
               projekta, ker če pride napaka o naravi upravičenca bi to morale preprečiti kontrole
               na primerni, sekundarni ravni, se pravi, sistemi, ki bi to morali preprečiti, vendar
               mi tudi na podlagi tega, kar deluje komisija še vedno ugotavljamo probleme, o
               številkah nekoliko kasneje. Prav je, da večina napak vendarle odkrivamo s pregledi na
               kraju samem, ki lahko bodisi komisija ali sama država članica ali projekt.</p>
               <p>Napak je več vrst, nekatere so količinsko opredeljive, nekatere niso. Ko odločamo o
               mnenju, kaj je napaka, to primerjamo, to ocenjeno stopnjo napak primerjamo s pragom
               pomembnosti, ki je trenutno 2% revidirane populacije. Vse napake, ki sumarno pomenijo
               več kot 2% revidirane populacije so za nas pomembne napake. Za leto 2009 smo
               ugotovili dvoje. Računovodski izkazi pošteno predstavljajo finančno stanje EU, vendar
               na plačila iz proračuna razen na dveh področjih odhodkov pri ekonomskih in finančnih
               zadevah in administrativnih še vedno vplivajo napake. Res je, da se v letu 2009 glede
               na leto 2008 stopnja napak pri 
               koheziji, ki je bila v letu 2008 11% sedaj zmanjšala na 3%, vendar skupno še vedno
               preveliko število napak, še posebej, zato ker je to že 16 leto, ko mi podajamo
               poročilo, izjavo o skladnosti pa še sedaj nismo dali popolnega mnenja. Glavna ovira
               dokazov za to trditev sta ocenjevanja sistemov v treh rangih, uspešno, delno uspešno,
               neuspešno, in razpon stopnje napak na podlagi izvedenih transakcij, pod pragom
               pomembnosti se pravi 2%. Med 2% in 5%, se pravi, za še zmeraj pomembno napako in
               napake, ki so nesprejemljive nad 5%. Ta slika je, bi rekel, najbolj sintetično
               prikazuje stanje v letu 2009, se pravi, če imamo na gospodarskih, finančnih zadevah
               in upravnih in drugih odhodkih, zelene pike imamo pri koheziji še vedno rdečo piko,
               kar pomeni, precej problematično stanje, pri kmetijstvu in naravnih virih, kjer smo v
               letu 2008 imeli napake pod 2% so se sedaj napake pomembno povečale, zaradi vrste
               razlogov, nekaj, zaradi seveda vzorcev, ki je bil vključen. Sedaj, zaradi dejstva v
               letu 2009 tudi več transakcij iz nekaterih novejših članic in zato, ker ugotavljamo
               pri integriranem administrativnem in kontrolnem sistemu neustreznost ali premajhno
               robustnost teh sistemov, da bi se napake predhodno opravile.</p>
               <p>Po posameznih področjih je situacija naslednja. Prihodki imamo skupaj 117 milijard
               prihodkov. V transakcijah ni pomembnih napak, nadzorni in kontroli sistemi so uspešni
               in tukaj je mogoče reči, da je Slovenija pri teh zadevi, pri prihodkih bila praktično
               edina članica, ki je pravočasno zagotavljanje informacije, da se umaknejo pridržki
               glede DDV, ki so podlaga za izračun harmonizirane osnove za prispevek k evropskem
               proračun na podlagi DDV-ja.</p>
               <p>Precej zapletene stvari, ampak nekatere države <q>"z različnimi mehanizmi"</q> so si
               zadrževale določene DDV prihodke, da jih nebi vključevala v osnovo in temu seveda smo
               to ugotovili.</p>
               <p>Na strani odhodkov. Kmetijstvo, naravni viri seveda tudi struktura, vemo kmetijstvo
               je še vedno največ, 48%, kohezija 30% teh 118 milijard in pri kmetijstvu imamo
               situacijo v letu 2009, ko na transakcije vplivajo pomembne napake. Pri 4 od 7-ih
               sistemov smo ugotovili, da nadzorni in kontrolni sistemi so v najboljšem primeru na
               splošno delno uspešni pri zagotavljanju pravilnosti plačil. To pomeni, da bo komisija
               želela z dopolnitvami tega sistema v naslednjem obdobju tudi v luči nove finančne
               uredbe v večji meri zagotoviti uspešnost teh sistemov. Večina napak povezanih s
               točnostjo in prijavljanje prevelikih površin. Sam sem obiskal tudi že ministra za
               kmetijstvo, sva se o tem tudi pogovarjala, nekatere zadeve v tej zvezi se bodo tudi
               poskušale urediti za Slovenijo. Če bi Slovenija padla v ta vzorec, da se ne bi
               pojavljala z napakami.</p>
               <p>Kohezija, pomembna stopnja napak, vendar boljše stanje v letu 2009 kot v letu 2008
               lahko tudi, zaradi tega, ker v letu 2009 imamo šele prve projekte iz perspektive
               2007/2013 in lahko sumimo, da so bili najprej predloženi komisiji najbolje
               pripravljeni projekti. Stanje v letu 2010 se sedaj revidira in mogoče bomo jeseni,
               novembra, lahko rekli kaj več.</p>
               <p>Glavna vzroka za napaki sta dve vrsti, vračanje neopravičenih stroškov in pa resno
               neupoštevanje pravil za javna naročila, zato tudi priporočamo komisiji, da okrepi
               spremljanje izvajanje direktiv o javnih naročilih znotraj seveda držav članic, ker
               imamo dokaj različno prakso, ko potem seveda kot Računsko sodišče primerjamo dejanske
               postopke v posameznih projektih.</p>
               <p>V Sloveniji ta zadeva potencialno se tudi lahko zgodi, predvsem zato, ker imamo
               relativno veliko število malih kohezijskih projektov  in lahko prihaja do administrativnih in drugih napak pri
               črpanju EU sredstev.</p>
               <p>Raziskave energetika in promet. Pomembna stopnja napak, glavna zadeva povezana z
               vračilom previsoko prijavljenih stroškov, kjer mi vzamemo, ne vem, zahteve univerze x
               iz države y, ne vem, toliko in toliko raziskovalcev, ki so opravili to in to delo, ko
               to preverimo ugotovimo, da se napake v tej skupini nanaša na vračilo previsoko
               prijavljenih stroškov dela ali previsokih posrednih stroškov. Zunanja pomoč razvojnih
               širitev je področje, ki je vedno bilo s pomembni stopnjami napake, tukaj je velika
               diskusija, o postopkih javnih naročil, predvsem v primeru humanitarnih aktivnosti, v
               tej zvezi se tudi standardi spreminjajo, vendar nas zaskrbljuje predvsem to, da se
               nadzorni in kontrolni sistemi zgolj delno uspešni.</p>
               <p>Izobraževanje in državljanstvo. Tukaj gre za Erazmu, Leonardo Da Vinci in podobne
               projekte. Ugotavljamo, da je kar v 24% revidiranih zaključevanj prišlo do večinsko
               opredeljivih napak in da so nadzorni sistem zgolj delno uspešni s skupino politik kot
               celoto, zato seveda predlagamo komisiji vrsto ukrepov, kako naj okrepi preglede pri
               zaključevanju, da se napake popravijo preden se da zahteve do Evropske komisije v
               samih državah članicah.</p>
               <p>Gospodarske in finančne zadeve. Sem povedal, ni pomembnih napak. To področje je v
               letu 2009 manj zanimivo, postaja izredno zanimiva v letu 2010, ko se s finančno krizo
               tudi na tem področju pojavlja vrsto nadzora tudi delovanja ECB-ja in podobnih
               institucij. Upravni in drugih odhodki. Ni pomembnih napak. Sistem je skladen in
               zahteva finančne uredbe.</p>
               <p>Glede Evropskih razvojnih skladov ni kaj posebnega za povedati, zadeva je zelo
               podobna. Gre za to, da imamo posebne sklade, 3.1 milijarda za katere moramo podati
               podobno mnenje in zato damo posebno izjavo in izkazi izkazujejo pošteno, finančno
               stanje. Nadzorni, kontrolni sistemi pa delno uspešni. Slovenija, najprej seveda o
               odlivih in prilivih iz proračuna EU, številke nekoliko drugačne kot v odnosu do
               državnega proračuna, kot sem bil prej, iz znanih razlogov, ker tukaj končujemo tudi
               tiste koristnike, upravičence, ki so na Evropskih projektih neposredno uspeli
               pridobivati sredstva, plačila so pa skladna s tem, kar imamo v državnem
               proračunu.</p>
               <p>Ugotovitve za Slovenijo. V samem vzorcu ni bilo pomembnih napak, ki bi seveda na
               odhodkovni strani vključevale Slovenije, ker je vzorec narejen pri slučajnosti. Pri
               plačilih pa seveda ugotavljamo, da je Evropsko računsko sodišče podalo priporočila
               glede tradicionalnih virih pa jih je MF upoštevala, zato se ni odkrilo nobenih
               nepravilnosti. Smo edina članica, ki je v letu 2010 odpravila vse pridržke Evropske
               komisije, zaradi računa na osnovi DDV in tudi na nekih drugih področjih carin in
               poenostavljenih procedur povezanih z uvozom ocenjujemo po nekih drugih poročilih, da
               Slovenija deluje dobro. </p>
               <p>Aktivnosti glede letnega poročila od kar je bilo predstavljeno. Povedano je bilo
               uvodoma, potem ko je bil predstavljen v Evropskem parlamentu sedaj prvič formalno
               obravnavamo na Nacionalnih parlamentih. Protokol predvideva to obravnavo in
               odvisnosti od dogovora med nacionalnim in evropski parlamenti, o katerih govori točka
               8.9 protokola, eventualno bo input, vaš input tudi lahko neposredno vključen v
               postopke samega sprejemanja <gap n=".."/><stage>/Nerazumljivo./</stage><gap n=".."/> Evropskem parlamentu. Evropski
               parlament ugotavlja, da imamo še vedno težave pri črpanju evropskih sredstev, zato je
               pomembno, da bodo v prihodnosti države članice morale prevzeti dodatne odgovornosti
               za zakonitost in pravilno črpanje teh sredstev. Lizbonska pogodba se v tej zadevi
               spremenila, ker je, če je do sedaj bila samo Evropska komisija odgovorna za
               razreševanje proračuna, sedaj 317. člen pogodbe pravi: <q>"Da Evropska komisija je
               skupaj z državami članicami odgovorna za razreševanje evropskega proračuna, zato se
               spreminja krovna finančna uredba proračuna, ki bo poenostavljeno povedano, če bo
               sprejeta, predvidevala, da bi do 1. februarja  leta, na primer, 2014 za leto 2013 je Slovenija že morala
               podati Evropski komisiji revidirano izjavo o skladnosti črpanja EU sredstev za leto
               2013 v Sloveniji."</q> To je pomembna zadeva, ki bo vključevala tudi na podlagi pogovor z
               nekaterimi ministrstvi, tudi, okrepljeno vlogo Vlade in tudi seveda Revizijski
               instituciji v Sloveniji." To je ta 317. člen pogodbe o delovanju in v tej zvezi bo v
               naslednjih letih, naslednjih mesecih, ker je uredba že v razpravi verjetno veliko
               diskusije znotraj Ecofina, Odbora za zadeve EU in še kje.</p>
               <p>Kateri so koraki za proračunsko leto, kako se bo to zaključilo? Imamo sedaj že
               postopek razprave v Evropskem parlamentu in temu bo sledila podelitev razrešnice
               nekje v maju 2011, v Sloveniji smo podali formalno poročilo in danes to obravnavamo
               tukaj, veseli me, da je prišlo do skupne seje, ker menim, da je to najustreznejše
               glede na vlogo in pristojnosti Državnega zbora v odnosu do zadeve EU proti Vladi. V
               sredo smo o tem tudi opravili razpravo v Državnem svetu glede na določbe protokola 1.
               Sicer pa velja za leto 2011 in za to, kar se sedaj dogaja, po mojem samo še dvoje, in
               tukaj zaključujem, Evropsko sodišče poleg vsakokratnega, sedaj po novem
               predstavljanja poročil nacionalnih parlamentov pripravlja tudi v letu 2011 20
               posebnih poročil, recimo, carinski postopek 42, govori o potencialnih odtajaj DDV pri
               uvozu, sprejemamo recimo mnenje o tako imenovanih garancijskih potencialih za srednja
               in mala podjetja. To ima lahko pomemben vpliv na pozicijo posamezne države, ko se v
               tej zvezi spreminjajo direktive, ki to določajo. Če se strinjate, gospa
               podpredsednica, gospod podpredsednik, podobno kot vladi bi samo Državnem zboru pa ta
               poročila, ko izhajajo pošiljajo in potem se odločite, ali želite, da jih kdaj posebej
               obravnavamo.</p>
               <p>Za leto 2011 tudi predlagam, glede na to, da smo letos ta formalni postopek za 2009
               zaključili, ker bo 10. novembra že po našem načrtu predstavljeno letno poročilo za
               leto 2010 v Evropskem parlamentu in bo takoj posredovano vam in mogoče že v novembru,
               decembru hkrati z razpravo o, ne vem, zaključnem računu proračuna RS za leto 2010
               opraviti tudi to razpravo o letnem poročilu Evropskega računskega sodišča za leto
               2010 že novembra, decembra 2011, to je z naše strani mogoče. Menim, da so tudi takrat
               zadeve aktualne in se, potem na tej podlagi ugotovi, kaj velja spreminjati v naprej. </p>
               <p>Skratka, kot član Evropskega računskega sodišča, ki mi je predlagala RS sem se s
               svojimi sodelavci, šefinja kabineta, gospo Andrejo Roman, pripravljen kadarkoli priti
               v DZ in vam tukaj predstaviti naše ugotovitve in potem poiskati čim boljše poti za
               učinkovitejše črpanje sredstev na evropski ravni in seveda posredno v Sloveniji sami.
               Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa, gospod Cvikl, za to nadzorno in izčrpno poročanje oziroma predstavitev.
               Sprašujem ali želi kdo iz Službe Vlade za razvoj in EU oglasiti, gospod Suvorov,
               mogoče.</p>
            </sp>
            <sp who="SDT5:SuvorovBojan">

               <speaker>BOJAN SUVOROV:</speaker>

               <p>Gospa predsedujoča. Gospod predsedujoči. Hvala za besedo.</p>
               <p>V duhu začetne napotitve, da bomo krati, bo tudi moj odziv relativno kratek. Želim
               samo poudariti, da z naši strani pozdravljam proaktivni pristop, ki ga je Evropsko
               računsko sodišče prikazalo pri lahko rečem premikajoči tarči, namreč, spremenjeni
               člen uredbe o delovanju EU skratka, 317. člen in dogajanja, ki se trenutno izvajajo
               na sprejemu oziroma na dogovarjanju glede finančne uredbe  nam kažejo, da bo potrebno na tem področju pripraviti sistem, ki bo
               odgovoril na te odzive. In v tem kontekstu se, naj še enkrat rečem, zahvaljujem za
               proaktivni pristop, kajti s strani Vlade, tako naše službe kot tudi ostalih
               pristojnih institucij bomo te predloge natančno preučili in adekvatno na to
               odreagirali. K sami predstaviti poročila pa v bistvu nimam kaj za dodati, ker je bilo
               kratko in koncizno. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala, gospod Suvorov. Še z Računskega sodišča. Prosim, če se predstavite, ker pišemo
               zapisnik oziroma magnetogram.</p>
            </sp>
            <sp who="SDT5:VeselTomaž">

               <speaker>TOMAŽ VESEL:</speaker>

               <p>Računsko sodišče. Ni verjetno kaj dosti dodati k tej predstavitvi vendarle pa v
               razpravi bi imeli nekaj podvprašanj oziroma vprašanj popolnoma konstruktivne narave
               zaradi preprostega razloga, ker tudi Računsko sodišče mora poročati parlamentu o
               porabi evropskih sredstev, torej v narekovaju takrat, ko se dotikajo in tičejo porabe
               v Republiki Sloveniji. Posebej smo zaskrbljeni nad porabo in načinom porabe nad
               kohezijskimi sredstvi oziroma sredstvi za kohezijo. Zato bi nas zanimalo kakšna je
               stopnja napake pri koheziji? Namreč, ECA ugotavlja, da je stopnja najverjetnejše
               napake pri porabi za kohezijo, ocenilo bistveno nižje kot v prejšnjih letih, vendar
               je ta še vedno več kot 5%. Vemo, da bo s časom tudi slovensko Računsko sodišče
               verjetno moralo poročati tudi o pravilnosti poslovanja pri kohezijskih sredstvih,
               kjer nam pa naša revizijska metodologija ne dopušča verjetno takšne metodologije, ki
               jo morda uporablja ECA in je stopnja napake za nas izjemno pomembna, ker to za nas
               predstavlja prag pomembnosti. Od tam naprej lahko oblikujemo revizijska mnenja, ki
               vse toliko zanimajo in so nam kasneje tudi podlaga za popravljalne ukrepe in ki
               pozneje lahko vodijo tudi v kakšne radikalnejše ukrepe kot so zahteve razrešitve in
               podobno. Zato bi nas zanimalo kolikšna pa je dejanska napaka, če ta podatek
               obstaja.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Jaz bi potem na tej točki glede na to, da je gospod Vesel tako zaključil
               svojo razpravo, odprla tudi sicer razpravo na zasedanju obeh, odbora in komisije. Še
               gospod Otoničar je želel besedo. Verjetno boste predstavili kako je potekala ta
               razprava v Državnem svetu. Prosim.</p>
            </sp>
            <sp who="SDT5:OtoničarVincenc">

               <speaker>VINCENC OTONIČAR:</speaker>

               <p>Hvala, gospa predsednica, za besedo. Lep pozdrav vsem navzočim!</p>
               <p>No, kot je že predstavnik Računskega sodišča povedal, je tudi Državni svet na svoji
               34. seji seznanil s poročilom Računskega sodišča in dogovorili smo se, da bomo tudi
               mi naprej spremljali spremembe in novosti okrog delovanja Računskega sodišča in da se
               bomo tudi mi poslužili nekako uslug mag. Milana M. Cvikla za nadaljnje sodelovanje
               tudi z Državnim svetom. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi besedo kdo od članov kateregakoli od obeh teles, ki danes skupaj
               zasedamo? Če ne, potem bom prosila, če lahko gospod Cvikl odgovorite.</p>
            </sp>
            <sp who="SDT5:MartinCviklMilan">

               <speaker>MAG. MILAN MARTIN CVIKL:</speaker>

               <p>Hvala lepa. Najprej to kar je gospod Suvorov, predstavnik Vlade drži. Jaz mislim, da
               je predvsem pomembno, da se Vlada pripravlja na to novo finančno uredbo, ker je
               nedvoumno jasno, da bo komisija skušala tudi na podlagi zdaj pooblastil iz lizbonske
               pogodbe narediti vse, da zaradi dejstva, ker se 80% proračuna izvaja preko držav
               članic, da se v državah članicah okrepijo mehanizmi, postopki in tako naprej. Samo še
               ena misel v tej zvezi. Komisija je šla celo tako daleč, da razmišlja, da bi mehanizme
               iz kmetijstva tako imenovanih IACS, integrirani administrativni kontrolni sistem
               prenesla tudi na področje kohezije. To bi pomenilo veliko centralizacijo in se o tem
               lahko diskutira.</p>
               <p>Res je, da področje kohezije, obstaja področje na katerem smo v zadnjih mesecih
               oziroma tudi od kar sem sam postal član maja, junija, julija, ko Računsko sodišče
               oblikuje svoje mnenje, imeli najdaljše razprave. To kar lahko povem javno je tudi
               zapisala v samem poročilu na strani 101 v primerni opombi, in sicer mi smo
               predstavili stopnjo napak, za
               katero pravimo, da v letu 2009 vsaj 3% odhodkov, se pravi predstavili smo spodnjo
               stopnjo napake, vsaj 3% odhodkov ne bi smeli biti povrnjeni državam članicam. To je
               pomembno zato, ker ta spodnja stopnja je bila v letu 2008 11%. Se pravi tukaj mi
               imamo izboljšanje, vendar ker je spodnja in višja stopnja nepovezana predvsem s samim
               statističnim izločanjem, pa velja, da je najverjetnejša ali povprečna stopnja nad 5%,
               se pravi zato rdeča pika. Ključno vprašanje ni to kakšna je napaka. Ključno
               vprašanje, ki ga mi še zmeraj želimo predhodno dokazati, je ali je to kar se je
               zgodilo v letu 2009 posledica, kot sem prej povedal, situacije, da se je zaključila
               perspektiva 2000-2006 oziroma 2004 in 2006 za nove države članice in da se je
               perspektiva 2007-2013 šele začela črpati. Zato je vseeno potrebno za oceno, da imamo
               izboljšanje v letu 2009, ki je trajno, počakati na leto 2010. Velja pa, in tudi to je
               zapisano tako v poročilu kot v informativni noti, da mi smo te 3% napak, se pravi 3%
               ne bi smelo biti povrnjeno, ugotovili pri 36% plačil za projekte, kar je glede na
               leto 2008 manj, ker je v letu 2008 napak bilo pri 43% projektih, v letu 2007 pa celo
               pri 54% projektih. Se pravi imamo manjše število projektov pri katerih so napake,
               vrednost teh napak se je pa zmanjšala, glavna razloga zakaj prihaja do napak je pa,
               kot sem povedal, napačna uporaba pravil za oddajo javnega naročanja oziroma
               neustrezno povračilo oziroma poročilo neopravičenih stroškov.</p>
               <p>Mi znotraj tako imenovane kontaktne skupine z nacionalnimi revizijskimi institucijami
               vodimo o tem tudi veliko metodoloških razprav, zato nima smisla, da nadaljujemo to
               metodološko razpravo tukaj, ampak drži pa nekaj. Zamisel evropske komisije, ki pravi
               naj nam države članice dajo revidirano mnenje o skladnosti črpanja EU sredstev glede
               na pravila, omogoča, da se zmanjša riziko, da pri vzorcu iz teh držav mi najdemo
               napako. 4 države članice sedaj delajo nekakšno izjavo o skladnosti, Velika Britanija,
               Nizozemska, Danska in Švedska in za te države članice četudi mi ne dajemo mnenja za
               posamezne države članice, se vsaj v njihovih poročilih ugotavlja, da so zadeve bolj
               robustne, če smem tako reči. Zato sam osebno ocenjujem, da bi bilo dobro, da se
               Slovenija ne samo, ker bo to določila finančna uredba, začne pripravljati na to
               izjavo o skladnosti in tukaj je sodelovanje Računskega sodišča Slovenije kot
               zunanjega revizorja s pristojnimi resorji tako pomembno. In sam ocenjujem, da
               kohezija bo gotovo področje o katerem se bodo vodile velike razprave v dveh smereh,
               ali koncentrirati projekte in na kakšen način izvajati njihovo izvrševanje, zelo
               decentralizirano, v Sloveniji preko skoraj 210-ih občin, ali vendarle skozi večje
               projekte, ker je tudi administrativna moč ljudi, ki to delajo večja in zato prihaja
               do manj napak. Mi ugotavljamo, da kadar so zadeve razdrobljene se napake povečujejo.
               Toliko na najbolj kratek način za to razpravo. Še to. Evropski parlament želi, da mi
               te razpone tudi javno predstavimo, ko bo evropski parlament v odvisnosti kako bomo za
               leto 2010 to predstavili, o tem seznanjen v kolikor se bo Računsko sodišče, takrat
               bomo lahko tudi o tem bolj natančno govorili glede številk, ampak gotovo je na
               področju kohezije še zmeraj
               situacija takšna, da smo v rdečih številkah, da smo nad 5%, najverjetnejša napaka.
               Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Želi še kdo besedo? Ja, gospa Silva Črnugelj, prosim.</p>
            </sp>
            <sp who="SDT5:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa za besedo. Lepo pozdravljeni gospod Martin Milan Cvikl. Me veseli, da ste
               nam tako izčrpno predstavili delovanje evropskega proračunskega sodišča. Mene pa
               konkretno zanima v gradivu, ki ste nam ga dali na mizo, to je 11. strani sicer, na
               Power Pointu pa 22., ki govori o raziskavah, energetiki in prometu, ko poveste, da
               večina napak v tej skupini politik se nanaša na vračilo previsoko prijavljenih
               stroškov dela in posrednih stroškov za raziskovalne projekte. Glede na to, da bomo
               zdaj sprejemali tudi neke nacionalne programe za področje raziskav, me zanima kje so
               te napake najbolj pogoste in kako se odražajo potem, glede na to, da so to
               vračila?</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Prosim.</p>
            </sp>
            <sp who="SDT5:MartinCviklMilan">

               <speaker>MAG. MILAN MARTIN CVIKL:</speaker>

               <p>V samem gradivu je tudi navedeno, da je poleg celotnega poročila tudi informativna
               nota, recimo stran 12 informativne note daje primer neopravičenih stroškov dela
               raziskovalnega projekta. Mi smo recimo ugotovili, da računovodski izkazi upravičenca
               univerze x iz države y ne omogoča jasne dodelitve neposrednih stroškov revidiranih
               projektov in ugotovili smo, da je upravičenec zaračunaval za projekt previsoke
               stroške dela. Pa mi pogledamo koliko je tam dejansko v njihovih izkazih bilo in
               ugotovimo, da je 10% povrnjenih stroškov bila napaka, 62 tisoč evrov v tem konkretnem
               primeru, seveda je pa vse odvisno od <gap n="..."/>posameznika<gap n="...."/>Gre za to, da za kar smo mi
               pri tej zadevi zaskrbljeni, da ta zahtevek, pa je že bil revidiran s strani
               pooblaščenega revizorja, se pravi to kar nas skrbi ni to, da je bilo 10%, ampak da je
               pravzaprav tisti, ki je revidiral tudi spregledal pravila in ni natanko izračunal
               koliko je bilo teh <gap n=".."/><stage>/nerazumljivo./</stage><gap n="..."/> To smo rekli, ne samo, da imamo neopravičene
               stroške dela, ampak da imamo delno uspešne kontrolne sisteme. Ker po tem, ko imamo
               prvo, drugo raven in skupno raven komisije napak ne bi smelo biti. Seveda obstaja
               vedno neko razmerje med stroškom kontrole in verjetno<gap n=".."/><stage>/nerazumljivo./</stage><gap n=".."/> ampak v teh
               primerih ugotavljamo, da so problemi. Namreč, stran 13., mi ugotavljamo, da je
               sodišče našlo v 40% primerov med 30-mi transakcijami, pri katerih je bilo predloženo
               potrdilo, da je bila zadeva revidirana, smo pri 40% primerov našli napake in sicer v
               tistih primerih, ko je bilo izdano revizijsko potrdilo z mnenjem brez pridržka. Tukaj
               mi gledamo dejansko tudi kaj so bodisi nacionalne ali v teh primerih tako imenovanih
               raziskovalnih institucij so to lahko tudi zasebni revizorji, pravzaprav kakšno mnenje
               so izdali. To je pri tej zadevi pomembno. Zato zdaj priporočamo komisiji, da vendarle
               komisija pregleda kako se zdaj takšni raziskovalni projekti izvršujejo in zato
               želimo, da bi komisija morala poskrbeti, da se neodvisni revizor, ki so nepravilno
               potrdili izjave o stroških, seznanil z merili za opravičenost, ki veljajo za
               upravičene prijavljene stroške in pregledati delovanje sistema za potrjevanje
               metodologiji upravičencev za obračunavanje stroškov. Jaz moram reči, da tudi sam
               podpisujem nekatere predhodne ugotovitve in lahko trdim, da to kar naši revizorji
               ugotovijo stoji na podlagi dokazov. In da ni več zdaj diskusije o tem ali smo mi
               pravilno ugotovili ali ne, ampak se postavlja vprašanje zakaj so neodvisni revizorji
               potrdili to mnenje. Zato, ker mogoče niso bili seznanjeni z merili ali zato, ker je
               bil tukaj nek, recimo temu premala pazljivost? To je ključ. Revizijski postopki so
               včasih dolgotrajni zato mi ugotavljamo, da velja pa vendarle zmanjšati zaostanek pri
               izterljivih zneskih, ampak to je že posebna zgodba.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Gospod Rado Likar.</p>
            </sp>
            <sp who="SDT5:LikarRado">

               <speaker>RADO LIKAR:</speaker>

               <p>Hvala lepa za besedo. Lep pozdrav vsem prisotnim! Mene čisto na kratko zanima s področja kmetijstva.
               Zdaj, čeprav evropsko računsko sodišče ni revidiralo odhodke za Slovenijo, zdaj v
               preteklih letih je bilo kar nekaj primerov, ko je Slovenija morala vračati sredstva
               zaradi ugotovljenih nepravilnosti. Predvsem mislim, da je bil vzrok v nepravilno
               ugotovljenih površinah oziroma ker so posamezni zahtevki bili uveljavljeni za več
               površin kot so upravičeni ali pa za napačne površine. Pa me zanima če razpolagate s
               kakšno informacijo kako je to v letu 2009 za Slovenijo. Ali se pač to izboljšuje, ali
               se ta sistem IAKS in ti nadzorni mehanizmi ali se ti sistemi izboljšujejo in se
               stopnja napak manjša pa še čisto tako me zanima, če vam je znano recimo pri
               ugotavljanju napačnih površin oziroma preveč uveljavljenih površin, ali obstajajo
               mehanizmi, da bi to že ugotavljali lahko predhodno, preden se ta sredstva dobi, ne pa
               naknadno recimo. Ali se dela kaj na tem področju, da bi te nepravilnosti se predhodno
               ugotavljalo in ne šele potem, ko je v bistvu zadeva zaključena in je potrebno
               sredstva vrnit. To je eno.</p>
               <p>Drugo. Tudi lani mislim, da je bilo že predstavljeno poročilo evropskega sodišča tu v
               Državnem zboru in je bilo nekako rečeno oziroma tudi sugestija, da bi se ti postopki
               nadzora oziroma, niti ne nadzora, ampak postopki pridobivanja teh sredstev, da bi se
               poenostavili in bi se s tem tudi zmanjšala stopnja napak. Pa me zanima če se v tej
               smeri kaj dogaja. Hvala.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Jaz bi samo preden bi gospod Cvikl odgovoril, zaradi zapisnika povedala, da od
               tega trenutka naprej gospod Rado Likar, tudi pri Odboru za zadeve Evropske unije
               nadomešča našega člana gospoda Jožefa Jerovška.</p>
            </sp>
            <sp who="SDT5:MartinCviklMilan">

               <speaker>MAG. MILAN M. CVIKL:</speaker>

               <p>Hvala lepa. Najprej naj povem to, da mi ne podamo mnenja za posamezno državo. Jaz sem
               samo povedal, da v vzorcu, ki je bil recimo za področje kmetijstva 241<stage>(?)</stage> revidiranih
               transakcij, slovenskih vplačil neposredno ni bilo ali pa bi rekel niso bila
               izpostavljena kot problematična. Vendar kmetijstvo, 27%, v 27% od 241 transakcij
               imamo napak. Te napake so v glavnem povezane s točnostjo zahtevka oziroma s
               prijavljanjem prevelikih površin. Z ministrom Židanom sva na to temo nekaj rekla ob
               obisku. V Sloveniji se pojavlja banalen problem, ki se mu reče, da seveda kadar iz
               aviona snemaš pravokotnik, ki ima naklon, si dobil trapezoid. Zato se seveda skuša
               doseči to, da četudi je ortofoto posnetek tisti, ki naj bi bil podlaga, da bi
               vendarle mogoče veljalo uporabljati stari mehanizem, ki se mu reče predvsem na teh
               zahtevnejših, nagnjenih površinah meter. To je recimo ena od zadev, ki v primeru
               Slovenije lahko reši sistemski problem.</p>
               <p>Vendar kmetijstvo, pri kmetijstvu mi ugotavljamo še eno drugo zadevo. Da tako
               imenovani integriran administrativni in kontrolni sistem, ki smo ga zdaj podrobneje
               pogledali tudi s posebnim poročilom, mi smo pogledali 8 plačilnih agencij. Se pravi 8 institucij, ki je pri
               osmih državah oziroma pri osmih evropskih državah so akreditirane, so institucije, ki
               so revidirane in pri osmih od teh smo ugotovili, da samo pri eni lahko mi potrdimo,
               da se uspešno zagotavlja pravilnost plačil. Zaradi vrsto razlogov. Od tega ne seveda
               povezanosti enega katastra z zahtevami črpanja, do tega, da po starem načelu, če
               podatki niso ustrezno vneseni, potem tudi izhodni niso nujno dobri in zato
               ugotavljamo, da če samo ene od osmih plačilnih agencij uspešno zagotavlja pravilnost
               plačil, obstaja velika verjetnost napake, ki je v samem sistemu. Zato priporočamo
               komisiji, da vendarle podrobneje pogleda stanje v vseh agencijah, v našem primeru
               Agencije za razvoj za kmetijske trge in razvoj podeželja ali ti sistemi delujejo.
               Seveda to gre pa zdaj kontra tistemu kar ste sam prej rekel. Da je vendarle hkrati
               ideja, da bi poenostavili postopke. Ampak to je nekaj glede česar mi kot Računsko
               sodišče pravimo, da naj znotraj tako imenovanega pregleda kmetijske politike se
               razmisli o drugačnem oblikovanju teh podlag. Mi samo ugotavljamo, da obstoječi
               mehanizem je zapleten in tudi obstoječi mehanizem, ki je predvideval, da bo IAKS
               skupaj z agencijami dovolj robusten, tega ne zagotavlja. Zato imamo sedaj za leto
               2009 glede na leto 2008 pomembno stopnjo napak. V letu 2008 smo bili pod 2% in vsi so
               nekako že pričakovali, da to je pa zdaj prva zelena luč za področje kmetijstva, zdaj
               smo mi ugotovili, da smo preko 2%. Seveda zdaj lahko veliko razpravljamo ali je to
               zaradi vzorca ali je to zaradi tega ali onega, ampak to je pač situacija na ravni
               Evropske unije.</p>
               <p>To kar mislim, da je za Slovenijo pomembno in to sva tudi govorila z ministrom in
               tudi z nekaterimi drugi je, da si ugotovitve, ki so splošne ugotovitve za naše
               primere, si pogledajo predvsem tudi interni revizorji in preverijo ali se ta zadeva
               slučajno ne bi mogla pojaviti tudi v primeru Slovenije. Toliko.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala. Gospod Vesel je želel še nekaj dodati.</p>
            </sp>
            <sp who="SDT5:VeselTomaž">

               <speaker>TOMAŽ VESEL:</speaker>

               <p>Hvala lepa. Samo kratko repliko. Da empirično dokažemo, da so poročila evropskega
               sodišča, računskega sodišča za nas izjemno pomembno branje in jo izkoristimo kot neke
               tudi vrste analizo tveganj in <gap n="..."/><stage>/Nerazumljivo./</stage><gap n="..."/> tveganj. V tem trenutku že
               izvajamo revizijo ustreznosti sistema, spremljanja in nadzora nad izplačili, tudi na
               podlagi lanskoletnih ugotovitev skupne kmetijske politike, ravno to kar vas je
               posebej zanimalo, zato se je tudi odločalo s soglasjem, kajti tudi mi namreč bomo
               poskušali definirati kje pravzaprav nastaja problem pri nadziranju podlag, kajti slej
               kot prej se bomo morali ukvarjati tudi z vprašanjem vračanja takšnih sredstev tudi po
               revizijah Računskega sodišča. Veseli nas, da je ta razprava, če mi dovolite gospa
               predsednica samo toliko, da je ta razprava opravljena tudi v okviru Odbora za
               evropske zadeve, naj bo to tudi neke vrste naša iniciativa. Računsko sodišče izdaja
               kar nekaj revizijskih poročil vsako leto na temo ne samo porabe sredstev proračuna
               Republike Slovenije, temveč tudi drugih, kot je na primer revizijsko poročilo o
               lizbonski strategiji na področju razvoja in raziskav, tudi drugih, ki jih morda lahko
               v bodoče kot iniciativo odbor tudi obravnava. Ker pa so na seji, skupni seji prisotni
               tudi člani Komisije za nadzor javnih financ, nam je pa posebej pomembno, da smo
               odprli tudi nekaj metodološke razprave, ki je verjetno v tem trenutku res da ni
               najbolj primerna, bo pa postala v naslednjem letu izjemno problematična, vsaj za
               Računsko sodišče, kajti pri sprejemanju uredbe, ki naj bi določala obveznost držav
               članic v zvezi z revizijo nadzora izvrševanje proračuna bo potrebno v primeru, da se
               bo Republika Slovenija odločila in to bo tudi morala biti diskusija tudi na Komisiji
               za nadzor javnih financ, odločila da neke vrste nacionalno deklaracijo o ustreznosti,
               pri njej sodeluje tudi slovensko Računsko sodišče in upam, da bo tudi naš glas
               upoštevan in slišan, potem bo treba tudi v našo nacionalno  metodologijo revidiranja uvesti kar nekaj
               drugačnih terminoloških pristopov, ki jih pa uporablja evropsko računsko sodišče, kar
               na deklaratorni ravni morda vam ne zazvoni kakšen zvonec v smislu, da je to samo po
               sebi problematično, je pa to lahko izjemno zanimivo in pomembno za naše revizije, a,
               izvajanja vsakoletne revizije revidiranja državnega proračuna, kjer se bo potrebno
               slej kot prej ukvarjati z vprašanjem kakšen je pa slovenski koncept, tako imenovan
               <gap n="..."/><stage>/Nerazumljivo./</stage><gap n="..."/> se pravi te prekladajoče, sprejemljivega nivoja napak, ki ga
               Republika Slovenija v tem trenutku tolerira in takšne odločitve bomo potrebovali od
               Vlade pa tudi od parlamenta, tudi vaše stališče. Tako, da se mi zdi letošnja
               predstavitev kot uvod v izjemno zanimivo diskusijo v naslednjem letu, verjetno tudi v
               parlamentu. Hvala lepa.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala lepa. Tudi hvala za to pobudo, ki ste jo dali. Mislim, da je zelo dobrodošla in
               bomo mi tudi pri načrtovanju našega dela mislili na ta vidik. Še kdo od članov odbora
               oziroma drugih vabljenih želi besedo? Če ne, potem se bom najprej seveda zahvalila
               gospodu Martinu Milanu Cviklu za res pozitiven prispevek. Mislim, da tudi za nas
               člane Odbora za zadeve Evropske unije, ki se sicer ne ukvarjamo s tem finančnim
               vidikom bolj potrebno, zelo koristna ta predstavitev delovanja evropskega računskega
               sodišča in si seveda obetamo, da bomo tudi še v prihodnje imeli priložnost za
               predstavitev tako kot si kolega Cvikl že napovedal za novo poročilo za leto 2010.</p>
               <p>Zdaj, če dovolite, glede na to, da s tem tudi zaključujem razpravo, bi tudi dala na
               glasovanje najprej predlog ugotovitvenega sklepa, ki naj bi ga sprejeli člani oziroma
               nadomestni člani Odbora za zadeve Evropske unije, ki se glasi: Odbor za zadeve
               Evropske unije se je na 85. seji, 18. 2. 2011 seznanil z letnim poročilom evropskega
               računskega sodišča o izvrševanju proračuna za proračunsko leto 2009 z odgovori
               institucij in prosim, da glasujemo o tem sklepu.</p>
               <p>Kdo je za? <stage>(8 članov.)</stage> Proti? <stage>(Nihče.)</stage></p>
               <p>Ugotavljam, da je ugotovitveni sklep sprejet. S tem, preden dam besedo gospodu
               Ribiču, zaključujem to točko in 85. sejo Odbora za zadeve Evropske unije. Prosim
               gospod Ribič.</p>
            </sp>
            <sp who="SDT5:RibičJanez">

               <speaker>PODPREDSEDNIK JANEZ RIBIČ:</speaker>

               <p>Hvala za besedo. Spoštovani člani Komisije za nadzor nad javnimi financami,
               predlagam, da komisija sprejme naslednji ugotovitve sklep in sicer: Komisija za
               nadzor javnih financ se je seznanila z letnim poročilom evropskega računskega sodišča
               o izvrševanju proračuna za proračunsko leto 2009 z odgovori institucij. Želi kdo o
               predlaganem sklepu razpravljati? Če ne, dajem na glasovanje.</p>
               <p>Kdo je za predlagani sklep? <stage>(? članov.)</stage> Proti? <stage>(? članov.)</stage></p>
               <p>Ugotavljam, da je sklep sprejet. S tem zaključujem to točko dnevnega reda in 26.
               redno sejo Komisije za nadzor nad javnimi financami in se vam zahvaljujem za
               sodelovanje.</p>
            </sp>
            <sp who="SDT5:LavtižarBeblerDarja">

               <speaker>PREDSEDNICA DARJA LAVTIŽAR BEBLER:</speaker>

               <p>Hvala vsem za udeležbo danes tukaj in lep konec tedna.</p>
               <stage type="time">(Seja se je zaključila 18. februarja 2011 ob 13.03.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKGIP-Redna-027-2011-02-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C59F1CA77E2BFBA3C125782B0034685B</idno>
               <idno type="custom" subtype="day">933F56B104A43CCFC125783A003363A3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=933F56B104A43CCFC125783A003363A3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKGIP-Redna-027-2011-02-16.OZKGIP" n="027">
               <name>Redna</name>
               <date when="2011-02-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKGIP-Redna-027-2011-02-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKGIP-Redna-027-2011-02-16.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="session">27. seja</stage>
            <stage type="date">(16. februar 2011)</stage>
            <stage type="chairman">Sejo je vodil Franc Bogovič, predsednik odbora.</stage>
            <stage type="time">Seja se je pričela ob 14.04. </stage>


            <sp xml:id="SDT5-OZKGIP-Redna-027-2011-02-16.sp1">

               <speaker>PREDSEDNIK FRANC BOGOVIČ:</speaker>

               <p>Spoštovani, ura je 14.03. Predlagam, da pričnemo z odborom.</p>
               <p>Pričenjam 27. sejo Odbora za kmetijstvo, gozdarstvo in prehrano. Prav lepo
               pozdravljeni vsi povabljeni, lepo pozdravljeni tudi ostali, ki ste danes prisotni na
               tej seji.  Obveščam vas, da se
               današnje seje, zaradi zadržanosti ne bo udeležil gospod Miran Györek. Kar se tiče
               pooblastil, pa imam zaenkrat eno pooblastilo pri sebi. To je pooblastilo, da poslanec
               Anton Kampuš, pooblašča poslanko gospo Silvo Črnugelj, da ga zastopa na tem odboru.
               Ostala pooblastila pa tudi dobimo še naknadno, kakor sem bil seznanjen.</p>
               <p>Prehajamo na določitev dnevnega reda seje odbora. Dnevni red ste s sklicem 2. 2.
               prejeli. Iz treh točk sestoji, se pravi predlog zakona o promociji kmetijskih in
               živilskih proizvodov je točka 1, točka 2. so predlogi sklepov v zvezi s stanjem
               dohodkovnih razmerij v prehranski verigi in posledicami na zagotavljanje prehranske
               varnosti, to razpravo smo opravili kot veste skupaj z Odborom za gospodarstvo 25.
               januarja, danes so samo pripravljeni sklepi. Točka 3 so pobude in vprašanja članov
               odborov. Včeraj do 12. ure nisem prejel predloga za razširitev dnevnega reda oziroma
               za umik kakšne od točk dnevnega reda. Zato je ta dnevni red določen, kot je predlagan
               s sklicem seje.</p>
               <p>Prehajamo na <title>1. TOČKO DNEVNEGA REDA - TO JE ZAKON O PROMOCIJI KMETIJSKIH IN
                  ŽIVILSKIH PROIZVODOV, druga obravnava</title> je danes. Predlagatelj predloga je
               vlada. K obravnavi te točke smo povabili vlado, Ministrstvo za kmetijstvo, gozdarstvo
               in prehrano in pozdravljam mag. Dejana Židana, minister za kmetijstvo, gozdarstvo in
               prehrano in sodelavke in sodelavce. Zakonodajno-pravna služba je tudi povabljena, je
               tudi predstavnica med nami. Prav tako Kmetijsko-gozdarska zbornica, katere
               predsednika vidim med nami, gospoda Cirila Smrkolja in ga lepo pozdravljam,
               Gospodarsko zbornico Slovenije, prav tako imamo predstavnico tukaj med nami. Se pravi
               tudi direktorico zbornice kmetijskih in živilskih podjetij, pri Gospodarski zbornici
               zadružno zvezo prav tako predstavnica, kakor tudi predstavnika vinske družbe in pa
               sindikata kmetov Slovenije. Vse prav lepo pozdravljam. S sklicem ste poleg predloga
               zakona prejeli še mnenje Zakonodajno-pravne službe. Naknadno pa ste prejeli amandmaje
               Poslanske skupine Socialnih demokratov, Zaresa, DeSUS-a in Poslanskega kluba
               Liberalne demokracije k 3., 7., 8., 9., 10., 11., 13., 15., 16., 18., 20., 28. in 38.
               členu predloga zakona. To so tudi v veliki meri amandmaji povezani s priporočili
               oziroma s pripombami Zakonodajno-pravne službe. Med gradivom je tudi predlog
               amandmajev trgovinske zbornice, ki je prispel 10. 2., do sedaj tega amandmaja ni
               nihče kvalificiral, od kvalificiranih predlagateljev povzel v svojih amandmajih, prav
               tako ste danes dobili tudi dodatno še tri amandmaje k členom 34. in 35. in 37. členu,
               katere predlagateljica je bila Kmetijsko-gozdarska zbornica in predlagamo, da jih
               povzame odbor. Danes na klop ste prejeli tudi še nekatere druge pripombe
               Zakonodajno-pravne službe, imamo tudi pripombe komisije Sveta za kmetijstvo,
               gozdarstvo in prehrano pri Državnem svetu. Med drugim imamo tudi pregled teh
               amandmajev.</p>
               <p>Pričenjam drugo obravnavo predloga zakona, v kateri bomo opravili razpravo in
               glasovanje o vloženih amandmajih in morebitnih predlogih za amandmaje odbora, ter o
               členih predloga zakona. Besedo dajem v uvodu predstavniku predlagatelja, se pravi
               ministru za kmetijstvo, gozdarstvo in prehrano in ga prosim za uvodno obrazložitev k
               zakonom. Prosim, gospod minister.</p>
            </sp>
            <sp xml:id="SDT5-OZKGIP-Redna-027-2011-02-16.sp2">

               <speaker>MAG. DEJAN ŽIDAN:</speaker>

               <p>Gospod predsednik, spoštovane poslanke in poslanci in ostali navzoči. Lep pozdrav. Če
               mi dovolite, gospod predsednik bi predstavitev potekala takole, da jaz povem glavne
               vsebinske točke, operativne zadeve pa moj sodelavec gospod Branko Ravnik.  Na splošno bi rad o zakonu o
               promociji povedal tole. To je zakon, ki ga mi razumemo kot del procesa urejanja
               razmerij v prehranski verigi. Vi poznate, da del tega procesa poteka tudi preko
               priprave kodeksa, poleg tega še ostale aktivnosti potekajo, saj smo ugotovili, da če
               hočemo proizvodnjo hrane v Sloveniji obdržati, je pa sedaj zadnji čas, da posežemo
               aktivno v prehransko verigo in v tako imenovano pravičnost razdelitve dodane
               vrednosti.</p>
               <p>Ta zakon je nastajal v Sloveniji relativno dolgo časa, več kot 10 let. Bil je nujno
               potreben. Zato, ker takšen zakon in podobni zakoni v drugih državah EU, kjer imajo te
               zakone, imajo zelo enostavno nalogo. In to je, da na podlagi argumentov gradijo
               zaupanje in kot posledico lojalnost med domačo proizvodnjo hrane in med domačimi
               potrošniki, ki so vedno najpomembnejši kupec domače hrane. Ko smo ponovno odprli ta
               zakon smo se zavedali dveh zadev. Prva zadeva je, da preko tega, da je ta zakon nujno
               potreben. Da če tega zakona nimamo, torej da na sistematičen način domača proizvodnja
               hrane ob pomoči države komunicira z domačim potrošnikom to tudi ni v javnem interesu.
               Mi javni interes definiramo takole. Nam je v interesu, da v Sloveniji potrošnik
               kupuje slovensko hrano, zato ker na ta način daje delo slovenskemu kmetu in
               slovenskemu delavcu. Nam je tu v javnem interesu, da slovenski potrošnik kupuje
               slovensko hrano, ker na ta način polni slovenski državni proračun. Mi tudi vemo,da je
               varnost posamezne hrane, ki je v Sloveniji izdelana na zelo visokem nivoju in s tem
               delamo korist slovenskemu potrošniku. In ne nazadnje, mi razumemo našo dolžnost kot
               država v kateri poteka proizvodnja hrane, da sodelujemo v boju proti klimatskim
               spremembam, to je, da omejujemo transport. Zelo se mi je zdelo pomembno, da ugotovimo
               zakaj zakon, bilo je pa kar nekaj poskusov, ki si imeli resen namen, da pridemo do
               zakona, in smo pogledali zakaj dejansko zakon do sedaj ni bil sprejet. In kaj smo
               ugotovili? Ugotovili smo v osnovi dve stvari. Prva stvar je bila, da če hoče ta
               zakon, ki v bistvu na nek način obremeni proizvajalce hrane, če hoče, da ta zakon je
               sprejet in deluje mora dobiti soglasje tistih, nevladnih organizacij, ki so prisotni
               v verigi proizvodnje hrane. Da če ne pride do soglasja, potem zakon sam po sebi ni
               smiseln, saj zakon izhaja iz podmene, da proizvodnja hrane lahko komunicira s
               slovenskim potrošnikom na način, da sama zbere denar in potem dodatno denar prispeva
               država. Drugi razlog, ko smo ugotavljali zakaj zakon v Sloveniji ni bil v Sloveniji
               smo ugotovili, da je zelo pomembno na kakšen način v bistvu ustanavlja zakon
               inštitucije. Zelo hitro smo ugotovili, da v mnogih državah akcije promocije preko
               takšnih in podobnih zakonov vodijo agencije. Vendar ugotovili smo še nekaj. Da v
               državah, kjer vodijo agencije, torej tiste agencije, ki so z zakonom ustanovljene in
               so javne agencije, da govorijo o povsem drugačni višini sredstev, kakor bo v
               Sloveniji na razpolago. Govorijo v Nemčiji o višini sredstev 100 milijonov evrov, v
               Franciji 50 milijonov evrov, v Avstriji 20 do 30 milijonov evrov na letni ravni. Med
               tem ko po tem zakonu bo denarja, ki bo zbran, na letni ravni nekje 2 do 3, maksimalno
               do 5 milijonov evrov. Torej, drugačen znesek. In v primeru, če bi na podlagi tega
               ustanovili novo javno agencijo, v Sloveniji jih imamo tako ali tako preveč, bi
               pomemben del tega denarja namenili za administrativna opravila te javne agencije. In
               mislim, da je to argument, ki smo ga tudi mi na ministrstvu sprejeli, da to ni
               vzdržno. Zato smo iskali cenejše, ampak še vedno učinkovite rešitve. Dodaten
               argument, ki smo ta mi razumeli in smo ga upoštevali je, da pomemben del kmetijskega
               prostora ne želi imeti tako imenovane splošne ali generične promocije. Mnenje
               kmetijskega prostora je bilo zelo jasno oblikovano. zato, ker na posameznih segmentih
               je stopnja samooskrbe zelo nizka. O tem mi ne želimo z našim denarjem promovirati
               porabo hrano, ki v večini primerov ni izdelana v Sloveniji. Moram reči, da je bil to
               argument, ki smo ga mi tudi razumeli, kakor smo tudi razumeli del proizvajalcev
               hrane, ki so povedali, da v določenem delu želijo govoriti o splošnih lastnostih
               hrane. Tako,da ta zakon je nekje tako razdeljen, da je 75% promocije promocije
               splošnih teh shem kakovosti, ki omogočajo govoriti o kvaliteti izdelkov, ki jih tukaj
               pri nas izdelamo. 25% nekje po oceni je pa tisti denar, ki bo namenjen promociji
               hrane generično, torej splošno.</p>
               <p>Zelo pomembno je, da smo ugotovili v bistvu na kakšen način zbirati denar. Namreč, po
               izkušnjah nekaterih drugih držav smo ugotovili, da če z zakonom določimo obvezne
               letne stopnje v bistvu je zakon nefleksibilen.  Kaj to v praksi pomeni? V praksi pomeni, da v bistvu posamezni
               sektorji imajo na letni ravni različne potrebe po promociji. Nekatera leta so potrebe
               večje, so posamezna obdobja iz takšnih ali drugačnih razlogov, ko so potrebe manjše.
               In če je potem zadaj bilo to vezano na spremembo zakona, je to proces, ki ni
               pravilen. In zato smo z nevladnimi organizacijami ugotovili, da v bistvu gremo v
               določanje letnega prispevka na način, da sektorje v obliki sektorskih skupin katera
               mnenja izbere in spravi na isti imenovalec svet za promocijo, to je najvišji organ na
               podlagi tega zakona in ta svet potem predlaga ministru, minister pa vladi, da
               količino denarja, ki je po sektorjih pomembna. Mi smo tudi takoj razumeli na tej
               točki priporočilo pravne službe, da pa moramo v zakonu potem pa določiti zgornjo
               višino sredstev. Sicer bo potem na te operativne zadeve gospod Branko Ravnik
               odgovoril, ampak tukaj pravimo, tukaj smo razumeli to poanto.</p>
               <p>Torej, kako bo ta zakon izvajan? Ta zakon bo izvajan na ta način, da se bo denar
               izbiral na presečni točki v večini primerov, to je sistem, ki je primerljiv s sistemi
               v tujini. Moram pa povedati, da tudi v Sloveniji že imamo izkušnje, ki so dobro
               delovale na ta način, torej na presečni točki, kjer pride do predaje kmetijskega
               proizvoda k tistemu, ki bo naredil hrano, to je prvo načelo tega zakona. Drugo načelo
               je, da imamo organ, ki je sestavljen takole, da sledi v bistvu količini pobranega
               denarja. Torej v organu, ki je najvišji organ tako na strateški, hkrati pa tudi zelo
               zelo operativne smernice, bo ta organ imel na razpolago, to je svet za promocijo. To
               je organ, ki bdi nad izvajanjem tega zakona. Ta organ je sestavljen takole, trije
               predstavniki so s strani kmetijstva, od tega dva s strani Kmetijsko-gozdarske
               zbornice Slovenije in eden s strani Zadružne zveze Slovenije in trije s strani
               predstavnikov proizvajalcev hrane, torej industrije, živilsko-pridelovalne
               industrije. Dodatno pa sta še v tem svetu dva predstavnika ministrstva in ta je organ
               potem v bistvu, ki je najpomembnejši po tem zakonu. Ta organ tudi ustanovi svoje
               svete, sektorske svete, ti pa skrbijo potem za izvrševanje promocije na sektorski
               ravni.</p>
               <p>Ker torej ni več zamišljena agencija, je bilo vprašanje, kdo naj bo tisti, ki bo
               izdelal dve najbolj pomembni strokovni nalogi? To je naloga, ki je vezana na
               strateški načrt in na program, torej na 6-letni in na 3-letni. In odločitev po tem
               zakonu je takšna, da je po mojem za državo učinkovita, hkrati pa tudi najcenejša, da
               se ta organ poišče preko javnega naročila. Po naši oceni bo to potem na letni strani
               vrednost nekje med 50 do 150 tisoč evrov, med tem ko pa tehnična opravila po tem
               zakonu v veliki meri opravlja ministrstvo, ki je za tehnična opravila tudi
               usposobljeno. Potem naslednje vprašanje je ali pričakujemo izjemno hiter učinek tega
               zakona. To je nemogoče. Po nam dosegljivih podatkih in po razgovorih z državami, kjer
               že imajo podobne zakone, ugotavljajo, da se začne lojalnost med kupcem in med
               proizvajalcem hrane graditi po nekem daljšem obdobju, to je nekje tri leta ali več.
               Ampak kasneje se pa lojalnost začne graditi. In podobno pričakujemo, da bo tudi v
               Sloveniji.</p>
               <p>Še enkrat bi pa rad na koncu povedal, predno predam gospodu Branku Ravniku besedo.
               Nam se je zdelo dejansko pomembno, da pri tem zakonu iščemo soglasje nevladnih
               organizacij. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp3">

               <speaker>PREDSEDNIK FRANC BOGOVIČ:</speaker>

               <p>Hvala lepa gospod minister. Besedo predajam gospodu Branku Ravniku. Izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp4">

               <speaker>BRANKO RAVNIK:</speaker>

               <p>Hvala lepa. V tem svojem prispevku bom dopolnil predvsem v delu, ki se nanaša na
               dopolnitve zakona oziroma amandmaje, ki jih je vložila koalicija in jih v celoti
               podpiramo. Namreč po prejemu mnenja Zakonodajno-pravne službe smo ponovno proučili
               posamezne vsebine. Mnenje je dobro pripravljeno, se seveda zahvaljujemo
               Zakonodajno-pravni službi za opozorila o nekaterih rešitvah, ki niso bile v zadostni
               meri pojasnjene z besedilom zakona. Kot rečeno, zakon je usklajen z nevladnimi
               organizacijami in je bil dosežen konsenz glede temeljnih rešitev. Še nekaj aktivnosti
               trenutno že poteka vzporedno. S samim sprejemanjem zakona se že pogovarjamo tudi o
               rešitvah, kako na nacionalni ravni vzpostaviti promocijo shem kakovosti. Sedaj, če
               grem po posameznih  vsebinah
               dopolnitev. Kot rečeno, v zakonu po razmisleku se strinjamo tudi s tem, da se v
               zakonu potem dopolni rešitev, po kateri se določi maksimalne zneske po posameznih
               sektorjih. Vlada bo še vedno morala po posameznih sektorjih, po posameznih proizvodih
               določati podrobnejšo višino prispevka, vendar maksimiran ta prispevek je. Zakaj šele
               v tej fazi vključitev tega v zakon? Mi smo že v prvem osnutku zakona imeli
               predvideno, da bi se višina prispevka določana z zakonom, vendar je v procesu javne
               razprave o zakonu prevladalo prepričanje, da glede na to, da pri izvajanju promocije
               nimajo zadostnih izkušenj v tej državi, da je težko napovedati sredstva, potrebe po
               promociji za posamezen sektor, da so potrebe po promociji med posameznimi sektorji
               zelo različni, da je interes za promocijo med posameznimi sektorji zelo različen in
               seveda tudi potrebe po promociji različne, takrat je prevladala odločitev, da to
               vprašanje uredimo kasneje, ko bodo znani odgovori oziroma dileme in odgovori na ta
               vprašanja. Sam način zbiranja smo pa opredelili po zgledu sosednje Avstrije, se pravi
               na glavo, na kilogram, v določeni meri tudi na hektar. To bi po mnenju, ko smo
               usklajevali zakon, po mnenju vseh sodelujočih v tem postopku omogočilo zadostno
               fleksibilnost pri določanju višine prispevka, glede na to, da je konceptualno sistem
               tako narejen, da pravzaprav sektorji sami odločajo o obsegu promocije.</p>
               <p>Kakorkoli pa, takšno rešitev kot jo predlaga koalicija z amandmajem podpiramo.</p>
               <p>Glede natančnejše opredelitve primerov, ko primarni proizvajalec oziroma posrednik,
               ki kupi z namenom prodaje naprej za predelavo, naroči storitev predelave v živilskem
               predelovalnem obratu, je tudi ena od vsebin, ki je ostala odprta, in koalicija z
               amandmajem tudi to vprašanje rešuje. V tem primeru, ko nekdo, ki je primarni
               proizvajalec oziroma posrednik, recimo zadruga, naroči v mlekarni storitev predelave
               proizvoda in potem ta proizvod v svojem imenu naprej prodaja, v tem primeru prav tako
               živilskopredelovalni obrat opravi obračun prispevka in tudi odvede prispevek, vendar
               potem ta prispevek zaračuna pri ceni storitve za izvedbo te storitve. Natančnejše je
               bilo treba opredeliti tudi posamezne pojme. Svet za promocijo, zunanje strokovnjake,
               reprezentativne interesne zastopnike in se strinjamo s takšno dikcijo. Natančnejše je
               bilo treba opredeliti tudi sprejemanje programa oziroma predpisovanja sektorjev. Tudi
               v tem delu in vseh ostalih vsebinah se strinjamo z načinom dopolnitve tega
               zakona.</p>
               <p>Pri posameznih vsebinah iz mnenja, pa želimo vendarle dati pojasnilo oziroma razloga
               za določene vsebinske opredelitve. V samem mnenju se odpira vprašanje glede
               kumulacije prispevkov in v tem primeru moramo vendarle povedati, da v primeru
               prispevkov gre za kumulacijo. Namreč posamezen proizvajalec oziroma kupec ima lahko
               več vrst pridelave, več vrst prireje in od vsakega te pridelave oziroma prireje
               plačuje svojo višino prispevka glede na sektor v katerem to dejavnost opravlja, lahko
               pa opravlja dejavnost v več sektorjih.</p>
               <p>Glede dileme ali zakon dovolj jasno opredeljuje obveznost plačila. Se pravi, kdaj ta
               obveznost nastane. Menimo, da je že z dikcijo oziroma opredelitvami v tem zakonu, že
               samimi izrazi vendarle dovolj jasno določeno, da so izrazi "odkup", "odkupi",
               "predela" za to obstajajo vedno listine in v poslovnem svetu neka pravila, ki
               obstajajo za odkupljenim proizvodom vedno imamo dobavnico, za interno realizacijo imamo vedno interni
               dokument o interni realizaciji, o zakolu imamo vedno zapisnik o zakolu živali in to
               je dogodek, s tem dogodkom se ta poslovni dogodek začne in v okviru tega je vedno
               možno slediti tako obseg kot vrsto kot količino proizvodov in je to tudi nek začetek
               dogodka po katerem se obračuna potem tudi sam prispevek.</p>
               <p>Veliko vprašanje s katerimi smo se že soočali tudi pri pripravi zakona je kaj s
               tistimi primarnimi proizvodi, ki gredo v izvoz. Dejansko gre tu za konceptualno
               vprašanje, ker je koncept zakona tako napravljen, da se prispevek zaračunava na rampi
               mlekarne, na vratih klavnic oziroma drugega živilsko-predelovalnega obrata, mi
               primarnih proizvodov ne sledimo pri primarnih proizvajalcih ampak na vratih
               živilsko-predelovalnega obrata. To je nekako tudi logično, ker tisti proizvodi, ki
               bodo potem predelani iz teh primarnih proizvodov bodo tudi promovirani, ker bodo
               vključeni v sheme kakovosti. Če ne primarni proizvod gre v izvoz, seveda ne gre na
               vrata živilsko-predelovalnega obrata, ga ne sledimo in kot takšnega tudi ne
               obremenimo s prispevkom. To gre za konceptualno vprašanje, res pa je, da ti primarni
               proizvodi, ki gredo v izvoz niti ne bodo deležni promocije oziroma jih niti ne bo
               možno skozi sistem promovirati.</p>
               <p>Še eno odprto vprašanje je ostalo, za katerega menimo, da vendarle pojasnilo obstaja.
               Gre za vprašanje načina določitve sektorjev, ki plačujejo prispevek in so vključeni v
               program promocije oziroma možnost, da Vlada odloči o tem za katere sektorje se
               prispevek zbira ali ne. S tem zelo pomembnim vprašanjem smo se intenzivno ukvarjali
               že v sami fazi obravnavi zakona, tudi na Vladi, in temeljni koncept zakona je, da naj
               posamezni sektorji odločajo o vključenosti v promocijo. Formalno sicer zakon to
               predvideva, da je v pristojnosti ministra, vendar je že z zakonom predvideno, da je,
               tako kot je že minister prej razložil, da imamo tu sektorske odbore, ki o tem
               odločajo in mislimo, da je ta demokratičnost tega postopka tako visoka, da je takšna
               rešitev kot je zdaj v zakonu primerna in ocenjujemo, da ni ustavno sporna.</p>
               <p>Tudi glede vprašanja jasnosti oziroma nejasnosti kdo je tisti, ki je zavezanec za
               plačilo kot primarni proizvajalec. V tem delu mislimo, da je zakon dovolj jasen, gre
               za tiste, ki so vpisani pri nas na Ministrstvu za kmetijstvo v register kmetijskih
               gospodarstev in hkrati proizvajajo. Se pravi, ker bo plačilo dajatve tako ali tako
               opredeljeno na oddano žival oziroma na kilogram proizvoda oziroma na tono, je
               praktično edini pogoj, da je pri nas vpisan v register, v register pa ne more biti
               nihče, da nekdo ni vpisan v register, pa se ne ukvarja s kmetijsko dejavnostjo
               oziroma ne proizvaja, pa je tako ali tako v nasprotju z zakonom. Se pravi vsak, ki se
               ukvarja s kmetijsko dejavnostjo mora biti vpisan v register.</p>
               <p>Potem je še ena dilema glede plačila prispevka za primarne proizvode, ki prihajajo iz
               uvoza. Tudi to je pomembno vprašanje s katerim smo se ukvarjali zelo veliko v fazi
               javne obravnave, v tem delu moram reči, da so predstavniki primarnih proizvajalcev
               zahtevali vključitev tudi obdavčitve na nek način oziroma plačila prispevka primarnih
               proizvodov, ki prihajajo iz tujine, vendar smo v zvezi s tem vprašali za to možnost
               tudi evropsko komisijo in v tem delu smo sledili mnenju Evropske komisije, ki pravi,
               da so od držav članic zahtevali, da le te ne bodo uporabljale parafiskalne dajatve na
               uvožene proizvode, ker je cilj, da se s tem izognejo omejitvam prostega pretoka
               blaga.  Po mnenju komisije, in
               zato tudi ta zahteva, parafiskalne dajatve naj bi se uporabljale samo za spodbujanje
               nacionalnih proizvodov in države članice iz katerih se ti proizvodi uvažajo gotovo ne
               bi imele koristi od učinkov promocijske kampanje. Tako, da zaradi tega ta rešitev ni
               vključena v besedilo zakona.</p>
               <p>Še nekaj drugih vprašanj je, ki jih bom verjetno potem kasneje v sami razpravi, bo
               treba še pojasniti, kot tudi opredelitev do posameznih amandmajev, ki so bili vloženi
               s strani drugih predlagateljev.</p>
               <p>Hvala lepa.</p>
            </sp>
            <sp xml:id="SDT5-OZKGIP-Redna-027-2011-02-16.sp5">

               <speaker>PREDSEDNIK FRANC BOGOVIČ:</speaker>

               <p>Hvala obema za to uvodno predstavitev s strani predlagatelja zakona.</p>
               <p>Kot je bilo že rečeno, Zakonodajno-pravna služba je temeljito pregledala zakon, tudi
               spisala kar obsežno mnenje, v katerem izraža pomisleke k posameznim členom. Zato
               vabim gospo Metodo Hrovat Pirnat, da poda poročilo.</p>
            </sp>
            <sp xml:id="SDT5-OZKGIP-Redna-027-2011-02-16.sp6">

               <speaker>METODA HROVAT PIRNAT:</speaker>

               <p>Hvala lepa za besedo.</p>
               <p>Zakonodajno-pravna služba je v skladu s svojo pristojnostjo podala k zakonu pripombe,
               in sicer konkretne pripombe k 18 členom, hkrati pa splošno pripombo, ki v veliki meri
               definira tudi te ostale pripombe k 18 členom. Skratka, se ta splošna pripomba nekako
               rezultira tudi v teh pripombam k posameznim amandmajem. Namreč, zakaj? Najprej smo
               opozorili da gre v bistvu za štiri različne prispevke, ki se nanašajo na različne
               zavezance in odmerjajo od različnih osnov, kar po našem mnenju povzroča največ
               pomanjkljivosti in tudi največ nepreglednosti. Dali so se razbrati iz 9., 10., 11. in
               12. člena, in to so: Prispevek od določenih primarnih kmetijskih proizvodov, ki ga
               plačujejo nosilci kmetijskega gospodarstva od proizvodov prodanih za predelavo ali
               živali oddanih v storitveni zakol. To je prva kategorija prispevka. Nadalje,
               prispevek od določenih primarnih kmetijskih proizvodov, ki ga plačujejo kupci od
               proizvodov kupljenih za predelavo ali živali za katere so izvedli storitveni zakol.
               Tretjič: prispevek od kmetijskih površin, ki ga plačujejo nosilci kmetijskega
               gospodarstva od določenih kmetijskih površin in prispevek do čebeljih družin, ki ga
               plačujejo nosilci kmetijskega gospodarstva od čebeljih družin. Skratka, gre za zelo
               različne kategorije, zelo različne osnove in tudi za različne zavezance.</p>
               <p>Nam se je postavilo naslednje vprašanje, ki iz zakona ni bilo razvidno in sicer: Kdaj
               obveznost plačila nastane, kdo so zavezanci za plačilo, kdaj nastopi obveznost
               plačila prispevka, ter nadalje ali je obveznost plačevanja prispevkov določeno kot
               letna ali mesečna obveznost, tam kjer je to mogoče. Ugotavljam, da si nekako v
               sorazmerju sledijo tisti amandmaji, torej število tistih amandmajev, ki sledijo našim
               pripombam. Potem, nadalje so amandmaji, ki delno sledijo našim pripombam in tudi
               tisti členi, ki niso amandmirani. V postopku usklajevanja je bilo vendarle nekaj
               stvari pojasnjenih, tako da smo jih tudi sprejeli.</p>
               <p>Bi pa vendarle imela generalno pripombo na te amandmaje, in sicer pogosto so
               obrazložitve zelo skope ali pa piše tako: amandma je v skladu s pripombami
               Zakonodajno-pravne službe. Jaz moram reči, da se ta stavek pojavlja precej površno in
               na hitro. Recimo, če izpostavim vsaj kakšen člen, na prime 20. člen - to ni bila naša
               pripomba, dali smo pripombo, vendar to ni v smeri naše pripombe. Tako, da lahko
               generalno povem, da bi te obrazložitve morale biti bolj precizno oblikovane. S tem tudi zaključujem
               predstavitev našega mnenja. Se bom pa po potrebi še oglasila, predvsem pa se bom
               oglasila pri 15. členu in novem 38.a členu, torej pri teh dveh amandmajih.</p>
               <p>Hvala lepa za besedo.</p>
            </sp>
            <sp xml:id="SDT5-OZKGIP-Redna-027-2011-02-16.sp7">

               <speaker>PREDSEDNIK FRANC BOGOVIČ:</speaker>

               <p>Hvala tudi vam, in kot ste že sami dejali, pričakujemo, da se pri posameznem
               amandmaju lahko mirno prijavite k besedi.</p>
               <p>Če se strinjate, bi prešel kar na razpravo k posameznim členom in razpravo in
               glasovanje o vloženih amandmajih. Kot običajno gremo po takšnem vrstnem redu, da se
               ustavimo pri tistem členu, ki je amandmiran. V kolikor ima kdo željo da se tudi o
               katerem drugem, se to stori, sicer pa preidemo kar na prvi amandmiran člen, in to je
               3. člen tega zakona.</p>
               <p>Predlagam, da po končanem glasovanju o amandmajih v skladu s tretjo alinejo 128.
               člena Poslovnika glasujemo o vseh členih skupaj, po tem ko zaključimo to. In takšen
               sklep je treba dati na glasovanje, zato sprašujem ali želi kdo razpravljati o tem
               sklepu. Sicer, pa glasujemo o proceduralnem sklepu. Predlagam, da preidemo kar k
               glasovanju. Kdo se strinja s sklepom, da se na koncu glasuje skupaj.</p>
               <p>Kdo je za? <stage>(? članov.)</stage></p>
               <p>Enotno se strinjamo, da je proceduralno sprejet takšen sklep.</p>
               <p>In zato prehajamo k 3. členu, ki je amandmiran. Vsi amandmaji so bili podani s strani
               poslanskih skupin SD, Zares, DeSUS, Poslanskega kluba Liberalne demokracije.</p>
               <p>V razpravo dajem najprej amandma k 3. členu. Pri 3. členu naj opozorim, da je tudi s
               strani, še predlog za amandma k temu členu, ki je redakcijske narave in ga predlaga
               Zakonodajno-pravna služba. Želi kdo pri 3. členu razpravljati? Ne, v kolikor ne,
               prehajamo na glasovanje o amandmaju k 3. členu. Najprej amandma na amandma, potem
               pa... Samo trenutek. Glasujemo o amandmaju na amandma k 3. členu.</p>
               <p>Kdo je za? <stage>(? Članov.)</stage> Je kdo proti? <stage>(Nihče.)</stage></p>
               <p>Smo soglasno sprejeli amandma k temu amandmaju. Ni tako kot na Odboru za lokalno
               samoupravo. </p>
               <p>In zdaj glasujemo še o amandmaju k 3. členu. Zaključujem glasovanje.</p>
               <p>Kdo je za? <stage>(? članov.)</stage> Je kdo proti? <stage>(Nihče.)</stage></p>
               <p>Tudi ta amandma, se pravi 3. člen je kot takšen sprejet. Amandma k 3. členu.</p>
               <p>Naslednji je 7. člen, ki je prav tako amandmiran s strani istih poslanskih skupin, če
               se strinjate ne bom ponavljal, da bo hitreje potekalo. V razpravo dajem amandma k 7.
               členu. Želi kdo razpravljati? V kolikor ne, zaključujem razpravo in prehajamo na
               glasovanje o amandmaju k 7. členu. Prosim za glasovanje, zaključujem.</p>
               <p>Kdo je za? <stage>(? članov.)</stage> Je kdo proti? <stage>(Nihče.)</stage></p>
               <p>Tudi ta je soglasno sprejet, amandma k 7. členu. Naslednji člen, ki je amandmiran je 8. člen, s strani
               istih poslanskih skupin je bil tudi ta člen amandmiran in odpiram razpravo pri 8.
               členu. glasujemo o amandmaju na amandma k 8. členu. Glasujemo, glasovanju o tem
               amandmaju k 8. členu je zaključeno.</p>
               <p>Kdo je za? <stage>(11 članov.)</stage> Je kdo proti? <stage>(? Članov.)</stage></p>
               <p>Kar se tiče posameznih členov, gospod ...<stage>/Nerazumljivo./</stage>..., pri posameznem členu je
               možna razprava in v okviru, običajno je vedno tako, da se pri členih o posameznem
               členu opravi razprava in...</p>
            </sp>
            <sp xml:id="SDT5-OZKGIP-Redna-027-2011-02-16.sp8">

               <speaker>BORIS JEŽ:</speaker>

               <p>...<stage>/Mikrofon ni vključen./</stage>... Jaz nisem poslanec in ne poznam postopka, se
               opravičujem.</p>
               <p>...<stage>/Medsebojni pogovor./</stage>...</p>
            </sp>
            <sp xml:id="SDT5-OZKGIP-Redna-027-2011-02-16.sp9">

               <speaker>PREDSEDNIK FRANC BOGOVIČ:</speaker>

               <p>Prosim, vodim sejo, poslovniško je druga obravnava, obravnavamo posamezne člene in
               običajno se v vseh teh postopkih, tudi pri takšnem postopku, pri posameznem členu
               opravi razprava. Včasih malo širša, včasih malce ožja. In zato tudi danes lahko tako
               izkoristite to razpravo, samo da se približno nanaša na... In pri posameznem členu se
               lahko mirno vsak prijavi in tudi razpravlja o posameznem členu in s tem tudi zakonu
               in lahko se tudi še predlaga amandma in ga lahko odbor povzame.</p>
               <p>Ja.</p>
            </sp>
            <sp xml:id="SDT5-OZKGIP-Redna-027-2011-02-16.sp10">

               <speaker>BORIS JEŽ:</speaker>

               <p>Hvala za besedo, gospod predsednik. Gospodarsko-interesno združenje mesne
               industrije.</p>
               <p>Jaz prej nisem bil pozoren. Tukaj so našteti ti reprezentativni interesni zastopniki,
               so društva, zveza društev, zbornice, sindikati, gospodarsko-interesnih združenj tukaj
               ni. Manjka. ...<stage>/Oglašanje v ozadju./</stage>... Pri tretji alineji 3. člena, se opravičujem,
               ker je šlo že mimo, ampak glede na proceduralni postopek sem tudi jaz opazil, da sem
               zamudil nekaj. Ali je možno še kaj narediti.</p>
            </sp>
            <sp xml:id="SDT5-OZKGIP-Redna-027-2011-02-16.sp11">

               <speaker>PREDSEDNIK FRANC BOGOVIČ:</speaker>

               <p>3. člen smo mi zdaj proceduralno zaprli in zdaj ko smo amandmaje k temu členu
               sprejeli, in mi smo zdaj...</p>
            </sp>
            <sp xml:id="SDT5-OZKGIP-Redna-027-2011-02-16.sp12">

               <speaker>BORIS JEŽ:</speaker>

               <p>Ker sem mislil da ni razprave, ampak če je. Stvari so nam ušle, ker se hitro dogaja,
               ampak glede na to, da je vse našteto, da so vsi interesni zastopniki z nivoja
               nevladnih organizacij zastopani, gospodarsko-interesno združenje, ki je zelo močan
               segment, na primer mesna industrija predstavlja tretjino živilske industrije, nas ni
               noter. In bi prosil, če se da še kaj popraviti, da to umestimo.</p>
            </sp>
            <sp xml:id="SDT5-OZKGIP-Redna-027-2011-02-16.sp13">

               <speaker>PREDSEDNIK FRANC BOGOVIČ:</speaker>

               <p>Gospa Breda, najprej proceduralno. Potem pa prosim ministra za pojasnilo.</p>
            </sp>
            <sp xml:id="SDT5-OZKGIP-Redna-027-2011-02-16.sp14">

               <speaker>BREDA PEČAN:</speaker>

               <p>Jaz bom zelo kratka.</p>
               <p>Proceduralno predlagam, da se pojasni. Prvo kar je, da lahko vsi prisotni se
               priglasijo k razpravi h kateremukoli členu, tudi tistemu, ki ni amandmiran. </p>
               <p>In drugič, zdaj v zvezi s tem 3. členom, smo ga mi z amandmajem odprli, tako da lahko
               predlagate pač poslancem, da dopolnijo to alinejo "reprezentativni interesni
               zastopniki", da se doda tudi gospodarska združenja. Tako, da bomo pač na Državni zbor
               dali, ker jaz mislim, da zdaj se ne moremo več vračati na ta amandma. Je pa člen
               odprt in se lahko to popravi, tako da ni nobenega problema, na sami seji.</p>
            </sp>
            <sp xml:id="SDT5-OZKGIP-Redna-027-2011-02-16.sp15">

               <speaker>PREDSEDNIK FRANC BOGOVIČ:</speaker>

               <p>Izvolite še enkrat, gospod Jež.</p>
            </sp>
            <sp xml:id="SDT5-OZKGIP-Redna-027-2011-02-16.sp16">

               <speaker>BORIS JEŽ:</speaker>

               <p>Hvala za to pojasnilo.</p>
               <p>Ali potem lahko jaz kar predlagam zdaj? Zapisati?</p>
            </sp>
            <sp xml:id="SDT5-OZKGIP-Redna-027-2011-02-16.sp17">

               <speaker>PREDSEDNIK FRANC BOGOVIČ:</speaker>

               <p>Poglejte, jaz... ...<stage>/Medsebojni pogovor./</stage>...</p>
            </sp>
            <sp xml:id="SDT5-OZKGIP-Redna-027-2011-02-16.sp18">

               <speaker>BORIS JEŽ:</speaker>

               <p>Je že 20 let kar sem bil poslanec, sem že pozabil.</p>
            </sp>
            <sp xml:id="SDT5-OZKGIP-Redna-027-2011-02-16.sp19">

               <speaker>PREDSEDNIK FRANC BOGOVIČ:</speaker>

               <p>Trgovinska zbornica, ki aktivno sodeluje v tej zadevi oziroma gospodarska zbornica,
               ki sodeluje. Sicer pa moram reči, da tukaj sedimo tisti, ki se v teh prostorih
               Državnega zbora pogosto srečujemo. In običajno je, takšna je vedno praksa, da se pri
               posameznem členu, ko se pride do njega, se opravi razprava in ta razprava je običajno
               tudi širša. Zato pričakujem, da se tudi zdaj  tako zgodi, ne moremo pa iti tako, da bi pa zdaj se po
               zaključnem 8. členu vračali na 3. člen. Zato te pripombe, ki so v členih, ki so
               odprte, prosim podajte. Pisno tudi ni bilo nobenih pripomb, da bi jih lahko recimo
               odbor povzel, kot je podala Kmetijsko-gozdarska zbornica in jih dajemo k posameznim
               členom. Zato prosim, če sledite člene, ki se odpirajo.</p>
               <p>Prehajamo na 9. člen. 8. smo zaključili... Treba je glasovati o členu v celoti.
               Prosim.</p>
            </sp>
            <sp xml:id="SDT5-OZKGIP-Redna-027-2011-02-16.sp20">

               <speaker>ROMAN ŽVEGLIČ:</speaker>

               <p>Hvala za besedo. Se opravičujem, jaz sicer res ne sedim prvič tukaj, ne poznam pa,
               kaj je to skrajšani postopek, pa kaj je normalni postopek. To pa res ne morem vedeti
               in se opravičujem, če sem mogoče tudi prej tako malo gestukilra neprimerno. Se pravi,
               spoštovani poslanci, ministrstvo. Pri 8. členu, bom jaz povedal tisto temeljno
               pripombo, s katero se sindikat kmetov kot tak tudi konceptualno s tem zakonom ne
               strinjam. Mi smo seveda se z ministrstvom usklajevali, nismo se pa uskladili, to pa
               je razlika. In tukaj predvsem, se pravi pri tem financiranju in pri porabi sredstev.
               Naša temeljna zahteva je bila, da ves denar, ki se pobere za promocijo, gre izključno
               za promocijo shem kakovosti in prostovoljnih označb. To pa zato, ker se pobira, se
               pravi, na rampi po domače povedano, od primara in zato seveda, pa še zakaj, zato, ker
               v prvi fazi bomo sredstva prispevali samo dvoji. To je na eni stran država, na drugi
               strani pa kmetje. Kajti odkupovalec bo v tej prvi fazi tisti svoj strošek tako ali
               tako zaračunal nam, tega se mi zavedamo. Drugače ne more biti, komu pa ga bo, trgovcu
               naprej. Težko. Potem se pravi, kasneje, če se bi pa, se pravi, te sheme kakovosti in
               prostovoljne označbe dobivale neko večjo veljalo in prihajala do večjega
               povpraševanja potrošnikov, bi se lahko pa tržila višja cena in to je seveda verjetno
               tudi cilj tega zakona.</p>
               <p>Drugič, zakaj je naš predlog, da se samo v te dve zadevi gre, zato, ker je relativno
               malo denarja zbiranega in zato bi bil tudi koristno porabljen, ker je samo domač
               proizvajalec obremenjen in zato bi, se pravi, tudi bil najbolj koristen in tudi
               najlažje bi bilo vse to izvajati, naredijo se, kaj vsemi kakovosti, za določen
               proizvod mora biti, da lahko ima naziv. Se pravi prostovoljno označbo, ki bi veljala
               za celo Slovenijo, od njive do mize in od vil do vilic in bi se, se pravi te stvari
               lahko zelo enostavno tudi potem delale in bi bile tudi merljive. Na splošno
               promocijo, ta ne bo pa nikdar merljiva, tudi čez 10 let ne bo merljiva. To je pa
               tako. Zato bi jaz, bom rekel, predlagam še enkrat in tudi vladi, pa tudi temu zboru
               spoštovanemu, da se o teh mojih pripombah mogoče tudi predebatira in razmisli ali je
               to smiselno ali to ni smiselno. Se pravi, se pa še enkrat opravičujem, res pa je tudi
               v tej moji zgodovini 10-ih let, ko hodim na odbore za kmetijstvo občasno, pa toliko
               pripomb Zakonodajno-pravne službe na noben zakon, pa še tudi nisem videl, kot...</p>
            </sp>
            <sp xml:id="SDT5-OZKGIP-Redna-027-2011-02-16.sp21">

               <speaker>PREDSEDNIK FRANC BOGOVIČ:</speaker>

               <p>Gospa Zagorčeva.</p>
            </sp>
            <sp xml:id="SDT5-OZKGIP-Redna-027-2011-02-16.sp22">

               <speaker>DR. TATJANA ZAGORC:</speaker>

               <p>Spoštovani poslanci. Ministrstvo. Z diskusijo cenjenega kolega iz primara se vsekakor
               ne morem v celoti ali pa niti tako načelno strinjati potrjujem, da je bil ta del
               predmet težkih razprav, debat in da smo se v postopku usklajevanj nekako vseeno
               razumeli, da bodo se stvari pobirale na ta način, kot je predstavljeno v 8. členu.
               Zakaj? Zato, ker je  generična
               promocija ali splošna promocija, kot jo razumemo mi, temelj vseh promocij, tudi
               promocij, zelo pomembnega dela, to je označb kakovosti in pa vseh izdelkov, ki nosijo
               te predikate. Zakaj? V generični in splošni promociji se predstavijo skupne zadeve,
               kot so kakovost, varnost, potem tradicija, okus in še marsikaj lahko naštevamo,
               slovenska pokrajina in tako naprej. In to je tisti del, ki je skupen vsem izdelkom,
               najsi bodo to mleko, meso, potem žitni izdelki, med, vrtnine, sadje in zato govorimo
               o skupni ali splošni promociji. V tem delu promocije lahko predstavimo tudi način
               izvajanja nadzora, kot ga ima Slovenija, tako da zato je to pomemben del. Ta del
               lahko koristijo, še enkrat ponavljam, vsi v dobrobit vseh proizvajalcev. Na eni
               strani teh, ki bodo plačevali, tako kot celo tistih predelovalcev, ki nekako niso
               zavzeti v tem zakonu. Ampak vse skupaj, še enkrat poudarjam v okviru neke slovenske
               note in zato se nam zdi pomembno, da je ta zadeva predstavljena na tak način, kot je
               v 8. členu.</p>
            </sp>
            <sp xml:id="SDT5-OZKGIP-Redna-027-2011-02-16.sp23">

               <speaker>PREDSEDNIK FRANC BOGOVIČ:</speaker>

               <p>Hvala lepa. Gospa Jakoš iz Zadružne zveze Slovenije.</p>
            </sp>
            <sp xml:id="SDT5-OZKGIP-Redna-027-2011-02-16.sp24">

               <speaker>ANITA JAKUŠ:</speaker>

               <p>Lep pozdrav tudi v mojem imenu in pa seveda v imenu Zadružne zveze Slovenije, kar
               zadeva 8. člena se strinjam z gospo Zagorčevo, potrebna je promocija tako skupna,
               splošna promocija, kot promocija shem kakovosti. Bi pa imeli eno pobudo k temu členu,
               namreč glede financiranja s strani proračuna Republike Slovenije, je zdaj v zakonu
               predvideno, da proračun Republike Slovenije, zlasti to splošno skupno promocijo
               pokriva največ do 50%. Naš predlog je, da se to spremeni v najmanj 50%, namreč po
               smernicah skupnosti o državnih pomočeh za oglaševanje je omogočeno, da se ta splošna
               skupna promocija financira s strani države tudi do 100%, tako da tukaj bi predlagali,
               da se razmisli o tej možnosti, da se iz največ spremeni v najmanj 50%, je pa to
               četrta alineja, četrti odstavek 8. člena zakona.</p>
            </sp>
            <sp xml:id="SDT5-OZKGIP-Redna-027-2011-02-16.sp25">

               <speaker>PREDSEDNIK FRANC BOGOVIČ:</speaker>

               <p>Jaz se zdaj opravičujem. Mi smo zdaj v drugem branju. Postopkovno bi bilo potrebno
               dati predlog za vložitev tega amandmaja, v gradivu je zelo jasno, da je
               Kmetijsko-gozdarska zbornica to v času razprave, ko je povzeto, kaj je kdo tudi
               povedal in kakšne pripombe so bile. Takrat očitno ta pripomba ni bila povzeta. Zdaj
               ne vem, jaz bi tukaj mogoče dal besedo tistim, ki so sodelovali v teh postopkih
               usklajevanj, preden je prišel zakon v Državni zbor, da mogoče tudi poveste potek teh
               usklajevanj in pa tudi razloge, zakaj takšno zadevo dobimo pri enem elementarnem
               vprašanju, tudi potrebne relevantne odgovore. Izvolite, gospod Branko.</p>
            </sp>
            <sp xml:id="SDT5-OZKGIP-Redna-027-2011-02-16.sp26">

               <speaker>BRANKO RAVNIK:</speaker>

               <p>Kot je bilo rečeno. Že pred to obravnavo zakona in kot je pokazala tudi ta razprava k
               8. členu, smo se že pri obravnavi v javni razpravi, pri obravnavi tega zakona soočali
               s konceptualnimi vprašanji, kdo kaj financira. Prvič je, da zakon o promociji, nek
               predlog zakona o promociji prinaša promocijo shem kakovosti. Dosedanji zakoni so
               govorili samo o promociji, generični promociji oziroma splošni promociji in zaradi
               tega tudi, kot je bilo zdaj razvidno iz te razprave, zakon ni bil deležen podpore. In
               seveda na eni strani vztrajanje, da generične promocije sploh ni in na drugi strani
               vztrajanje, da je večina promocije, generične promocije pripeljala do nekega konsenza
               in da smo rekli. Vse, kar primar prispeva je namenjeno shemam kakovosti. Se pravi,
               niti cent ne gre za generično promocijo, kar prispeva živilsko-predelovalna
               industrija in mi smo prepričani, na obračunu se bo moralo videti, da je prispevek
               samo polovičen prispevek od tega, ker ga zakon, ŽPI ne bo mogla zaračunati v celoti
               prispevek kmetu. Kaj pa vpliva na višino odkupne cene, je pa drugo vprašanje in pa
               kako se formira odkupna cena? Ampak dejansko živilsko-predelovalna industrija bo
               prispevala svoj del prispevka in prav je, da tisti, ki daje denar odloča tudi o tem,
                   kakšna promocija se bo
               izvajala. In na koncu smo pretehtali, da je to najbolj uravnotežena in najbolj
               poštena odločitev in mislimo, da nihče zaradi tega ne more biti prizadet. To je bilo
               eno vprašanje.</p>
               <p>Drugo pa okrog višine sofinanciranja s strani državnega proračuna. Tudi tukaj je bilo
               veliko variant predno smo prešli do besedila zakona. Prvič, tisti trenutek, ko
               govorimo o promociji ...<stage>/nerazumljivo/</stage>... kakovosti, vemo da proračun lahko financira
               do 50%. Nad 50% ni možno zaradi tega, ker evropski predpisi to omejujejo. Se pravi,
               govorimo o 75% prispevka, je tako ali tako omejeno z do 50% sofinanciranja. Resnično
               je generično promocijo možno sofinancirati do 100%, vendar smo se takrat odločili
               potem v nadaljevanju, da naredimo generalno omejitev 50%, do 50% tudi zaradi tega,
               ker smo morali zakon v medresorskem usklajevanju usklajevati tudi z drugimi resorji,
               med drugim tudi z ministrstvom za finance in pa potrebno je bilo upoštevati finančne
               vidike, stanje v katerem se nahaja država in zato je pač prevladala ta odločitev, da
               gremo do tega obsega.</p>
               <p>Še drug element je, kjer smo konceptualno šli z zakonom v sistem, da sektorji sami
               odločajo o višini prispevka, ki se bo zbiral, se pravi, brez omejitve višine, je
               seveda skoraj da nemogoče načrtovati potem finančno breme države - to je bil še
               dodaten argument za to odločitev. Je pa jasen signal te države, tega ministrstva s
               tem, ko smo v proračunu za 2011 in 2012 namenili milijo in pol sredstev za promocijo,
               da ima resne namene se iti promocijo po tem zakonu.</p>
            </sp>
            <sp xml:id="SDT5-OZKGIP-Redna-027-2011-02-16.sp27">

               <speaker>PREDSEDNIK FRANC BOGOVIČ:</speaker>

               <p>Hvala lepa. Robert Hrovat je še.</p>
            </sp>
            <sp xml:id="SDT5-OZKGIP-Redna-027-2011-02-16.sp28">

               <speaker>ROBERT HROVAT:</speaker>

               <p>Hvala lepa za besedo. Lepo pozdravljeni! V Slovenski demokratski stranki smo, ko smo
               dobili ta predlog zakona na mizo, bili na nek način veseli, da se je končno
               uresničilo tisto kar se je pred enim letom govorilo, da bo prišlo do drugačnega
               zakona od tistega, kar smo mi predlagali. Mi smo namreč pred enim letom predlagali
               Zakon o generični promociji živil in en od glavnih argumentov, zakaj se je takrat naš
               zakon zavrnil je bil, da zakon ni usklajen z deležniki. Jaz sem to takrat razumel kot
               nekaj normalnega, da se je treba pogovarjati, dogovarjati itn., in ko sem jaz prebral
               o usklajenosti predloga predpisa, sem dobil občutek, kot da je ta zakon resnično
               usklajen med vsemi deležniki. Ampak to kar sem pa zdaj slišal, da sindikat kmetov
               govori čisto eno drugo kot ostali, me pa navdaja z nekim občutkom, da bo tukaj
               ponovno prešlo do tega, da bo za kmeta to pomenilo na koncu koncev lahko dodatno
               breme. Vsaj tako razumem predstavnika sindikata kmetov. In jaz si tukaj resnično
               sprašujem, glede na to, da se je usklajevalo eno leto, da piše, da je bilo usklajeno,
               zdaj se kaže, da to ni usklajeno, težko pritrdim temu, da je ta zakon dober, če pa v
               resnici ni dober za vse tiste katerih se tudi tiče. In glavni argument takrat, ko smo
               mi predlagali tisti zakon je bil ravno ta. Ko bo usklajen z vsemi deležniki, takrat
               bomo zadevo pripeljali na mize. In zdaj smo na tem trenutku, ko ponovno vidimo, da
               zakon ni usklajen, čeprav jaz ga na nek način podpiram, jaz sem, na prvi pogled je
               zakon dober in tudi ne bomo nasprotovali, ampak moti me to, da se je zavajalo tudi v
               gradivu, da se je zakon usklajeval in dobi človek občutek, da je zakon usklajen, in
               da je to to, kar vsi pričakujejo, tisti ki bodo udeleženi tukaj notri. Ampak zdaj se
               kaže, da temu ni tako in to mene, res me moti, in se bojim, da bo na koncu res kmet
               tisti, ki bo najkrajšo potegnil. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp29">

               <speaker>PREDSEDNIK FRANC BOGOVIČ:</speaker>

               <p>Minister.</p>
            </sp>
            <sp xml:id="SDT5-OZKGIP-Redna-027-2011-02-16.sp30">

               <speaker>MAG. DEJAN ŽIDAN:</speaker>

               <p>Sem vesel, da tudi gospod poslanec ta zakon podpira. Ta zakon se dejansko je
               usklajeval in na večini točk je usklajen. Poglejte pa usklajevanje, kjer so tako zelo
               različni interesi, pomeni tudi, da kdo tukaj pa tam pa tudi pove, da njegov čisto
               specifični interes ne bo premagal, ampak je za to kompromis. In moram reči, da v
               bistvu  kolikor sem jaz
               razumel in tudi Svet za kmetijstvo, ki kakorkoli, nikoli jaz ne spustim zakona skozi,
               dokler ne dobim soglasja sveta za kmetijstvo in podeželje Republike Slovenije, je to
               tudi razumel, se je usklajeval, na večini točk je usklajen, o vseh zadevah pa
               različni deležniki nikoli ne bodo imeli enakega mnenja, ker pač zastopajo različne
               interese, kar je tudi prav. In tisto kar je najlepše, da so različni interesi zelo
               jasno in javno in glavno povedane. Jaz se bojim tistih interesov, ki jih ne upajo
               javno in glasno in potem na nek drugi način delujejo. Tako da, jaz tukaj ne morem
               prevzeti ocene, da ta zakon ni bil usklajen. Ta zakon je bil v maksimalni možni meri
               usklajen, ideja, da pa v vsaki pikici, vejici, 100% soglasje, to pa jaz ne vem če kdo
               to zmore v tej državi oziroma kjerkoli narediti. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp31">

               <speaker>PREDSEDNIK FRANC BOGOVIČ:</speaker>

               <p>Gospod Veber.</p>
            </sp>
            <sp xml:id="SDT5-OZKGIP-Redna-027-2011-02-16.sp32">

               <speaker>JANKO VEBER:</speaker>

               <p>Hvala. Tudi sam želim izpostaviti bistveno razliko med zakonom, ki smo ga zavrnili in
               je resnično govoril samo o splošni promociji, ne pa tudi o shemi kakovosti in
               prostovoljnih označb. In ravno tukaj je ta bistvena razlika med samim konceptom in
               tudi to, kar je sindikat opozoril in torej, da se naj ves denar nameni za sheme
               kakovosti in prostovoljne označbe je bilo moč tudi iz odgovora predstavnikom
               ministrstva zaslediti, da se ves denar, ki se bo zbral v primarni pridelavi, dejansko
               namenil za promocijo shem kakovosti in prostovoljnih označb. Po domače povedano, se
               bo namenil prav domači proizvodnji hrane, tako da se ne bo sofinanciralo recimo
               produktov, ki prihajajo iz tujine, ampak dejansko tisti, ki pridela hrano doma, bo
               tudi lahko uporabljal promocijo skozi ta sredstva, ki jih bo sam tudi plačeval ne pa,
               da bi s tem financiral tudi nekoga od zunaj. Seveda je splošna promocija tako kot je
               bilo povedano, tudi pričakovanje ostalih, da je to vendarle tudi sestavni del zakona,
               tudi, ne vem, meni, če na hitro dam neko svojo osebno mnenje, bi raje imel samo vse
               orientirano na domačo proizvodnjo, ampak vendarle interes, kot se je pokazalo tukaj,
               je tudi širši in ravno prednost tega zakona je, da je resnično bil usklajevan in
               pripravljen do zagotovo sprejemljivega nivoja za vse, ki so na tem usklajevanju
               sodelovali in ne nazadnje tudi za vse tiste, ki bodo tudi potem vključeni v te sheme.
               Tudi verjetno, da vsak sektor, ki bo vključen v pripravo programa, načrta pravzaprav
               promocije, se bo sproti lahko dejansko odločal, kje je največja potreba ta hiš v
               Sloveniji in na katero področje moramo recimo bolj ta hip predstaviti kot drugo.
               Razmere se seveda na trgu lahko spreminjajo, tako da ta zakon ne nazadnje omogoča, da
               vsi tisti, ki prispevajo ta sredstva za promocijo, potem se tudi dogovarjajo o samem
               programu in to se mi zdi, da je tudi ena izjemno velika prednost tega zakona, da ne
               bomo v parlamentu razpravljali o tem, ali je potrebno v posameznem letu bolj
               promovirati zelenjavo ali recimo, ne vem, s Finske meso, ampak v to prav na
               operativnem nivoju prepuščeno tistim, ki se dejansko s tem ukvarjajo dnevno in so
               tudi življenjsko odvisni od tega. Tako, da sam vidim veliko prednost tega zakona in
               mislim, da je izjemno izjemno pohvalno, da lahko govorimo o tem, da je zainteresirano
               za ta zakon tako gospodarstvo kot tudi nosilci kmetijske proizvodnje in tudi
               živilsko-pridelovalna industrija oziroma vsi, ki v tej verigi tudi nastopajo. To je
               eden od redkih primerov, s katerimi se srečujemo pri reševanju problemov, če hočete,
               tudi gospodarske in finančne krize v Sloveniji. Velikokrat spremljamo odločitve, kjer
               omogočamo tudi delodajalcem, da jih razbremenimo določenih prispevkov, pa vendarle
               potem nekako ne začutiš tistega odgovora, da je bil to dober ukrep vlade, ampak se
               poskuša tudi to razvrednotiti.  Mislim, da pri tem zakonu ne bomo zasledili tako diametralno
               nasprotnih stališč, kot je bilo mogoče s strani gospoda Horvati razumeti, da gre za
               popolno neusklajenost. Daleč od tega. Resnično je tukaj ta kompromis na tem nivoju,
               da lahko govorimo o izjemno operativnem zakonu in tudi zelo velikem učinku, tako za
               domačega kmeta kot tudi za živilsko pridelovalno industrijo. Sam pozdravljam ves
               napor, ki je bil vložen, da je po 11 letih ta zakon resnično do tega nivoja
               pripravljen in mislim, da ga glede na stanje v kmetijstvu in živilsko pridelovalni
               industriji nujno nujno potrebujemo. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp33">

               <speaker>PREDSEDNIK FRANC BOGOVIČ:</speaker>

               <p>Gospod Milenko Ziherl.</p>
            </sp>
            <sp xml:id="SDT5-OZKGIP-Redna-027-2011-02-16.sp34">

               <speaker>MILENKO ZIHERL:</speaker>

               <p>Hvala za besedo. Lep pozdrav vsem prisotnim, predvsem gospodu ministru. Vsekakor je
               za pozdraviti, da smo prišli vsaj po 11 letih vsaj korak naprej, čeprav je bilo že
               nekaj zadržkov in dvomov o tem zakonu. Vsekakor mora ta zakon imeti glavni namen, da
               v naših trgovinah, torej zaščiti nas kupce in na nek način obvešča, da bomo lažje
               ločili zrnje od plevela. Kajti trgovine so prepravljene z robo slabe kakovosti pri
               živilskih proizvodih, kjer ni definirano, označeno ali je iz original tovarne...</p>
            </sp>
            <sp xml:id="SDT5-OZKGIP-Redna-027-2011-02-16.sp35">

               <speaker>PREDSEDNIK FRANC BOGOVIČ:</speaker>

               <p>Gospod Ziherl 8. člen. Dajmo se držati člena, zakon je v vseh členih amandmiran,
               financiranje je sedaj...</p>
            </sp>
            <sp xml:id="SDT5-OZKGIP-Redna-027-2011-02-16.sp36">

               <speaker>MILENKO ZIHERL:</speaker>

               <p>Bom prišel na financiranje... Financiranje, plačujemo slabo kakovost v trgovinah, kot
               da bi bila v original trgovini. Original izdelek je v Italiji, ponaredek, ki sicer ni
               slab, ampak ni original, za enako ceno kot je v Italiji, pa prihaja iz Poljske. To je
               živilski proizvod. So pa tudi neživilski in tako dalje. To bo tudi tema za kolegico
               Radićevo, ker vidim, da ona tudi na drugih področjih pravična razmerja v trgovini,
               vidim, da je ona šibkejši člen. Vi imate neko voljo za reševanje, ona pa ne.
               Prispevki za to zadevo. V Sloveniji obstajajo živilsko predelovalni obrati, ki imajo
               skoraj sto procentno uvoženo surovino, jo zadostno pridelajo in dodajo svojo blagovno
               znamko, ki je svetovno znana, ali vsaj tu v širši regiji znana. In bo tudi
               promovirana. Kje bodo oni zajemali in kaj bodo plačali? Kako se bo, če gre izdelek
               čez več faz proizvodnje, recimo kmet bo plačal 15 evrov, ali koliko že, na neko
               govedo, ampak recimo zakol, potem predelovalec in trgovina. Kje bo tukaj sledljivost
               in kateri člen bo padel ven, da mu ne bo treba nič plačati. Verjetno prvi plača in
               verjetno zadnji. To smo mi kupci. Bojim se, da bo samo poleg morda kakšne koristne
               stvari, da se bo zadeva preveč zbirokratizirala. Hkrati pa na koncu ni ravno 8. člen,
               ampak tu berem, da obstajajo tudi kmetije, ki v bistvu te zadeve ne rabijo. V
               Financah govorijo o sirarju, ki ima 25 vrst sira, 65 mlečnih izdelkov. Prihodek sicer
               ni bistveno povečal, izredno pa je povečal dobiček. To se pravi, je po tej hitri
               logiki je lahko šel samo na kakovost. Ne vem, ali potrebuje to zadevo, pa jo bo moral
               plačevati, ker je šel po sistemu sam si pomagaj in bot ti bo pomagal. Ker država in
               vse službe, ki jih je kot listja in trave včasih, mu ne bodo nič. Morda je tukaj tudi
               neko napotilo kmetom, da bodo lahko nekoč res čim bolj zaživeli tisto idejo od vil do
               vilic, s čim manj umestniki, ki so izredno dragi.</p>
            </sp>
            <sp xml:id="SDT5-OZKGIP-Redna-027-2011-02-16.sp37">

               <speaker>PREDSEDNIK FRANC BOGOVIČ:</speaker>

               <p>Hvala lepa. Proceduralno sporočam, da gospod Mirko Brulc nadomešča poslanko Bredo
               Pečan. Naslednji prijavljen k razpravi k 8. členu pa je gospod Sajovic. Izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp38">

               <speaker>MAG. BORUT SAJOVIC:</speaker>

               <p>Hvala lepa, predsednik, za besedo.  Vsem skupaj prijazen pozdrav. Moram reči, da se z mojim predhodnikom
               redko strinjam, danes pa se, ampak samo v tistem delu, ker če se sedaj ne zmenimo in
               v tem krogu, potem slovenski proizvodnji in potrošnji res samo še bog lahko pomaga,
               pa v njegovo pomoč ne verjamem.</p>
               <p>Danes najbrž vsi imamo vsaj malo zadrege, da bi bilo glede na to, kaj se dogaja na
               trgu zagotovo dobro, če bi zadevo že 2007 spravili pod streho, pa jo nismo.
               Ministrstvo se je potrudilo. Bila so usklajevanja. V tej državi redkokatero stvar
               pripeljemo tako daleč, kot smo to. Jaz vas vse prosim, če hočemo dobro, predvsem
               slovenskemu kmetu, ker on je pri tem zakonu in tudi pri 8. členu, pri financiranju, v
               najslabšem položaju in ima najmanj izbire. Slovenski kmet mora robo plasirati in
               prodati v večini primerov v Sloveniji, dočim potrošnik ima trgovin, multinacionalnih
               celo kupico. In zato je kdaj treba tudi kakšno dražjo srečko kupiti. Je pa ta srečka
               zagotovo taka, za katero rečemo na gasilskih veselicah, da vsaka zadane. Vsak evro,
               ki ga bomo dali v promocijo se nam bo večkratno povrnil. Nihče naj ne bo danes
               razočaran, če mogoče ravno vsak detajl ne bo notri. Veste, ta zakon ni kakšen
               finančni, ki ima posledice že drug dan. Zakon,da se bo vpeljal in da bomo rekli vsi
               skupaj zadovoljni, sedaj pa imamo rezultate bo potreboval dve, tri leta, morda še
               kakšno leto več. In če bomo videli anomalije, napake jih bomo zagotovo odpravili in
               popravili. Poslanski klub Liberalne demokracije Slovenije podpira vse amandmaje. Se
               zahvaljuje za pomoč Zakonodajno-pravni službi, zato jo tudi imamo. Poslanci nismo
               pravniki, tudi na ministrstvu vsi, ki pišejo zakone ne. Namen je dober.
               Zakonodajno-pravna služba pa je tisti korektiv, ki da zakonu še nek dodaten zakonski
               finiš. In jaz v teh pripombah in v tem ne vidim nobenih težav. Prepričan sem, da bomo
               danes sprejeli dober zakon. Hvala lepa.</p>
            </sp>
            <sp xml:id="SDT5-OZKGIP-Redna-027-2011-02-16.sp39">

               <speaker>PREDSEDNIK FRANC BOGOVIČ:</speaker>

               <p>Hvala lepa. Gospod Smrkolj.</p>
            </sp>
            <sp xml:id="SDT5-OZKGIP-Redna-027-2011-02-16.sp40">

               <speaker>CIRIL SMRKOLJ:</speaker>

               <p>Hvala lepa. Lep pozdrav vsem v imenu Kmetijsko-gozdarske zbornice. Rad bi opozoril,
               da je bilo res v usklajevanju tega predloga zakona veliko pripomb, nekatere
               upoštevane. Vendar v medresorskem usklajevanju tudi zavrnjene. Tudi mi, kot
               Kmetijsko-gozdarska zbornica smo imeli pripombo, da bi morali to, kar v 8. členu
               jasno piše, v 4 največ 50, mi smo imeli tudi predlog najmanj 50. Vendar je treba
               razumeti, da razumemo situacijo in da je res tu pred nami izdelek v enem delu, ki bo
               zagotovil nek proces, da se sploh začne.</p>
               <p>Drugo, jaz ne repliciram, ampak bi opozoril, sigurno je to lahko dodatno breme za
               kmetijske proizvajalce, ali pa je investicija. Pomembno bo od učinkovitosti sistema,
               koliko bomo uspeli preko shem kakovosti, prek posebnih označb v bistvu promovirati v
               Sloveniji pridelano hrano in s tem osveščati potrošnika. Se tudi v tistem delu
               splošne promocije, vseeno mislim, da splošna promocija je kljub vsemu en pomemben
               element, kjer moramo že vzgajati, če hočeš potrošnika od malih nog, in ga navajati k
               uporabi določenih kvalitetnih vrst živil za, prvič, če rečemo zdravo rast in razvoj,
               na drugi strani pa ga privedemo tudi kot potrošnika mladega človeka do tega, da se ga
               po Sloveniji pridelanih živilih. Kljub tem odstopanjem v okviru 8. člena razumemo te
               razlike, ki so nastale in v bistvu nimamo pripomb na sam 8. člen.</p>
            </sp>
            <sp xml:id="SDT5-OZKGIP-Redna-027-2011-02-16.sp41">

               <speaker>PREDSEDNIK FRANC BOGOVIČ:</speaker>

               <p>Hvala lepa. Gospa Cvetka Zalokar Oražem. 
               </p>
            </sp>
            <sp xml:id="SDT5-OZKGIP-Redna-027-2011-02-16.sp42">

               <speaker>CVETKA ZALOKAR ORAŽEM:</speaker>

               <p>Hvala lepa, gospod predsednik.</p>
               <p>Očitno je 8. člen tisti, pri katerem bomo skušali nekaj splošne razprave opraviti,
               ampak se mi zdi, da smo se nekako že vsi podali na to pot.</p>
               <p>To današnjo razpravo bi povezala s tem, o čemer smo se pogovarjali, mislim, da
               zadnjič, ko smo bili skupaj, tudi z vprašanjem, ko smo govorili o maržah in s tem
               povezanih zgodbah v zvezi s slovenskimi izdelki in z vsemi težavami, s katerimi smo
               bili soočeni takrat in ko so nam pravzaprav tudi nekateri ljudje, ki bi jim lahko
               rekli stroka, polagali na dušo, kako je treba nacionalno patriotizem izvajati tudi na
               polju naših lokalnih, predvsem kmetijskih pridelkov. V tem smislu je zakon nekaj, kar
               smo čakali in kar se mi zdi izjemno pomembno za vse. Je pa seveda svojevrsten izziv
               in škoda, da se je tako dolgo pripravljal, ampak bolje, da ga vsaj imamo zdaj. Vendar
               pa prinaša tudi precej vprašanj, precej dilem. Vsi smo spremljali številna opozorila,
               tudi sama sem se srečala s pripravljavcem zakona v prejšnji varianti in se želela
               seznaniti s problematiko, ki jo je izpostavljal, predvsem pri tem, da je večkrat
               opozoril, da bo težko dosegati dobre učinke. Ampak kakorkoli že, zakon je tukaj.
               Mislim, da ga je treba podpreti, da ga bo pa treba absolutno dograjevati, saj kaže na
               številne probleme, predvsem pri tem, kako to stvar umestiti v slovenski prostor ob
               vseh željah, interesih in tako naprej. In predvsem ob tem, da vsakdo, ki težko
               ustvarja denar, predvsem kmetijski proizvajalci, si želi, da je ta denar tudi dan za
               nekaj, od česar se lahko pričakujejo rezultati. In to je po moje tisto, kar nas danes
               vse skupaj, prepričan sem, da tudi ministra in predlagatelje, skrbi, ali bodo ti
               učinki doseženi, ali smo dali prava orodja v roke tistih, ki bodo potem za to
               skrbeli. In tu so določene dileme, kajti to je zakon, kjer se mi zdi, da bo in bi
               moralo priti do izjemne kreativnosti. Tu bi se morala pokazati neka kreativnost vseh,
               ki bodo pri tem udeleženi. In od te kreativnosti bo odvisno, koliko slovenskih kupcev
               bomo prepričali v to, o čemer danes govorimo, da je naša hrana dobra, kvalitetna,
               boljša, da je mogoče tudi kakšen cent več smiselno dati za domačo hrano, zato ker je
               tisto, kar vse garantiramo s tem. Tu je ogromno polje tega danega in tu me malo
               skrbi, da bo to nekdo počel za denar, ki ga bomo iskali na javnem razpisu. In tu je
               to opozorilo, koliko bo nekdo na tak način res dal in vložil duše v to zadevo, kajti
               brez tega, če se bo to delalo birokratsko, pa se bo nekaj teh jumbov naredilo ali pa,
               ne vem, nekaj tega, na ta način ne bo efektov. To so subtilne metode promocije, kako
               priti Slovencem pod kožo in jim res dopovedati to, kar jim želimo.</p>
               <p>Seveda želim zakonu, da bi zaživel, uspel. Ogromno bo odvisno od tega, ki bo izbran,
               saj strategijo pa še nekaj stvari boste sprejemali tudi na ministrstvu. Mogoče je
               tudi vprašanje, če je dovolj, da ima minister samo možnost imenovanja dveh članov v
               ta svet, ali bi mogoče morala država obdržati več tega svojega vpliva, o čemer govori
               eden od naslednjih členov, pa sem videla, da ni nič spremenjen. Skratka, vsi smo
               zaskrbljeni, ali bo dal efekte. Vsi si želimo, da bi tako bilo, in sem prepričana, da
               se bomo ali pa se bodo naši tisti, ki bodo kasneje delali, še srečevali s to zadevo.
               Prav gotovo pa je bistveno, da smo zagrizli v to, da ste končno stopili skupaj vsi,
               ki  ste morali stopiti, vsaj
               do tistega minimuma, kakorkoli že. In upam, da bo tisto, kar je kreativnost, tudi v
               teh medsebojnih odnosih tu odigralo svoj pomen. In tu se mi zdi pomembno predvsem z
               vidika, tako kot vedno govorim, jaz ne prihajam iz vaših strokovnih vrst, ampak nekje
               od zunaj te stvari opazujemo, to se mi zdi tisto, kar bo pomembno pri tem zakonu in
               jaz mu želim veliko uspehov na njegovi poti.</p>
            </sp>
            <sp xml:id="SDT5-OZKGIP-Redna-027-2011-02-16.sp43">

               <speaker>PREDSEDNIK FRANC BOGOVIČ:</speaker>

               <p>Bom tudi sam izkoristil pri tem 8. členu, ki je vir in način financiranja promocije,
               kar mislim, da je tudi srce zakona, da ti principi, ki so bili, kot je bilo že
               rečeno, težko jih je bilo uskladiti. Zato mislim, da je resnično najden tisti
               kompromis, na eni strani med vsemi temi deležniki, ki so zainteresirani, razmeji se
               po teh procentih, tudi v skladu z nekim pravnim redom, ki velja širše, zunaj našega
               prostora, se pravi, v okviru Evrope. Pomembno se mi zdi tudi to, da je v šesti
               alineji tega člena določeno, da se sektorsko pokriva in da se porabi v bistvu vsaj v
               nekem časovnem obdobju treh let toliko, kolikor se zbere, da ni tega očitka glede
               prelivanja. Zato tudi sam v tem delu mislim, da je prav, da gremo na pot tega
               velikega izziva in da enostavno, kljub temu, da vsi ne vemo, kakšen bo efekt čez dve,
               tri leta, pet let, ta korak naredimo, kljub temu, da lahko dobimo tudi očitek, da v
               tem letu vnašamo neko dajatev. Vendar pa se tu strinjam z besedami predsednika
               Kmetijsko-gozdarske zbornice, da so v vsakem poslovanju del poslovanja tudi sredstva
               za promocijo in da je to del vsakega poslovnega načrta. In če je ta promocija v tako
               razdrobljenem kmetijskem sektorju, kot ga imamo v Sloveniji, o čemer smo govorili
               tudi na prejšnji skupni seji z Odborom za gospodarstvo, da je to treba združiti in da
               je tu edino orodje zakon o promociji, ki ga imamo v obravnavi sedaj. Tako da mislim,
               da je poiskan nek kompromis, ki daje dobro osnovo za nadaljnje delo, kar bo pa čas
               tudi pokazal.</p>
               <p>Minister, izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp44">

               <speaker>MAG. DEJAN ŽIDAN:</speaker>

               <p>Hvala, gospod predsednik. Rad bi samo podkrepil vaše besede. Vsi, ki smo udeleženi v
               tem procesu, vemo, da na koncu orodja, ki so s tem zakonom na razpolago, so v osnovi
               odvisna od idej in požrtvovalnosti ljudi, ki bodo zraven. Tako da včasih različne
               forme dajo učinkovit, dober učinek, če so pravi ljudje; tako da tu vemo, kaj je
               omejitev, omejitev so ljudje.</p>
               <p>Bi pa rad povedal še nekaj drugega, da boste razumeli, kako zelo mi ocenjujemo, da je
               zakon potreben. Da tudi, ko zakon še ni sprejet, smo na ravni kmetijskega ministrstva
               že ustanovili iniciativni svet za promocijo, ki je povsem enako sestavljen, enako so
               bili deležniki pozvani, kot bo nekoč svet za promocijo, zato ker tudi v tej fazi, ko
               zakon še ni sprejet, želimo, da se že usklajujejo akcije komunikacij s slovenskim
               potrošnikom, ki jih v tem trenutku še ločeno vodijo, tako Ministrstvo za kmetijstvo,
               gozdarstvo in prehrano kot ostale asociacije, od Kmetijsko-gozdarske zbornice,
               Zadružne zveze, Zbornice kmetijskih in živilskih podjetij in ostalih. Tako da v
               bistvu potem, ko bo zakon sprejet, bo prehod lažji. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp45">

               <speaker>PREDSEDNIK FRANC BOGOVIČ:</speaker>

               <p>Hvala lepa.</p>
               <p>8. člen - amandma na amandma smo že izglasovali, tako da moramo zdaj glasovati še o
               amandmaju k 8. členu. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(1 član.)</stage></p>
               <p>Ugotavljam, da je amandma sprejet.</p>
               <p>Naslednji člen, ki je amandmiran, je 9. člen. Želi kdo razpravljati? Gospod
               Sajovic.</p>
            </sp>
            <sp xml:id="SDT5-OZKGIP-Redna-027-2011-02-16.sp46">

               <speaker>MAG. BORUT SAJOVIC:</speaker>

               <p>Samo to sem maloprej hotel dodati, pa sem pozabil, vsak evro danes je od neposrednih
               proizvajalcev težko dobiti, tudi delež države, če bi imeli možnost, bi bil lahko
               večji. Ampak mi vsi skupaj ne bomo zbrali toliko sredstev v enem letu, kot jih porabi
               Danone, da to ubogo Slovenijo z dvema milijonoma ljudi obvladuje. Zato, če se kje
               splača v jezik ugrizniti, pa morda vsi skupaj, tako državni in  sektorski evro več, bomo dobro naredili.</p>
            </sp>
            <sp xml:id="SDT5-OZKGIP-Redna-027-2011-02-16.sp47">

               <speaker>PREDSEDNIK FRANC BOGOVIČ:</speaker>

               <p>Še vedno smo pri 9. členu. Zaključujem razpravo in glasujemo o amandmaju k 9.
               členu.</p>
               <p>Kdo je za? <stage>(12 članov.)</stage></p>
               <p>Ugotavljam, da je amandma sprejet.</p>
               <p>Naslednji amandma je k 10. členu. Odpiram razpravo. Gospod Likar, izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp48">

               <speaker>RADO LIKAR:</speaker>

               <p>Hvala lepa. Lep pozdrav vsem prisotnim!</p>
               <p>Ne tiče se toliko amandmaja, ampak bi vseeno prosil za pojasnilo. Namreč, zavezanec
               za plačilo prispevka je nosilec kmetijskega gospodarstva - tu se bom omejil samo na
               to -, ki se ukvarja s primarno proizvodnjo mleka, recimo. Druga alineja, zavezanec je
               tudi kupec, se pravi, mlekarna. Pa zdaj v povezavi naprej z 11. členom, jaz kot kmet
               prodam mleko mlekarni, tona mleka je pač določena tu v amandmaju, koliko je od tega
               prispevek. 13. člen, če dovolite, da grem tu naprej, ker se vprašanje na to navezuje,
               pa pravi: "Prispevek obračuna, pobere in plača kupec," se pravi, mlekarna v tem
               primeru. Zdaj pa drugi odstavek 13. člena: "Kupec za obračun prispevka zmanjša
               kupnino od odkupljenega mleka..." oziroma obračun prispevka prišteje, če gre za zakol
               in tako naprej. Zanima me, recimo, samo ta primer: kmet proda mleko mlekarni in kdo
               je zdaj zavezanec in koliko v tem primeru. Če mi lahko to pojasnite, prosim.</p>
            </sp>
            <sp xml:id="SDT5-OZKGIP-Redna-027-2011-02-16.sp49">

               <speaker>PREDSEDNIK FRANC BOGOVIČ:</speaker>

               <p>Prosim, Branko.</p>
            </sp>
            <sp xml:id="SDT5-OZKGIP-Redna-027-2011-02-16.sp50">

               <speaker>BRANKO RAVNIK:</speaker>

               <p>Zavezanec, kot je opisano v tem členu, primarni proizvajalec, se pravi, kmet, nosilec
               kmetijskega gospodarstva, in mlekarna. V 11. členu pravi, zdaj je tudi z amandmajem
               to zelo jasno napisano, da plača vsak do polovice. Od 2,91 evra na 1.000 kilogramov
               plača vsak polovico in to polovico mlekarna odvede oziroma obračuna pri odkupu in
               odvede potem na posebno proračunsko postavko. Se pravi, skupaj, polovico tega
               obremeni kmeta in to izkaže tudi pri obračunu, drugo polovico obračuna sama glede na
               realizacijo predelave, ker ta zakon pravi, da se obračuna prispevek od odkupljene in
               predelane količine hkrati. Se pravi, če mlekarna, kot smo že prej govorili, tisto,
               kar gre v izvoz, je neobdavčljivo na nek način, če mlekarna del svoje proizvodnje
               pošlje kot primaren proizvod naprej v Italijo, za tisti del se ne obračuna prispevka.
               In to naredi enkrat mesečno ali enkrat letno. Zakon dopušča, da se zavezanec sam
               odloči o frekvenci obračunavanja. Vendar velike mlekarne bodo to naredile seveda
               mesečno, ker sistem obstaja, imajo računalniške programe za obračun in stvari so
               pravzaprav avtomatizirano narejene. Mali sirarji oziroma tisti, ki sam predela svoje
               mleko, bo pa verjetno to naredil enkrat letno, do konca januarja za preteklo leto.
               Višina prispevka v tem primeru bo tudi, če je kmet primarni proizvajalec, hkrati ima
               dopolnilno dejavnost sirarno, bo plačal primarni del kot kmetija, del za mlekarno za
               svojo sirarno, ker je registriran kot dejavnost, pa seveda kot kupec.  In znaša na 1.000 litrov 2 evra,
               male sirarne, če predelujejo letno 50.000 kilogramov mleka, se pravi, gre za
               relativno majhen znesek prispevka, zato se jim je omogočil tudi letni obračun
               prispevka. Upam, da sem pojasnil.</p>
            </sp>
            <sp xml:id="SDT5-OZKGIP-Redna-027-2011-02-16.sp51">

               <speaker>PREDSEDNIK FRANC BOGOVIČ:</speaker>

               <p>Izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp52">

               <speaker>RADO LIKAR:</speaker>

               <p>Hvala.</p>
               <p>No, ampak vseeno, kaj to pomeni, da "kupec je dolžan obračunati, pobrati in odvesti
               prispevek nosilcu kmetijskega gospodarstva," se pravi, kmetu, temu, ki mu je mleko
               prodal.</p>
               <p>Pa če lahko še, ker sem že pri 13. členu, sedmi odstavek: "Kupec mora odvesti
               prispevek, tudi če ga ne obračuna in ne pobere na podlagi prvega odstavka tega
               člena." Ali je tu mogoče še kakšen drug način? Se pravi, mora odvesti prispevek, tudi
               če ga ne obračuna in pobere na podlagi prvega odstavka tega člena. To je pa -
               prispevek obračuna, pobere in plača kupec. Če lahko še to. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp53">

               <speaker>PREDSEDNIK FRANC BOGOVIČ:</speaker>

               <p>Hvala, gospod Likar.</p>
               <p>Izvolite, gospod Ravnik.</p>
            </sp>
            <sp xml:id="SDT5-OZKGIP-Redna-027-2011-02-16.sp54">

               <speaker>BRANKO RAVNIK:</speaker>

               <p>To je logično, pa bom poskušal pojasniti čim bolj enostavno.</p>
               <p>Se pravi, prihajamo v situacijo, ko primarni proizvajalec, kmet, ne bo imel s
               plačilom prispevka nič. Ne bo ga odvajal, ne bo ga obračunaval, vse to zanj naredi
               mlekarna ali klavnica ali Eta Kamnik ali pa Dana Mirna oziroma, ne vem, Fructal
               Ajdovščina. Se pravi, če odkupi od njega primerni proizvod, polovico prispevka
               obračuna s kupnino. Se pravi, plača mu proizvod, odšteje polovico prispevka in mu
               nakaže razliko oziroma kupnino za njegov proizvod preko zadruge ali direktno, če
               direktno proizvaja. Tako da ta del, mislim, da je relacija dokaj jasna. In to mora
               napraviti tudi v primeru, če bi se odločil, jaz kot mlekarna pa svojim kmetom ne bom
               tega odtegnil, se pravi, dolžan je, ne glede na to, če tega ne obračuna, ne odbije,
               vseeno državi plačati, kar je logično. Hkrati pa v primeru, da pa tega ne napravi, pa
               kmet ni dolžan v svojem imenu, če mlekarna zanj tega ni naredila, ker v tem primeru
               se opravlja nadzor nad plačilom prispevka, vemo, kdo so registrirani za dejavnosti,
               in seveda inšpekcija nadzoruje potem, ali se je ta prispevek dejansko obračunal in
               odvedel. In če se ni obračunal in odvedel, nastopijo sankcije, ki so, moram reči,
               relativno visoke in mislim, da se nikomur ne splača ne obračunati in ne odvesti
               prispevka. Tako da mislim, da so stvari relativno konsistentno napravljene.</p>
            </sp>
            <sp xml:id="SDT5-OZKGIP-Redna-027-2011-02-16.sp55">

               <speaker>PREDSEDNIK FRANC BOGOVIČ:</speaker>

               <p>Hvala lepa.</p>
               <p>Gospod Veber.</p>
            </sp>
            <sp xml:id="SDT5-OZKGIP-Redna-027-2011-02-16.sp56">

               <speaker>JANKO VEBER:</speaker>

               <p>Mogoče bi k temu dodal še toliko, kot je bilo nekako v uvodu tudi predstavljeno. Ta
               odnos med predelovalcem in kupcem je izjemno pomemben, kajti s tem se dejansko
               obračuna prispevek od tistega pridelka, ki se tudi v Sloveniji predela. Recimo, ne
               sofinanciramo mleka, ki gre v tujino, ampak tistega, ki ga predelamo doma. Tako da je
               ta princip, se mi zdi, izjemno pomemben in ga moramo še posebej izpostaviti, zato da
               dobimo občutek, da resnično dajemo prednost tako domačemu proizvodu kot tudi
               predelovalni industriji in da se ta sredstva res uporabljajo na domačem trgu.
               Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp57">

               <speaker>PREDSEDNIK FRANC BOGOVIČ:</speaker>

               <p>Hvala.</p>
               <p>S tem smo zaključili razpravo o amandmaju k 10. členu, ki se je razširila, je pa
               povezana s temi obračuni. Dajem amandma na glasovanje.</p>
               <p>Kdo je za? <stage>(7 članov.)</stage></p>
               <p>Amandma je soglasno sprejet.</p>
               <p>Prehajamo na naslednji, 11. člen, kjer imamo amandma na amandma. Kot vidite, uvaja ta
               amandma tudi konje v obračun, in s tem amandmajem na amandma popravljamo tisto
               napakico, ki je v spodnjem delu, glede višine prispevka za govedo, staro nad  eno leto, bil manjši prispevek
               kot tisto do enega leta. Se pravi, napaka je bila v številkah. Tako, da uvedba konjev
               v tisto kategorijo od katere se tudi obračuna in pa v nadaljevanju potem tudi uvedba
               sploh teh maksimalnih dajatev. Gospod Žvegič se je prvi javil k besedi.</p>
            </sp>
            <sp xml:id="SDT5-OZKGIP-Redna-027-2011-02-16.sp58">

               <speaker>ROMAN ŽVEGIČ:</speaker>

               <p>Hvala za besedo. Sedaj sem, se mi zdi, da že kar sam sebi pomemben, ker lahko k
               členom razpravljam. Bom rekel, da se mi zdi v redu, da je ta amandma z vsotami. Kajti
               jaz drugače s številkami, jaz drugače res ne bi verjel, da se bi lahko, kot tudi po
               sektorjih in tako in drugače, kasneje dogovarjali in to moram reči, podpiram. Se mi
               pa zdi ta 11. člen še v eni zadevi problematičen, ampak zdaj, ker tega vidim, da
               noben amandma, me prilaga, pa se jaz tudi hitro učim, pa bomo poizkusili še za
               naslednje branje pripraviti pa nekomu dati. Bom pa povedal kaj se mi zdi tukaj
               problematično. Problematično se mi zdi to, ker pobira prispevke na, bom rekel, na
               rampi, na kilo, na liter ali pa ne vem na kaj in hkrati tudi za določene zadeve na
               površino. In tukaj lahko prihaja do tega, da bo en izdelek bil dvakrat sofinanciran
               <stage>(jabolka, grozdje, tudi kakšna zelenjava)</stage>. Ja, lahko. In še druga stvar, menimo, da
               bi bilo prav, da ima zakon samo eno dikcijo, to je samo pobiranje po izdelku, po
               kili, po litrih ali pa po stvari. Kajti zakaj govorim? Govorim zaradi tega, kajti
               nekdo recimo, ki prodaja mleko, mu bodo to trgali pri obračunih. Dobro, velikemu
               proizvajalcu več, majhnemu malo manj, niti ne bo kdo ugotovil. Tisti, ki bo imel pa
               sadovnjak na površino, bo dobil pa položnico in bo zadevo smatral kot para-davek. In
               bo imel občutek do neenakosti. Tukaj smo, mi tudi v samem postopku vse skozi na to
               stvar opozarjali, tudi na Svetu za kmetijstvo, pa bom rekel mogoče razprava, pa lahko
               tudi za naslednje branje tudi zadevo se še pripravi. Hvala lepa.</p>
            </sp>
            <sp xml:id="SDT5-OZKGIP-Redna-027-2011-02-16.sp59">

               <speaker>PREDSEDNIK FRANC BOGOVIČ:</speaker>

               <p>Hvala. Silva želite? Izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp60">

               <speaker>SILVA ČRNUGELJ:</speaker>

               <p>Imam samo eno vprašanje, ker smo že pri 13. členu...</p>
            </sp>
            <sp xml:id="SDT5-OZKGIP-Redna-027-2011-02-16.sp61">

               <speaker>PREDSEDNIK FRANC BOGOVIČ:</speaker>

               <p>Pri 11. smo zdaj.</p>
            </sp>
            <sp xml:id="SDT5-OZKGIP-Redna-027-2011-02-16.sp62">

               <speaker>SILVA ČRNUGELJ:</speaker>

               <p>Ne, potem pa... Lahko pa tudi, ker sem že pri besedi. Namreč tukaj imamo točno jasno
               našteto, vse vrste in kaj bomo promovirali. Mene zdaj samo zanima na kakšen način in
               kako je mislil zakonodajalec promovirati divjačino, po kateri je Slovenija tudi znana
               in seveda ne samo znotraj države, ampak tudi izvažajo in tisti del damjakov in vsega
               ostalega kar smo zdaj v recimo preteklih dvajsetih, petindvajsetih letih vzrejo
               stimulirali in tudi postali na en način na tržišču dokaj razpoznavni.</p>
            </sp>
            <sp xml:id="SDT5-OZKGIP-Redna-027-2011-02-16.sp63">

               <speaker>PREDSEDNIK FRANC BOGOVIČ:</speaker>

               <p>Branko, izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp64">

               <speaker>BRANKO RAVNIK:</speaker>

               <p>Divjačina ni primarni kmetijski proizvod in tudi se ne zbira prispevka in se tudi po
               tem zakonu ne promovira. Tako da, ni to pridelek kmetijskega gospodarstva.</p>
            </sp>
            <sp xml:id="SDT5-OZKGIP-Redna-027-2011-02-16.sp65">

               <speaker>PREDSEDNIK FRANC BOGOVIČ:</speaker>

               <p>Prosim. Minister, izvolite potem.</p>
            </sp>
            <sp xml:id="SDT5-OZKGIP-Redna-027-2011-02-16.sp66">

               <speaker>MAG. DEJAN ŽIDAN:</speaker>

               <p>Gospa poslanka, gospod predsednik! Tukaj je odgovor dosti preprost. Preko tega zakona
               se, kakor povsod drugod v tujini, se v bistvu promovirajo tisti kmetijski proizvodi
               in potem izdelki, ki prestavljajo neko velikost v narodnem gospodarstvu. Seveda prvo
               je potem mleko, potem je meso, kavne živali in potem pridemo na poljščine. Med tem,
               ko ti, kakorkoli, majhni specifični proizvodi so tako majhni, da tudi če bi se preko
               tega zakona urejevalo, bi bil zbrani znesek tako zelo zelo majhen, da je nepomemben.
               Čeprav pa smo mi dali v javno razpravo ravno zato, da tudi če se kdo od teh
               proizvajalcev, ki proizvajajo recimo temu nične proizvode, da želi imeti svojo
               funkcijo v tem zakonu, vendar kolikor je meni znano, nobene tovrstne pobude v javni
               razpravi ni bilo. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp67">

               <speaker>PREDSEDNIK FRANC BOGOVIČ:</speaker>

               <p>Gospod Veber.</p>
            </sp>
            <sp xml:id="SDT5-OZKGIP-Redna-027-2011-02-16.sp68">

               <speaker>JANKO VEBER:</speaker>

               <p>Moram priznati da, je Silvo spomnil, da na eno temo, o kateri do sedaj nismo
               govorili, vendar  dejstvo je,
               da imamo tudi prav organizirane obore, v katerih gojijo tako kot govedo, tudi damjake
               ali pa neko drugo vrsto divjadi, pa ne nazadnje tudi gojitvena lovišča, tako
               imenovana gojitvena lovišča, ki jih imamo v Sloveniji, vzdržujejo določeno količino
               ali divjih prašičev in damjakov, tako da mogoče ne bi bilo odveč kljub vsemu v
               razmislek do nadaljevanja, sprejemanja tega zakona pogledati tudi to področje.
               Verjamem, da se tudi sami niso vključili v to, da bi dali neko iniciativo in
               poskušali pravzaprav opozoriti na ta problem, vendar dejstvo je, da če se pogovarjamo
               o tem, da imamo tudi shemo kakovosti in prostovoljne označbe, je verjetno, da
               divjačina slovenskega porekla je lahko ena od tistih zadev, ki bi se jo dalo izmeriti
               in oceniti ali bi se dalo dovolj organizirano vključiti v sistem promocijo. Tako, da
               bi kljub vsemu predlagal, da mogoče razmislimo in dobimo podatke od, predvsem Zavoda
               za gozdove, ki tudi opravlja z gojitvenimi lovišči, ima pregled nad količino
               oplenjene divjadi in tudi prodane, pa ne nazadnje imamo tudi organizirano predelavo
               tega mesa v Sloveniji in v razmislek do naslednje obravnave. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp69">

               <speaker>PREDSEDNIK FRANC BOGOVIČ:</speaker>

               <p>Hvala. Jaz mislim, da marsikje se že kmetijstvo odvija, resnično je pa verjetno
               odgovor, ki ga je minister podal, v kolikor je nekaj sto damjakov, bo verjetno težko
               z Euro-2 zbrati nek denar za neko resno promocijo. Vendar kot je bilo rečeno, to je
               napotilo za razmisleki. Tako da, minister, potem pa gospod Smrkolj.</p>
            </sp>
            <sp xml:id="SDT5-OZKGIP-Redna-027-2011-02-16.sp70">

               <speaker>MAG. DEJAN ŽIDAN:</speaker>

               <p>Če dovolite, samo mogoče en argument. Če pomislimo recimo, pa verjetno takega števila
               ni, da imamo tisoč damjakov, ampak kot minister tega števila dejansko ne poznam in
               recimo, da imamo zelo velik prispevek, 10 evrov na damjaka, kar je zelo veliko, ker
               drugače se iz mase se zbira, procent je majhen, potem izberemo, koliko, 10 tisoč
               evrov. In boste razumeli zakaj potem v bistvu to ne sodi v takšen zakon, verjetno.
               Ampak pravim, mi smo tukaj odprti.</p>
            </sp>
            <sp xml:id="SDT5-OZKGIP-Redna-027-2011-02-16.sp71">

               <speaker>PREDSEDNIK FRANC BOGOVIČ:</speaker>

               <p>Gospod Smrkolj.</p>
            </sp>
            <sp xml:id="SDT5-OZKGIP-Redna-027-2011-02-16.sp72">

               <speaker>CIRIL SMRKOLJ:</speaker>

               <p>Hvala lepa. Jaz bi rad opozoril, da smo mi v okviru Kmetijsko-gozdarske zbornice
               predlagali, da bi se v tem 11. členu uvedel tudi prispevek za plačilo promocije lesa
               in lesnih izdelkov. Ministrstvo je takrat argumentiralo, da bi to bilo v neki
               naslednji fazi. Tudi to razumemo. Je pa recimo to področje prav zaradi izredno slabe
               promocije, je nizko doseganje odkupne cene lesa in tudi recimo lesnih izdelkov, tako
               da, v bodoče bo po naši oceni treba tudi ta segment resno videti, ker je les po
               kmetijski pridelavi eden od pomembnih produktov, ki ga slovensko podeželje pravzaprav
               tudi nudi.</p>
            </sp>
            <sp xml:id="SDT5-OZKGIP-Redna-027-2011-02-16.sp73">

               <speaker>PREDSEDNIK FRANC BOGOVIČ:</speaker>

               <p>Hvala. Gospod Hrovat, izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp74">

               <speaker>ROBERT HROVAT:</speaker>

               <p>Hvala lepa. Jaz bi pa rad slišal ta odgovor s strani ministrstva, kako je s
               prispevkom primarnih kmetijskih proizvodov okrog sadja za predelavo in pa vrtnine za
               predelavo. Na drugi strani imamo pa tudi hektar njive za predelavo vrtnin in pa za
               sadovnjak. Zakaj je dvojno, zakaj dvakrat? To mislim, da niste odgovoril, ampak mene
               zanima. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp75">

               <speaker>MAG. DEJAN ŽIDAN:</speaker>

               <p>Različne metode za obračun sta na enkrat, po pridelku drugič pa po površini. To je
               vprašanje, ki ga je gospod Žvegel že tukaj dejal in pomislek. Prosim Branko.</p>
            </sp>
            <sp xml:id="SDT5-OZKGIP-Redna-027-2011-02-16.sp76">

               <speaker>BRANKO RAVNIK:</speaker>

               <p>V startu je bilo predvideno celo več teh površinskih obračunov, tudi grozdje, tudi
               oljske in še nekaj, vendar je na koncu potem le prevladalo načelno mnenje, da tisto,
               kar se da predelati, gre potem po sistemu zbiranja prispevka na mestu živilske
               predelave. Tisto kar se prodaja kot primarni proizvod in se ne predela, potem se
               obračunava po hektarju. Del vrtnin in del sadja je možno tudi predelati in skozi
               živilsko-pridelovalno industrijo spraviti in, zdaj je pa pomembno, ko gre primarni
               proizvod, ki je vrtnina ali sadje, plača prispevek samo živilsko-pridelovalni obrat
               ne pa primarni proizvajalec. 
               Ker primarni proizvajalec plača prispevek samo za hektar. Tako, da je ta razmejitev
               narejena, vključili pa smo cel sistem, se pravi in ŽPI in primarni proizvod.</p>
            </sp>
            <sp xml:id="SDT5-OZKGIP-Redna-027-2011-02-16.sp77">

               <speaker>PREDSEDNIK FRANC BOGOVIČ:</speaker>

               <p>Hvala. Razumem, da mo izčrpali razpravo o amandmaju k 11. členu, zato dajem ta zelo
               pomemben amandma na glasovanje.</p>
               <p>Kdo je za amandma na amandma k 11. členu? <stage>(9 članov.)</stage></p>
               <p>Soglasno sprejet amandma.</p>
               <p>Sedaj prehajamo še k osnovnemu amandmaju, se pravi amandmaju k 11. členu in tudi
               tukaj opravljamo glasovanje k temu členu.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>S tem prehajamo k 13. členu, kjer imamo tudi najprej amandma k amandmaju in pa
               osnovni amandma k 13. členu. Odpiram razpravo. Delno je že bila povzeta prej. Če ni
               več želje po razpravi, potem prehajamo h glasovanju. Najprej o amandmaju k 13.
               členu.</p>
               <p>Kdo je za? <stage>(8 članov.)</stage></p>
               <p>Sprejet.</p>
               <p>Sedaj prehajamo še na glasovanje k amandmaju k 13. členu.</p>
               <p>Kdo je za? <stage>(Soglasno.)</stage></p>
               <p>Naslednji amandmiran je 15. člen in odpiram razpravo pri 15. členu. Želi kdo
               razpravljati? Izvolite, gospa Metoda Hrovat.</p>
            </sp>
            <sp xml:id="SDT5-OZKGIP-Redna-027-2011-02-16.sp78">

               <speaker>METODA PIRNAT HROVAT:</speaker>

               <p>Hvala lepa za besedo. Namreč rada bi, da bi dobili nekaj pojasnil v zvezi s 15.
               členom, kajti glede na pripombo je v času usklajevanja nekako se zdelo, da je prišlo
               do konsenza, vendar glede na pisni amandma pa temu ni tako.</p>
               <p>Namreč, naša pripomba je bila, tako kot je bil oblikovan 15. člen, prvi odstavek, da
               je omejevalni, kajti tam izrecno piše, da v primeru, kadar je kršitev, torej
               inšpektor lahko kadarkoli opravi, ne samo, kadar pride do kršitve. Torej, nadzor
               vedno lahko opravi, zato smo predlagali, da se ta omejitev odpravi in sicer nekako
               tako, obračunavanje in plačevanje prispevkov od primarnih kmetijskih proizvodov
               nadzira kmetijski inšpektor, tukaj smo nekako zaključili. Torej s piko. Tukaj še nek
               dodatek.</p>
               <p>Glede drugega odstavka, smo pa tudi povedali sledeče. Drugi odstavek pravi, pritožba
               ne zadrži izvršitve odločbe v skladu s prvim odstavkom tega člena. Zakon o
               inšpekcijskem nadzorstvu v 30. členu pravi takole, pritožbo zoper odločbo inšpektorja
               ne zadrži njene izvršitve, če s posebnim zakonom ni drugače določeno in ta zakon pač
               ni drugače določen in je ta v posledici ta določba, se pravi drugega odstavka
               amandmaja nepotrebna. Kar je pravzaprav naslednji problem pa je v tretjem odstavku in
               sicer odločba kmetijskega inšpektorja o neizvedenih plačilih prispevka od primarnih
               kmetijskih proizvodov izvršuje Carinska uprava Republike Slovenije. Jaz mislim, da je
               mogoče zadeva na hitro narejena. Namreč carinska uprava Republike Slovenije ima svoje
               predpise, po katerih deluje. Najpogosteje se pa oziroma običajno je, da se izvršuje
               izvršba, torej sama izvršba vrši po predpisih o davčni izvršbi. To je vseboval tudi,
               to ni bila naša pripomba in je vseboval tudi člen, torej osnovni člen, hkrati pa smo
               se na usklajevanju nekako dogovarjali, da se to tudi zraven zapiše.  Torej, treba je premisliti ali so
               predpisi, po katerih bi delala izvršbo Carinska uprava Republike Slovenije, ki so
               predpisi, na katerih posluje carinska uprava, primernejši od predpisov o davčni
               izvršbi, ki so običaj pri izvršbi. Tako, da menim, da je ta zadeva odprta in da bi
               morali dobiti pojasnilo, zakaj je prišlo do tega, ker se je treba zavedati, da, se
               pravi zdaj izvršuje Carinska uprava Republike Slovenije po svojih predpisih. Nam se
               pa vprašanje postavlja ali se te primerni za izvršbo. Carinska uprava pa samo
               opravlja del postopka in sicer izvršbo. Hvala lepa.</p>
            </sp>
            <sp xml:id="SDT5-OZKGIP-Redna-027-2011-02-16.sp79">

               <speaker>PREDSEDNIK FRANC BOGOVIČ:</speaker>

               <p>Jaz bi prosil ministrstvo za pojasnilo tukaj. Gospod Branko Ravnik.</p>
            </sp>
            <sp xml:id="SDT5-OZKGIP-Redna-027-2011-02-16.sp80">

               <speaker>BRANKO RAVNIK:</speaker>

               <p>Mi se strinjamo z vsem, kar je bilo povedano, očitno je na usklajevalnem sestanku smo
               besedilo amandmaja usklajevali, prišlo do napačnega razumevanja in smo narobe to
               povzeli, vsebino amandmaja, potem tudi naprej, tako zdaj ne vem, ali sedaj ali v
               nadaljevanju potem to uskladimo. Jaz sem iz tega, kar je gospa Metoda ravnokar
               govorila, sem razumel zdaj dikcijo, lahko preberem novo besedilo, ampak če bi na
               drug, proceduralno, kako...</p>
            </sp>
            <sp xml:id="SDT5-OZKGIP-Redna-027-2011-02-16.sp81">

               <speaker>PREDSEDNIK FRANC BOGOVIČ:</speaker>

               <p>Proceduralno lahko za pet, deset minut prekinemo, pripravite tekst in ga...</p>
            </sp>
            <sp xml:id="SDT5-OZKGIP-Redna-027-2011-02-16.sp82">

               <speaker>BRANKO RAVNIK:</speaker>

               <p>Saj ni veliko...</p>
            </sp>
            <sp xml:id="SDT5-OZKGIP-Redna-027-2011-02-16.sp83">

               <speaker>PREDSEDNIK FRANC BOGOVIČ:</speaker>

               <p>Jaz bi prosil, potem 15.50 nadaljujemo. 10 minut malce oddiha. Prosim, če pripravite
               tekst, Zakonodajno-pravna služba in ob 16. uri nadaljujemo.</p>
               <p><stage type="time">(Seja je bila prekinjena ob 15.50.)</stage> 
               </p>
               <stage type="time">(Seja se je nadaljevala ob 15.59.)</stage>
            </sp>
            <sp xml:id="SDT5-OZKGIP-Redna-027-2011-02-16.sp84">

               <speaker>PREDSEDNIK FRANC BOGOVIČ:</speaker>

               <p>Prosim če lahko nadaljujemo. Prosim, če se nam pridružijo še ostali, ki so zunaj.</p>
               <p>Zakonodajno-pravna služba in predstavnica in predstavniki Ministrstva za kmetijstvo,
               gozdarstvo in prehrano so uskladili kako bi izgledal spremenjen amandma, zato bi v
               proceduri prosil, če najprej predlagatelji osnovnega amandmaja ta amandma umaknejo,
               da lahko predlagamo amandma odbora o katerem bi tudi glasovali.</p>
               <p>Izvolite, gospod Veber.</p>
            </sp>
            <sp xml:id="SDT5-OZKGIP-Redna-027-2011-02-16.sp85">

               <speaker>JANKO VEBER:</speaker>

               <p>Hvala za besedo, predsednik.</p>
               <p>V pavzi smo se tudi kot koalicija posvetovali o tem amandmaju, ki smo ga vložili in
               ugotavljamo, da je besedilo predloga amandma, ki bi ga predlagal odbor ustreznejše,
               zato umika amandma in s tem nekako olajšamo to proceduro.</p>
               <p>Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp86">

               <speaker>PREDSEDNIK FRANC BOGOVIČ:</speaker>

               <p>Jaz bi prosil če preberemo amandma, da vidimo ta spremenjen, ta čas pa kolegico
               prosimo, da ugotovi, da bi bil odbor pred glasovanjem tudi sklepčen.</p>
            </sp>
            <sp xml:id="SDT5-OZKGIP-Redna-027-2011-02-16.sp87">

               <speaker>DRAGANA ČULJKOVIĆ:</speaker>

               <p>Torej, prvi odstavek: Obračunavanje in plačevanje prispevka od primarnih kmetijskih
               proizvodov nadzira kmetijski inšpektor.</p>
               <p>Drugi odstavek: Odločbo inšpektorja o naložitvi plačila prispevka od primarnih
               kmetijskih proizvodov izvršuje Carinska uprava RS <stage>(v nadaljnjem besedilu: CURS)</stage> po
               predpisih o davčni izvršbi.</p>
            </sp>
            <sp xml:id="SDT5-OZKGIP-Redna-027-2011-02-16.sp88">

               <speaker>PREDSEDNIK FRANC BOGOVIČ:</speaker>

               <p>Takšen spremenjen amandma dajem v razpravo. Ni razprave, odločati pa ne moremo, ker
               nas ni 7. Jaz bi prosil, da počakamo tu in da prosim tiste poslanke in poslance, ki
               so v bližini, da se čim prej pridružijo da lahko nadaljujemo z zakonom.</p>
               <p>5 minut pavze, potem pa prosim, če počakamo in...</p>
               <p>Zdaj pa je odbor sklepčen in predlagam, da kar nadaljujemo in glasujemo o
               spremenjenem amandmaju k 15. členu. Prosim za glasovanje o tako oblikovanemu členu,
               kot je bil prebran. Glasujemo, zaključujem glasovanje.</p>
               <p>Kdo je za? <stage>(5 članov.)</stage> Je kdo proti?<stage>(? članov.)</stage></p>
               <p>Amandma k 15. členu je sprejet.</p>
               <p>Naslednji člen, ki je amandmiran je 16. člen. K temu členu je vložen amandma k
               amandmaju ter osnovni amandma in dajem 16. člen oziroma amandma k amandmaju in
               amandma v razpravo. Želi kdo razpravljati, v kolikor ne najprej glasujemo o amandmaju
               na amandma. Prosim za glasovanje. Zaključujemo.</p>
               <p>Kdo je za? <stage>(6 članov.)</stage> Je kdo proti?<stage>(? članov.)</stage></p>
               <p>Amandma na amandma je sprejet.</p>
               <p>Prehajamo na glasovanje k osnovnemu amandmaju k 16. členu. Prosim za glasovanje.
               Zaključujem glasovanje.</p>
               <p>Kdo je za? <stage>(? članov.)</stage> Je kdo proti?<stage>(? članov.)</stage></p>
               <p>Tudi ta amandma k 16. členu je soglasno sprejet.</p>
               <p>Naslednji člen, ki je amandmiran je 18. člen zakona. Odpiram razpravo k amandmaju k 18. členu. Želi kdo
               razpravljati? Zaključujem razpravo in dajem amandma na glasovanje. Prosim za
               glasovanje. Zaključujem.</p>
               <p>Kdo je za? <stage>(8 članov.)</stage> Je kdo proti?<stage>(? članov.)</stage></p>
               <p>Amandma je sprejet.</p>
               <p>Naslednji amandmiran člen je člen številka 20. Odpiram razpravo pri tem členu. Želi
               kdo razpravljati? Vidim da ne, zato dajem takšen amandma na glasovanje. Prosim za
               glasovanje. Zaključujem glasovanje.</p>
               <p>Kdo je za? <stage>(7 članov.)</stage> Je kdo proti?<stage>(? članov.)</stage></p>
               <p>Soglasno sprejet.</p>
               <p>Zdaj prehajamo od 20. do 28. člena, ki je naslednji amandmiran. Če želi kdo
               razpravljati o katerem vmesnem členu lahko to stori, sicer pa odpiram amandma in
               dajem v razpravo amandma k 28. členu, ki, kot vidimo, se po amandmaju črta. Želi kdo
               razpravljati? Ker ni razprave, le-to zaključujem in dajem amandma k 28. členu na
               glasovanje. Glasovanje poteka.</p>
               <p>Kdo je za? <stage>(7 članov.)</stage> Je kdo proti?<stage>(1 član.)</stage></p>
               <p>Amandma je sprejet.</p>
               <p>Zdaj prehajamo na dodatne predloge za amandmaje. Najprej k 34. členu. Predlogi za
               amandma odbora so povzeti po predlogu Kmetijsko-gozdarske zbornice. Odpiram razpravo
               pri 34. členu, je pa vsebinsko podobno za 35. in 37. Želi kdo razpravljati?</p>
               <p>Gospod Žveglič.</p>
            </sp>
            <sp xml:id="SDT5-OZKGIP-Redna-027-2011-02-16.sp89">

               <speaker>ROMAN ŽVEGLIČ:</speaker>

               <p>Hvala za besedo.</p>
               <p>Ta globa, se pravi pri 34. členu.</p>
            </sp>
            <sp xml:id="SDT5-OZKGIP-Redna-027-2011-02-16.sp90">

               <speaker>PREDSEDNIK FRANC BOGOVIČ:</speaker>

               <p>34. člen dodatni, ja.</p>
            </sp>
            <sp xml:id="SDT5-OZKGIP-Redna-027-2011-02-16.sp91">

               <speaker>ROMAN ŽVEGLIČ:</speaker>

               <p>Ta globa, jaz ne vem, če je v redu, recimo za te nosilce kmetijskega gospodarstva,
               ker lahko pride v te sankcije samo kadar je ne plača od površine. Jaz ne vem če je
               sploh treba za to zadevo globa, kajti do države ti še vsako stvar, bom rekel,
               izterjajo, vedno. In jaz ne vem ali se ta globa nanaša tudi do nosilca kmetijskega
               gospodarstva, se mi zdi brezpredmetno potem to. Kajti, jaz recimo če ne plačam davka,
               kajti to je potem davek, to je paradavek, in če ne plačam davka, mi ga vedno
               izterjajo. Davčna je tukaj zelo hitra in tukaj mislim, da je treba imeti isti ključ
               ali isti parameter kot pri davkih in prispevkih.</p>
            </sp>
            <sp xml:id="SDT5-OZKGIP-Redna-027-2011-02-16.sp92">

               <speaker>PREDSEDNIK FRANC BOGOVIČ:</speaker>

               <p>Gre za to kar ste, gospod Žveglič, omenili. Predlogi amandmajev, tako k 34., 35. in
               37. členu, ki jih je podala Kmetijsko-gozdarska zbornica govorijo o temu, da za tiste
               zavezance, ki so zavezanci po površini in panjih, ki se poberejo iz registrov in
               veljajo za preteklo leto, carinska uprava izda odločbo in za te primere v kolikor bi
               bili ti amandmaji izglasovani, ne bo posebne globe, kar je najbrž tudi normalno, da
               se postopek izvršbe lahko izvrši in tam plačajo obresti in vse to. tako, da jaz
               mislim, sam sem tudi podrobno pregledal to, kar je zbornica pripravila, mislim da je
               zadeva smiselna, da tistemu kateremu carinska uprava izvršbo naredi, poračuna zamudne
               obresti, ni potrebe da bi se še posebej plačevala globa, mislim pa da je prav, da se
               tudi predstavnika minister in z ministrstva opredelita do tega, da imamo vsi skupaj
               lažje.</p>
            </sp>
            <sp xml:id="SDT5-OZKGIP-Redna-027-2011-02-16.sp93">

               <speaker>MAG. DEJAN ŽIDAN:</speaker>

               <p>Ministrstvo ta amandma podpira.</p>
            </sp>
            <sp xml:id="SDT5-OZKGIP-Redna-027-2011-02-16.sp94">

               <speaker>PREDSEDNIK FRANC BOGOVIČ:</speaker>

               <p>Govorimo pa zdaj, najbrž ker vsebinsko lahko o vseh treh, ker gre v bistvu za iste
               zadeve.</p>
               <p>Želi še kdo razpravljati? V kolikor ne, potem zaključujem razpravo in dajem na
               glasovanje amandma k 34. členu. Zaključujemo glasovanje.</p>
               <p>Kdo je za? <stage>(9 članov.)</stage> Je kdo proti?<stage>(? članov.)</stage></p>
               <p>Amandma je soglasno sprejet.</p>
               <p>Naslednji člen je 35., vsebinsko razpravo, mislim da smo že opravili, zato lahko
               preidemo na glasovanje. Prosim za glasovanje. Zaključujem.</p>
               <p>Kdo je za? <stage>(9 članov.)</stage> Je kdo proti?<stage>(? članov.)</stage></p>
               <p>Amandma je sprejet.</p>
               <p>Zdaj še glasovanje k 37. členu, razpravo smo že opravili. Prosim za glasovanje.</p>
               <p>Kdo je za? <stage>(? članov.)</stage> Je kdo proti?<stage>(? član.)</stage></p>
               <p>Tudi ta amandma je soglasno sprejet. Prehajamo še k 38. členu, ki je prav tako amandmiran in odpiram
               razpravo, če želi kdo pri 38. členu. V kolikor ne dajem na glasovanje amandma k 38.
               členu.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Soglasno sprejet.</p>
               <p>Amandma k 38.a členu. Predstavnica Zakonodajno-pravne službe, gospa Metoda,
               izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp95">

               <speaker>METODA HROVAT PIRNAT:</speaker>

               <p>Hvala lepa za besedo. Jaz bi pri 38.a členu opozorila, torej to je nov člen, ki je
               vsekakor potreben in vsebuje roke za izdajo izvršilnih predpisov, vendar glede na
               prvi odstavek in glede na peti odstavek ni jasno oziroma menim, da je potrebno še
               premisliti ali si roki ustrezno sledijo. Namreč, najprej je potrebno sprejeti
               veljaven program, šele potem odredbo. In v toku usklajevanja nismo prišlo do
               odgovora. Tako, da menim, da je to treba še premisliti, če je potreben amandma. Hvala
               lepa za besedo.</p>
            </sp>
            <sp xml:id="SDT5-OZKGIP-Redna-027-2011-02-16.sp96">

               <speaker>PREDSEDNIK FRANC BOGOVIČ:</speaker>

               <p>Hvala. Izvolite, gospod Ravnik.</p>
            </sp>
            <sp xml:id="SDT5-OZKGIP-Redna-027-2011-02-16.sp97">

               <speaker>BRANKO RAVNIK:</speaker>

               <p>Ko smo pripravljali vsebino predloga amandmaja k temu členu smo naredili časovno
               vrsto in v tej časovni vrsti smo preigrali vse terminske faze. Zavedamo se, da bo
               zelo na tesno speljati vse te postopke v rokih kot so zdaj opredeljeni. Mi
               ocenjujemo, da je stvar zapisana tako, da je izvedljiva, vendar bomo še preverili in
               v nadaljevanju v kolikor ugotovili kakšno pomanjkljivost, potem na
               samem...<stage>/nerazumljivo./</stage>...</p>
            </sp>
            <sp xml:id="SDT5-OZKGIP-Redna-027-2011-02-16.sp98">

               <speaker>PREDSEDNIK FRANC BOGOVIČ:</speaker>

               <p>Gospod Žveglič.</p>
            </sp>
            <sp xml:id="SDT5-OZKGIP-Redna-027-2011-02-16.sp99">

               <speaker>ROMAN ŽVEGLIČ:</speaker>

               <p>Hvala za besedo. Meni pri tem 38.a členu manjkajo sankcije, če ne bodo te roki
               spoštovani. Hvala.</p>
            </sp>
            <sp xml:id="SDT5-OZKGIP-Redna-027-2011-02-16.sp100">

               <speaker>PREDSEDNIK FRANC BOGOVIČ:</speaker>

               <p>Hvala lepa, za glede na izkušnje, zelo vmesno pripombo. Razumeli smo, da je tu še
               pomislek o tem ali je ta redosled teh dokumentov moč izvesti, razumel sem tudi da se
               bo še tako Zakonodajno-pravna služba in Ministrstvo v postopku usklajevali,
               predlagamo pa, da bi danes bil takšen amandma sprejet, se pravi s tem je člen odprt
               in lahko spreminjamo roke v nadaljnjih postopkih. Tako, da če se ostali strinjate bi
               predlagali, da danes s tem to zaključimo in potem v nadaljevanju še popravimo kakor
               je potrebno. Zato, če ni več razprave, prehajamo na glasovanje k temu členu. Prosim
               za glasovanje k 38.a člen.</p>
               <p>Amandma je sprejet.</p>
               <p>S tem smo opravili glasovanje o vseh amandmajih.</p>
               <p>Prehajamo v skladu s prej sprejeto odločitvijo na razpravo in glasovanje o vseh
               členih skupaj. Želi še kdo razpravljati? Mislim, da smo izčrpali to razpravo, zato
               predlagam, da glasujemo o vseh členih skupaj. Prosim za glasovanje.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Sklep je sprejet. S tem zaključujem drugo obravnavo Predloga zakona o spremembah in
               dopolnitvah Zakona o promociji kmetijskih in živilskih proizvodov. Vsi sprejeti
               amandmaji bodo vključeni v dopolnjen predlog zakona, ki bo sestavni del poročila
               odbora. Glede poročevalca se moramo dogovoriti. Želi kdo od kolegic ali kolegov
               poročati o tem zakonu? Sicer bom to storil sam. Bom potem sam poročevalec odbora na
               Državnem zboru....<stage>/oglašanje iz klopi./</stage>.. zdaj zadnje dni tudi koalicija vlaga
               referendume, tako da lahko tudi to pričakujem.</p>
               <p>Prehajamo na 2. točko dnevnega reda... prosim, minister, izvolite...<stage>/oglašanje iz klopi./</stage>... hvala lepa za
               vmesen predlog, mislim, da je prav, da s tem tonom zaključimo in da tudi prislužimo
               še nekaj več denarja za to izvajanje zakona. <title>2. TOČKA DNEVNEGA REDA - PREDLOG
                  SKLEPOV V ZVEZI S STANJEM DOHODKOVNIH RAZMER V PREHRANSKI VERIGI IN POSLEDICA NA
                  ZAGOTAVLJANJE PREHRANSKE VARNOSTI</title>. Razprava, kot sem že dejal pri dnevnem
               redu, je bila opravljena skupaj z Odborom za gospodarstvo 25.1.2011. Včeraj je Odbor
               za gospodarstvo že tudi predlagane sklepe sprejel. K obravnavni smo povabili ministra
               za kmetijstvo, gozdarstvo in prehrano tudi Ministrstvo za gospodarstvo predstavnik
               katerega je bil prisoten na začetku seje, vendar glede na to, da smo včeraj že
               sprejeli sklepe in pravilno ugotovili, da bo ta razprava kar dolga, se je potem
               opravičil, zato sedaj odpiram razpravo o teh sklepih na našem odboru, če želi kdo
               razpravljati o sklepih, ki ste jih prejeli. Kot sem že dejal Odbor za gospodarstvo
               jih je včeraj sprejel. Če ni razprave, mislim, da so povzeti sklepi iz razprave, ki
               je potekala, zato predlagam, da glasujemo o teh sklepih. Prosim za glasovanje o
               sklepih.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Sklepi so potrjeni. <title>3. TOČKA DNEVNEGA REDA - POBUDE IN VPRAŠANJA ČLANOV ODBORA.</title> Sam nimam nobenega. Ima kdo od vas? Gospod Jurša, izvolite.</p>
            </sp>
            <sp xml:id="SDT5-OZKGIP-Redna-027-2011-02-16.sp101">

               <speaker>FRANC JURŠA:</speaker>

               <p>Hvala lepa za besedo, gospod predsednik.</p>
               <p>Na našo poslansko skupino so se obrnili predstavniki agrarne skupnosti Škilj na
               področju Kočevja in nas obvestili, da so kot agrarna skupnost dejansko imeli zemljo,
               katero ima danes v uporabi Ministrstvo za obrambo in da ne morejo razumeti, da ne
               morejo za to zemljo dobiti nadomestnega zemljišča. Zatrjuje, da je takšna ureditev
               protiustavna in nezakonita in želijo, da se v tem delu tudi dopolni ustrezna
               zakonodaja. Pobudo imam zapisano v pisni obliki in jo bom tudi predal, tako da bo
               ministrstvo lahko odgovorilo na naslednji seji odbora. Hvala lepa.</p>
            </sp>
            <sp xml:id="SDT5-OZKGIP-Redna-027-2011-02-16.sp102">

               <speaker>PREDSEDNIK FRANC BOGOVIČ:</speaker>

               <p>Boste predali pobudo, pa bomo videli potem kaj lahko naš odbor tudi okoli tega stori.
               Če ni več drugih pobud, sejo danes zaključujem in se vam zahvaljujem za konstruktivno
               delo in lep dan še naprej vsem skupaj.</p>
               <stage type="time">(Seja je bila končana 16. februarja 2011 ob 16.16.)</stage>
            </sp>
         </div>
      </body>
   </text>
</TEI>
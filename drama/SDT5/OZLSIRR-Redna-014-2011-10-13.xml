<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZLSIRR-Redna-014-2011-10-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3CE633A8515AFA84C1257919003808CC</idno>
               <idno type="custom" subtype="day">0595CB80929B7B45C12579290033DF21</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=0595CB80929B7B45C12579290033DF21</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Redna-014-2011-10-13.OZLSIRR" n="014">
               <name>Redna</name>
               <date when="2011-10-13"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Redna-014-2011-10-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Redna-014-2011-10-13.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">14. seja</stage>
            <stage type="date">(13. oktober 2011)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 12.08. </stage>
            <stage type="mag"/>


            <sp xml:id="SDT5-OZLSIRR-Redna-014-2011-10-13.sp1">

               <speaker>PREDSEDNIK VILI TROFENIK:</speaker>

               <p>Spoštovane kolegice in kolegi, cenjeni gostje, predlagam da pričnemo s 14. sejo
               Odbora za lokalno samoupravo in regionalni razvoj.</p>
               <p>Obveščen sem, da se današnje deje zaradi odsotnosti oziroma zadržanosti ne morejo
               udeležiti naslednji člani. Gospod Pukšič, gospod Potočnik, gospod Pojbič in gospod
               Lah. Drugih opravičil ali obvestil o nadomeščanju do tega trenutka nismo prejeli. Ker
               nas je 8 prisotnih, eden manjka, da bi bili sklepčni, sprašujem v skladu z 52. členom
               Poslovnika, če se strinjate, da nadaljujemo z delom in sprejemamo sklepe na
               korespondenčni seji. To je možno, če bomo za tako odločitev soglasni in da
               nadaljujemo in da ne trošimo energije in časa po nepotrebnem glede na omejeni čas
               delovanja.</p>
               <p>Sprašujem, ...<stage type="mag"/> (nadaljevanje) Še ena zadrega
               je. Ker smo predlagali razširitev, bi morali o razširitvi glasovati. O razširitvi ne
               moremo glasovati, ker nismo sklepčni, lahko pa delamo 1. točko in v tem času
               pričakujemo, da se nam v tem času še kdo pridruži. Upam, da ima kolega Han
               pooblastilo. Dobiš posebno nagrado.</p>
               <p>To se pravi, dopolnjujem obvestilo z obvestilom, da gospod Han nadomešča gospoda
               Mirka Brulca, s tem smo sklepčni in lahko normalno delamo v skladu s Poslovnikom.</p>
               <p>Tretjega oktobra ste prejeli predlog razširitve dnevnega reda današnje seje z
               naslednjimi točkami: 2. Poročilo o črpanju sredstev kohezijske politike v letu 2010,
               potem 3. Poročilo o napredku pri črpanju sredstev kohezijske politike v prvi polovici
               leta 2011 in 4. Pojasnila Vlade Republike Slovenije v zvezi z vprašanju, povezanimi s
               problematiko črpanja sredstev EU v programskem obdobju 2007-2013, ki jih je Odbor
               Državnega zbora za lokalno samoupravo in regionalni razvoj zahteval s sklepom,
               sprejetim na 31. nujni seji.</p>
               <p>Širitev dnevnega reda sem predlagal, ker so razlogi za širitev nastali po sklicu 14.
               redne seje odbora, to je v skladu s 6. točko 64. člena Poslovnika, kar je razvidno
               tudi iz datuma prejetih oziroma priloženih poročil. V poslovniško določenem roku
               nisem prejel predlogov za spremembo dnevnega reda seje, zato predlagam, da odbor
               odloča o predlagani širitvi dnevnega reda seja s tremi dodatnimi točkami, kot sem
               povedal.</p>
               <p>Želi kdo besedo v zvezi s predlagano širitvijo dnevnega reda v imenu poslanske
               skupine? Ugotavljam, da ne. Predlagam, da odbor v skladu s Poslovnikom Državnega
               zbora glasuje o predlagani širitvi dnevnega reda 14. redne seje, z 2., 3. in 4.
               točko. Dosedanja 2. točka pa s širitvijo postane 5. točka dnevnega reda.</p>
               <p>Kdo je za? (9 članov.) Kdo je proti? (Nihče.)</p>
               <p>Ugotavljam, da je širitev sprejeta.</p>
               <p>Prehajamo na obravnavo <title> 1. TOČKE DNEVNEGA REDA - PROBLEMATIKA ČRPANJA SREDSTEV EU
                  ZA PROGRAMSKO OBDOBJE 2007-2013. </title>
               </p>
               <p>Izvolite, gospod Barovič.</p>
            </sp>
            <sp xml:id="SDT5-OZLSIRR-Redna-014-2011-10-13.sp2">

               <speaker>BOGDAN BAROVIČ:</speaker>

               <p> Če dovolite, bi dal proceduralni predlog, ki se nanaša na vaš prvotni predlog, ne
               glede na to, jaz bi vseeno v skladu z 52. členom Poslovnika izglasoval odločitev, da
               se odloča na korespondenčni seji, ker nikoli ne veste, kaj se bo zgodilo. Zdajle nas
               je 9, kaj pa čez eno uro, ne veste. Predlog, ni nujno, da ga sprejmete.</p>
            </sp>
            <sp xml:id="SDT5-OZLSIRR-Redna-014-2011-10-13.sp3">

               <speaker>PREDSEDNIK VILI TROFENIK:</speaker>

               <p>Hvala. Jaz se strinjam, to je edini izhod, da v primeru, da bi se zgodila
               nesklepčnost med sejo, zaključimo s svojimi nalogami oziroma s svojim delom, razlika
               je le to, da sem jaz hotel predlagati, če bi se to zgodilo, vi ste me pa prehiteli in
               če se strinjate kolegi, sprejmemo tako sklep, na zalogo, v primeru nesklepčnosti se
               seja nadaljuje, oziroma takrat bomo o tem odločili, me opozarjajo, da moramo takrat,
               ko se to zgodi. Ne, to ostaja tisti nesklepčni del sklepa, vendar ne sme nobeden
               biti, ena tretjina prisotnih in nobeden ne sme nasprotovati, da pojasnim.</p>
               <p>Gospod Han, proceduralno.</p>
            </sp>
            <sp xml:id="SDT5-OZLSIRR-Redna-014-2011-10-13.sp4">

               <speaker>MATJAŽ HAN:</speaker>

               <p> Jaz se strinjam, ampak samo zaradi lažje odločitve, jaz glede na obveznosti, ki jih
               imamo danes, 14.15 bom jaz moral oditi, potem pa se res lahko naredi, da bo ta
               nesklepčnost. Tako, da, hvala vam lepa.</p>
            </sp>
            <sp xml:id="SDT5-OZLSIRR-Redna-014-2011-10-13.sp5">

               <speaker>PREDSEDNIK VILI TROFENIK:</speaker>

               <p>Hvala. Bomo vsi skupaj spoštovali te napovedi o obveznostih, kljub temu mislim, da
               lahko delo korektno opravimo v <stage type="mag"/> (nadaljevanje)
               predvidenem scenariju.</p>
               <p>Gremo k 1. točki. K 1. točki so vabljeni prof. dr. Roko Žarnić, minister za okolje in
               prostor, mag. Mitja Gaspari, v funkciji ministra za gospodarstvo, mag. Bojan Suvorov,
               državni sekretar v Službi Vlade Republike Slovenije za lokalno samoupravo in
               regionalno politiko, dr. Franci Križanič, minister za finance, mag. Mitja Gaspari,
               minister, odgovoren za razvoj in evropske zadeve, mag. Andreja Jerina, državna
               sekretarka v Službi Vlade Republike Slovenije za razvoj in evropske zadeve, Bojan
               Dejak, Ministrstvo za okolje in prostor, generalni direktor Direktorata za javne
               službe in investicije, mag. Janko Burgar, državni sekretar v Ministrstvu za
               gospodarstvo, mag. Mateja Čepin, direktorica Urada za kohezijsko politiko Službe
               Vlade Republike Slovenije za lokalno samoupravo in regionalno politiko, Milan Ozimič
               iz Državnega sveta, vodja Interesne skupine lokalnih interesov, Darko Fras,
               predsednik Komisije Državnega Sveta za lokalno samoupravo in regionalni razvoj,
               Skupnost občin Slovenije, Združenje občin Slovenije in Združenje mestnih občin
               Slovenije. Ob tej priliki naj povem, da smo prejeli pisno obvestilo, da bo
               Ministrstvo za okolje in prostor zastopal državni sekretar, dr. Gašperšič in pa mag.
               Blaž Mozetič, vodja Sektorja za kohezijsko politiko in investicije v istem
               ministrstvu in pa da bo Ministrstvo za gospodarstvo zastopal gospod Marko Eržen,
               sekretar, vodja Službe za kohezijsko politiko in kontrolo v istem ministrstvu. Vsem
               lep pozdrav.</p>
               <p>K tej točki ste prejeli naslednje gradivo, Poročilo Ministrstva za okolje in prostor
               z datumom 14. september letošnjega leta, k 1. a točki Poročilo Ministrstva za
               gospodarstvo z datumom 21. september, k 1. b točki gradivo Službe Vlade Republike
               Slovenije za lokalno samoupravi in regionalno politiko.</p>
               <p>Najprej bomo obravnavali <title> 1. a TOČKO: POROČILO MINISTRSTVA ZA OKOLJE IN PROSTOR O
                  IZVAJANJU UKREPOV ZAKONA O RAZVOJNI PODPORI POMURSKI REGIJI V OBDOBJU 2010-2015 V
                  ZVEZI Z GRADNJO VODOVODNEGA OMREŽJA IN ODLAGALIŠČA KOMUNALNIH ODPADKOV V POMURJU
               </title>
               </p>
               <p>Besedo dajem predstavnikom Ministrstva za okolje in prostor. Kdo bo? Izvolite, gospod
               doktor.</p>
            </sp>
            <sp xml:id="SDT5-OZLSIRR-Redna-014-2011-10-13.sp6">

               <speaker>DR. PETER GAŠPERŠIČ:</speaker>

               <p> Hvala lepa. Lep pozdrav vsem prisotnim.</p>
               <p>Jaz bi za uvod čisto na kratko samo želel poudariti, da na projektih vodooskrbe in
               odlagališča komunalnih odpadkov v Pomurju zadeve tečejo brez nekih večjih zapletov,
               ki so v preteklosti sicer bili in so povzročali zamike na izvajanju projektov, od
               zadnjega sestanka med ministrstvom in lokalnimi skupnostmi pa mislim, da smo zadeve
               nekako dogovorili in usmerili v neke kolesnice, tako da se postopki in projekti
               odvijajo, tako kot je bilo dogovorjeno, tako da bi mogoče za podrobnejšo predstavitev
               samega poročila, pa prosil, če lahko gospod Blaž Mozetič dobi besedo.</p>
            </sp>
            <sp xml:id="SDT5-OZLSIRR-Redna-014-2011-10-13.sp7">

               <speaker>PREDSEDNIK VILI TROFENIK:</speaker>

               <p>Hvala, gospod državni sekretar. Izvolite, gospod Mozetič.</p>
            </sp>
            <sp xml:id="SDT5-OZLSIRR-Redna-014-2011-10-13.sp8">

               <speaker>BLAŽ MOZETIČ:</speaker>

               <p> Hvala lepa. Kar se tiče poročila o izvajanju ukrepov Zakona o razvojni podpori
               Pomurski regiji, se to poročilo omejuje samo na kohezijske projekte, se pravi na
               oskrbo s pitno vodo in pa na CERO Puconci.</p>
               <p>Začel bom kar s CERO-m Puconci, kjer je najmanj težav, ali pa kjer stvari najbolj
               tečejo in smo tudi največ storili. Pri tem projektu dejansko je v tem tednu uvedba
               izvajalca v delo, kar pomeni, da se bo gradnja začela, to je zelo dobra novica, ker
               gre zadeva v realizacijo in so vse tiste predhodne priprave opravljene, tako da tukaj
               projekt gre dejansko v izvedbo in računamo, da se bo skladno s terminskim planom
               gradnja Centra za ravnanje z odpadki Puconci tudi zaključila v letu 2014.</p>
               <p>Kar se tiče Pomurskega vodovoda. Sam Pomurski vodovod je razdeljen v bistvu na 4
               sklope, se pravi imamo Sistem A, Sistem B, Sistem C in pa Ormoško območje.</p>
               <p>Kar se tiče podprojekta Ormoško območje, čakamo na končno verzijo vloge, gre samo za
               neke manjše<stage type="mag"/> (nadaljevanje) tehnične oziroma
               bolj administrativne opravke, tako da bo zadeva potem kar se tiče Ministrstva za
               okolje in prostor, pri nas zaključena in gre v proceduro naprej za izdajo odločbe na
               SVLR.</p>
               <p>Kar se tiče ostalih sistemov, se pravi Sistem A, B in C, Sistem B in C, stvari tečejo
               res izredno hitro in smo zelo zadovoljni, da se stvari dobro odvijajo, vse, kar smo
               se dogovorili po tistem sestanku v Murski Soboti je bilo izvedeno, dokumenti so pri
               nas, stvari so v pravih kolesnicah, prečistili smo obseg investicij, dogovorili smo
               se o vseh zadevah, tako da kar se tiče Sistema B in C stvari tečejo skladno z vsemi
               dogovori. Mogoče edino na Sistemu A je ena manjša zamuda pri pripravi
               predinvesticijske zasnove, ki je seveda pogoj oziroma s katero bo določen obseg same
               investicije, ampak tudi tukaj računamo na to, da se bodo upravičenci, oziroma občine
               med sabo čim prej dogovorile, kaj je tisti, kar konkretno želijo, da se v okviru
               kohezijskega projekta zgradi.</p>
               <p>Ključni rok, ki ga tukaj lovimo je priprava vloge za kohezijski sklad in pa roki so
               za vse tri sisteme v novembru 2011. Se pravi, računamo nekje, da do konca novembra bi
               bile vloge na Ministrstvu za okolje in prostor.</p>
               <p>To je na kratko, kar se tiče izvajanja projektov.</p>
            </sp>
            <sp xml:id="SDT5-OZLSIRR-Redna-014-2011-10-13.sp9">

               <speaker>PREDSEDNIK VILI TROFENIK:</speaker>

               <p>Najlepša hvala, gospod Mozetič. Želi gospa mag. Mateja Čepin še kaj dodati? Ne.
               Odpiram razpravo o tem poročilu, to se pravi, o izvajanju ukrepov Zakona o razvojni
               pomoči Pomurski regiji s področja infrastrukture. Kot smo videli, sta samo 2 sklopa,
               eno je odlagališče komunalnih odpadkov, drugo je pa Pomurski vodovod, ki je razdeljen
               na 4 podprograme, če tako to poimenujem.</p>
               <p>Želi kdo besedo? Izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp10">

               <speaker>DR. LÁSZLÓ GÖNCZ:</speaker>

               <p>Dejansko bi imel vprašanje. Te besede so bile spodbudne, ki so bile sedaj
               posredovane, tudi kar se morebitnega držanja rokov do konca novembra 2011 tiče. Kljub
               temu se je pri rebalansu proračuna zatikalo pri Podsistemu A in sprašujem, pač glede,
               tudi na to situacijo, da je pač prišlo do določenega izpada finančnih sredstev, kljub
               temu, slika tako spodbudna, kot ste sedaj predstavili.</p>
            </sp>
            <sp xml:id="SDT5-OZLSIRR-Redna-014-2011-10-13.sp11">

               <speaker>PREDSEDNIK VILI TROFENIK:</speaker>

               <p>Hvala, dr. Göncz. Prosim, gospod Mozetič, pa zaradi zapisnika in javnosti, ki
               spremlja, bi prosil, da pojasnimo, kaj je Podsistem A, ki je najbolj problematičen.
               Vsi prisotni tu vemo, ampak javnost pa ne ve. Prosim.</p>
            </sp>
            <sp xml:id="SDT5-OZLSIRR-Redna-014-2011-10-13.sp12">

               <speaker>BLAŽ MOZETIČ:</speaker>

               <p> Hvala. Podsistem A je v bistvu del Pomurskega vodovoda, ki pokriva Lendavsko
               območje, se pravi, tukaj je nosilna občina občina Lendava. Pri pripravi proračuna je
               bilo, se pravi, kot je zdaj vprašanje, zakaj zdaj tega Sistema A ni vidnega oziroma,
               kot da je bil izločen. Treba je povedati, da Sistem B in C, takrat ko se je
               pripravljal proračun je bila investicijska vrednost, tista ocenjena, višja od 50
               milijonov, in se taki projekti v proračunu vidijo s celotnim imenom, medtem ko Sistem
               A nikoli ni bil v tej višini, trenutna vrednost je ocenjena nekje okrog 35 milijonov
               evrov in tak projekt se direktno z naslovom ne vidi v proračunu.</p>
               <p>Zdaj kar se tiče financiranja, mi imamo že določene pogodbe sklenjene med
               ministrstvom in občinami, tako da finančni tok teče, in tudi če zdaj direktno to ni
               videti v proračunu, stvari tečejo.</p>
               <p>Zdaj mogoče samo še pojasnilo, ko bo izdana kohezijska odločba, se pa potem kompletna
               sredstva, vsa, ki so z odločbo dodeljena, v dodeljeni višini tudi prenesejo iz
               evidenčnega projekta na posamezni projekt za izvedbo.</p>
            </sp>
            <sp xml:id="SDT5-OZLSIRR-Redna-014-2011-10-13.sp13">

               <speaker>PREDSEDNIK VILI TROFENIK:</speaker>

               <p>Hvala lepa. Še želi kdo želi? Potem dovolite še, bi se jaz oglasil v zvezi s temi
               nesrečnimi vodovodi.<stage type="mag"/> (nadaljevanje) Najprej
               tisto, kar je pozitivno, očitno je tisti julijski sestanek, tako imam občutek,
               učinkoval v Murski Soboti, če prav je bil vtis takrat malo bolj žalosten glede na
               vsebino, ampak dajmo se pozitivno presenetiti z rezultatom, to je dobro.</p>
               <p>Mene pa zanima, v teh procedurah, kdo izvaja nadzor oziroma revizijo, je boljše
               povedano, tehnične zasnove posameznih projektov in pa seveda investicijske, ali je
               investicijska dokumentacija pripravljena v skladu z aktom, ki ga je predpisalo
               Ministrstvo za finance, ki zahteva variantno obdelavo, ker ko berem jaz te dokumente
               nekatere, je ta nesrečna predpisana variantna obdelava prevečkrat obdelana z varianto
               brez investicije in z varianto z investicijo, ne pa varianto različnih tehničnih
               rešitev. To je dobesedno zloraba predpisa, ki ne da rezultata in ga ne more dati, ki
               ga je predpis želel po mojem zagotoviti. In prihajajo tudi, zanima me za ta
               pripravljalna dela, tako imenovana, to je priprava projektne dokumentacije in vse kar
               je zvezano s projektno dokumentacijo. Prihajajo zanimiva opozorila, da ni vse po
               sistemu, pozitivnem smislu, oddaje javnih del. Da to neki koordinatorji delajo precej
               po domače in ali je tehnična dokumentacija sofinancirana s strani MOP-a in ali potem
               MOP ustrezno zagotavlja nadzor, ali je pa to prepuščeno skupnostim lokalnim, tako kot
               so seveda tam zainteresirane. Preveč je negativnih praks in s temi negativnimi
               praksami, imam občutek, se nihče ne ukvarja pri teh projektih. Zlasti, jaz sem
               prebral na ducate, dobesedno, pri /Nerazumljivo./, kjer piše varianta z investicijo
               in varianta brez investicije in na take investicijske programe so izdani sklepi o
               sofinanciranju iz državnega proračuna, kjer vam v projektu piše pri vrednosti 2
               milijona pa nekaj, da sta investitor in izvajalec ugotovila ob uvedbi v posel, da so
               potrebna dodatna dela čez 600 tisoč evrov, pa to nihče ne pogrunta od nadzornih. To,
               če se dogaja tudi pri teh stvareh take stvari, bi želel odgovor, kdo je, zdaj v tem
               trenutku ne, če se dogaja, ker ni seja namenjena, ampak kdo je odgovoren za nadzor
               pri pripravi tehnične dokumentacije, ker vodovod, kjer je v zakonu 70 milijonov, zdaj
               še nikjer ni dalje kot pri tehnični dokumentaciji. In seveda pri reviziji zasnov, če
               še vedno, /Nerazumljivo./ trdim, med projektoma C in D, postavljena dva stolpna
               vodovodna rezervoarja, samo zato, da bo vsaka občina imela svojega, potem je z nami
               nekaj, vsemi skupaj, narobe. Pa s sistemom.</p>
               <p>Če lahko dobim, če ne pa prosim, če mi lahko to pisno odgovorite, da ne bi tu
               zavlačeval seje ali pa obremenjeval, gre pa za vsebinske zadeve.</p>
               <p>Prosim, gospod Mozetič, če želite.</p>
            </sp>
            <sp xml:id="SDT5-OZLSIRR-Redna-014-2011-10-13.sp14">

               <speaker>BLAŽ MOZETIČ:</speaker>

               <p> Hvala. Bom zelo na kratko odgovoril, kar se tiče kdo je odgovoren za pripravo
               investicijske dokumentacije in tudi za pripravo tehnične dokumentacije je odgovoren
               upravičenec, v tem primeru gre tukaj za občine. Predvsem, kar se tiče investicijskih
               dokumentov vemo, DIP, PIZ, podpisniki teh dokumentov so župani. Kar se tiče pa te v
               PIZ-u, brez pa z investicijo, res je, da zakonodaja oziroma predpisi določajo
               minimalni standard, to je minimalni standard je brez in z investicijo, vendar v
               primeru kohezijskih projektov se na tak lahek način pač ne da priti skozi, ker je
               vseeno treba več variant obdelati in dokazati, da tista, ki je izbrana, da je<stage type="mag"/> (nadaljevanje) najboljša, najbolj optimalna in
               tudi najbolj primerna z izvedbo.</p>
               <p>Ministrstvo za okolje in prostor v vlogi posredniškega telesa spremlja pripravo teh
               dokumentov, opozarja na posamezne, recimo temu nedorečenosti ali nedoslednosti,
               vendar potem končni rezultat ali pa končna odločitev je vedno, predno gre vloga
               naprej na organ upravljanja. Se pravi, če zadeve niso skladne s predpisi, potem
               seveda mi ne damo soglasja k vlogi.</p>
               <p>Kar se tiče tehnične dokumentacije, se pa tehnična dokumentacija pripravlja skladno z
               Zakonom o graditvi objektov, mi zahtevamo v določenih primerih recenzije, če
               posumimo, da recimo tista tehnična dokumentacija ni najbolje pripravljena, ampak
               tukaj še vedno vemo, vse je na strani naročnika, se pravi upravičenca.</p>
               <p>Toliko na kratko.</p>
            </sp>
            <sp xml:id="SDT5-OZLSIRR-Redna-014-2011-10-13.sp15">

               <speaker>PREDSEDNIK VILI TROFENIK:</speaker>

               <p>Najlepša hvala. Še želi kdo besedo? Ugotavljam, da ne.</p>
               <p>Zaključujem razpravo o 1. a točki. Smo sklepčni? Osem nas je, ne moremo sklepati.</p>
               <p>Prehajamo na obravnavo <title> 1. b TOČKE: POROČILO MINISTRSTVA ZA GOSPODARSTVO O JAVNEM
                  RAZPISU ZA PRIDOBITEV SREDSTEV EVROSPKEGA SKLADA ZA REGIONALNI RAZVOJ - RAZVOJNI
                  CENTRI SLOVENSKEGA GOSPODARSTVA. </title>Dajem besedo predstavniku Ministrstva za
               gospodarstvo, gospodu Erženu, izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp16">

               <speaker>MARKO ERŽEN:</speaker>

               <p> Dober dan vsem poslancem. Jaz bi na kratko predstavil ta naš dokument, ki smo ga
               posredovali.</p>
               <p>Ministrstvo za gospodarstvo je izvedlo razpis v višini 185 milijonov za razvojne
               centre slovenskega gospodarstva in seveda od teh razpisanih sredstev je Ministrstvo
               za gospodarstvo tudi dodelilo sredstva določenim operacijam in te operacije so bile
               financirane s strani Evropskega sklada za regionalni razvoj in z nacionalno
               soudeležbo.</p>
               <p>Zdaj, sam razpis je bil razdeljen v tri sklope, prvi sklop je zasegal predel, o
               katerem je danes že tekla beseda, nanaša se pa na Pomurje. V tem predelu je
               Ministrstvo za gospodarstvo v javnem razpisu zapisalo, da ima na voljo vsaj 30
               milijonov evrov. Vsi člani veste, da je glede na Zakon o Pomurju in tistem 4. členu,
               bilo predvidenih 33 milijonov sredstev. Ministrstvo za gospodarstvo je v ta namen
               dodelilo 26 milijonov 500 tisoč sredstev za 3 projekte in če tukaj navedem, je tukaj
               Projekt /Nerazumljivo./, EL TI d.o.o., INTREC SRO d.o.o., tem trem podjetjem in potem
               v drugem sklopu so bili projekti, ki so bili razvrščeni po dejavnostih, za katere je
               ministrstvo smatralo, da so strateške dejavnosti in je bila za te namenjena velika
               večina sredstev. Tukaj v tem sklopu je bilo dodeljenih 92 milijonov in podprtih je
               bilo v tem primeru 7 projektov. Hkrati pa so bili potrjeni tudi projekti lokalne
               regijske ravni, v tem delu smo pa podprli najprej, na prvem odpiranju 5 projektov in
               v nadaljevanju je bila možnost, da se dodelijo sredstva še za dva dodatna projekta.
               Tretji projekt, ki je pa dosegal tudi ustrezno število točk, je pa za ta primer
               zmanjkalo sredstev, zato ker je bilo 7 milijonov 700 tisoč vrednost projekta, ki bi
               moral biti sofinanciran, na voljo je bilo pa samo še 5 milijonov 600,<stage type="mag"/> (nadaljevanje) kar pomeni, da ta zadnji projekt,
               ki ga imate v tabeli na strani 5, ni bil sofinanciran.</p>
               <p>Zdaj, glede na to je skupna višina sofinanciranih sredstev, za katere so bile
               podpisane pogodbe, 179 milijonov 581 tisoč 338, to pomeni,d a od višine 185 milijonov
               274 tisoč 533 je še vedno razlika in ta razlika je v višini, če rečem okroglo, 5
               milijonov.</p>
               <p>Zdaj, če pogledamo tudi glede na to, da je bila danes debata o sami realizaciji,
               lahko povem, da smo glede na to, da smo nekatere pogodbe podpisali šele v poletnih
               mesecih, je trenutna realizacija 39 milijonov 661 tisoč 402,9 in od tega je seveda
               bilo pripravljenih zahtevkov za povračilo in posredovano na organ za potrjevanje v
               višini 22 milijonov 252 tisoč 174,65. Pomeni, da Ministrstvo za gospodarstvo bo do
               konca leta, ko bodo ti zahtevki certificirani, posredovala še zahtevke v višini 17
               milijonov 409 tisoč 228,25.</p>
               <p>In to naj bil bila realizacija v letošnjem letu, kar se tiče Ministrstva za
               gospodarstvo v tem delu razvojnih centrov slovenskega gospodarstva. Hvala.</p>
            </sp>
            <sp xml:id="SDT5-OZLSIRR-Redna-014-2011-10-13.sp17">

               <speaker>PREDSEDNIK VILI TROFENIK:</speaker>

               <p>Hvala vam, gospod Eržen. odpiram razpravo. Želi kdo besedo? Če ne bi sam prosil za
               kratko pojasnilo. Če sem vas prav razumel in prebral, je s področja Pomurja so bili
               trije projekti v vrednosti 26,5 milijonov odobreni, če bi lahko povedali zaradi
               javnosti in zapisnika, ker gre za konzorcije, od kje so nosilci konzorcijev oziroma v
               vseh teh treh projektih, ki so iz Zakona o Pomurju, drugo se posredno razbere, da
               sredstva predvidena za področje Pomurja znotraj tega enotnega razpisa niso bila
               porabljena in še znotraj tega je točna ugotovitev, da z območja Upravne enote Ormož,
               ki je po tem zakonu, za potrebe tega zakona, uvrščena v Pomurje, ni odobren noben
               projekt in ali v kakšnem stanju, ali je točno, da tečejo upravni spori na odločitve,
               ki jih je ministrstvo sprejelo in v kakšnem stanju so ti upravni spori, ker razumem,
               da so pogodbe bile podpisane, to pomeni, da so sklepi bili pravnomočni, če pravilno
               sklepam.</p>
               <p>In kot zadnje ostaja neizkoriščenih 5 milijonov, ali jih bo možno naknadno koristiti
               v ta namen ta sredstva, ali to ostaja kot neizkoriščeno? Jaz se opravičujem za ta
               vprašanja.</p>
            </sp>
            <sp xml:id="SDT5-OZLSIRR-Redna-014-2011-10-13.sp18">

               <speaker>MARKO ERŽEN:</speaker>

               <p> Jaz moram reči tako, zdaj jaz osebne informacije o tem, da je prišlo do
               kakršnegakoli upravnega spora, te informacije nimam, je pa res, da za tiste, za
               katere so bili sklepi izdani, so bili sklepi pravnomočni.</p>
               <p>Jaz bi poudaril tako, da po meni znanih informacijah do upravnih sporov v taki obliki
               ni prišlo, je pa zadeva taka, da vsi sklepi za dodelitev sredstev so bili pravnomočni
               in seveda so bile na osnovi tega podpisane pogodbe. V primeru, da pride do takega
               primera, ki ga v tem delu navajate, pa imate mogoče neko informacijo, ki do nas še ni
               prišla, bom jaz rekel tako, da je, če do takega primera pride, je seveda odgovornost
               od tistih, ki so izvajali postopek ocenjevanja, kako so zadevo ocenili, ker verjetno
               se spor nanaša na ocene,<stage type="mag"/> (nadaljevanje) ki jih
               je dobil vsak posameznik v sklepu, če je s sklepom projekt bi zavrnjen in so bile
               obrazložitve utemeljene, potem je pritožba neutemeljena. V primeru, da pa skupina
               ocenjevalcev zadevo ni ocenila korektno, pa lahko seveda v takem primeru pride do
               tega, da je tožba upravičena, da je upravni spor upravičen, v takem primeru pa je
               potem odgovornost Ministrstva za gospodarstvo, da v takem primeru zagotovi dodatna
               sredstva in da zadevo potem tudi izplača.</p>
               <p>Glede na to, da so projekti med seboj specifični, zelo kompleksni, zato ker, kot ste
               že samo omenili, so to določeni konzorciji, jaz dopuščam možnost, da je v kakšnem
               primeru lahko prišlo do take napake, in seveda če je do take napake prišlo, bo
               Ministrstvo za gospodarstvo dolžno to napako odpraviti.</p>
               <p>Če pa se pogovarjamo o projektih iz Pomurske regije, ki so bili potrjeni, bom pa jaz
               povedal tako, da je to bil /Nerazumljivo./, EL TI d.o.o. in INTREC SRO d.o.o.. Te
               trije, če pogledamo, od kod ti upravitelji prihajajo in pogledamo njihove uradne
               naslove, je C-WAY(?) oddal vlogo in ta C-WAY d.o.o. ima sedež v Puconcih 80, 9201
               Puconci. Jaz bom rekel temu tako, tako je bilo napisano v dokumentih, ki so prišli na
               Ministrstvo za gospodarstvo, predvidevam, da so sedež C-WAY-a d.o.o. zaradi tega
               prestavili na to lokacijo prav z določenim namenom, ta gospodarski subjekt. Glede na
               to, da je dokumentacija prišla in imajo sedež registriran, Ministrstvo za
               gospodarstvo ne more reči, zdaj pa zaradi tega zadevo zavračamo. Kar pomeni, da bi
               morala biti predhodna procedura, če bi se želeli tega obvarovati, da nekdo z namenom
               odpira podjetje v taki regiji, zato ker je bil sprejet zakon, bi seveda morala biti
               potem drugačna odločitev, da je v tej regiji to podjetje odprto že neko daljše
               obdobje. Zdaj pa glede na to, da se odpirajo nova podjetja v tem predelu, je pa bilo
               v pripravi javnega razpisa dilema, ali vnesti v razpis rok, da podjetje že obstaja na
               tem območju, ali pustiti možnost, da se prijavi tudi nekdo, ki na novo odpira
               podjetje in je tudi lahko iz tistega območja, kar pomeni, da zaradi pomisleka o
               diskriminatornosti, je bil razpis zapisan tako, in je prišlo do tega, da je zaradi
               tega v takem primeru C-WAY izpolnjeval pogoje in je dosegel 92,5 točk in je bil
               izbran glede na to, da je prihajal iz te regije.</p>
            </sp>
            <sp xml:id="SDT5-OZLSIRR-Redna-014-2011-10-13.sp19">

               <speaker>PREDSEDNIK VILI TROFENIK:</speaker>

               <p>Hvala. Moja pripomba ni šla v konkretnih, ampak, da javnost izve, ker obstajajo
               različni pogledi na geografsko porazdelitev, ali je 26,5 milijonov res dodeljeno
               Pomurski regiji, ali domnevno izigravanje razpisnih pogojev. Ker so nekateri
               gospodarski subjekti v Sloveniji, ki so šli z lastnimi sredstvi investirati v tujino,
               doma a so iskali za eventualne domače investicije razne take /Nerazumljivo./.</p>
               <p>Kar se pa upravnega spora tiče, jaz imam dve kopiji dveh tožb na Upravnem sodišču,
               razpolagam z dvema, sta pa različni vsebini. Ena je usporava točkovalni sistem
               oziroma druga pa usporava razpisne pogoje. Ker zelo zanimivo je bilo naknadno
               tolmačenje ministrstva, da pojasnim, o bančno zavezujoči garanciji, in mislim, d je
               to najbolj sporen del razpisa, kar ga je bilo in da ni notri nobene logike, ampak mi
               nismo poklicani, da bi to <stage type="mag"/> (nadaljevanje)
               ocenjevali. Ta spor je na Upravnem sodišču vložen, je zelo čuden, po tolmačenju
               bankirjev, da je bilo treba na razpisnem pogoju dostaviti bančno zavezujočo
               garancijo, brez da veš, da boš uspešen na razpisu ali ne in zato so selekcijo
               projektov delale, odgovorno trdim, slovenske banke, ne pa organi, ki so razpisali to
               pomoč. In mislim, da tu ni konec tega zapleta in da je bila celo napravljena škoda,
               ampak to bodo ocenjevali, zato sem jaz vprašal, kaj je s pravnomočnostjo, ker me
               čudi, da so podpisane pogodbe in da imajo sklepi status pravnomočnosti, če teče na
               Upravnem sodišču spor, in lahko Upravno sodišče potencialno razveljavi cel razpis.
               Ker ti dogodki z bankami, veste, to je pa, ne bom zdaj tu razpravljal, ker to ni
               mesto za to, to je bolj podobno kakšni drugi zgodbi, kaj se je dogajalo. Ena izmed
               državnih bank slovenskih je odgovorila 19. decembra na vlogo, pri vas pa je bilo
               treba vložiti mislim, da 15. novembra in podobne zadeve, ki so se zapletale, ampak
               hvala za pojasnilo.</p>
               <p>Želi še kdo v imenu Vlade? Gospod Barovič, izvoli.</p>
            </sp>
            <sp xml:id="SDT5-OZLSIRR-Redna-014-2011-10-13.sp20">

               <speaker>BOGDAN BAROVIČ:</speaker>

               <p> Hvala lepa, pa ne v imenu Vlade. Rad bi samo opozoril, da gre v magnetogramski
               zapis, gospod predsednik, da smo opozorili z vprašanjem od kod so ta podjetja in kam
               je šel ta denar, načrtno. Jaz se absolutno strinjam, če je ta denar šel v dobro za
               razvoj Pomurske regije in bo tam tudi ostal in omogočil ali nove zaposlitve ali nek
               gospodarski razvoj, glede na to, da vem, da je eno od teh podjetij vsekakor
               prekmursko ni. Toliko v opozorilo.</p>
            </sp>
            <sp xml:id="SDT5-OZLSIRR-Redna-014-2011-10-13.sp21">

               <speaker>PREDSEDNIK VILI TROFENIK:</speaker>

               <p>Hvala. Gospod Eržen, izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp22">

               <speaker>MARKO ERŽEN:</speaker>

               <p> Ja, jaz bi povedal, glede na to, kar ste povedali, jaz lahko tudi povem, da jaz
               podjetje C-WAY poznam iz druge zgodbe, takrat res ni bil na tej lokaciji. Zdaj, med
               temi potrjenimi, jaz prej nisem povedal še naprej za EL TI d.o.o. ima naslov na
               Panonski ulici 23, 9250 Gornja Radgona. Zdaj, taki so bili podatki in to je bilo
               napisano v vlogah in potem je še podjetje INTREC SRO d.o.o., ta ima pa naslov na
               Boračeva 40a, Radenci 9252. In tako je bilo napisano v njihovih dokumentih. Jaz bom
               rekel temu tako, da takrat ko se pogovarjamo vedno o razpisih in o dilemi, kaj vse
               imeti napisano v razpisu, se seveda vedno pojavljajo zgodbe, tudi če se pogovarjamo
               danes, glede na to, da ste omenili merila in seveda pogoje, je zadeva sledeča, da v
               samih merilih postopek na Upravnem sodišču, če seveda je nekdo oddal vlogo v trenutku
               in se ni prijavil na razpis, bo sodišče razsodilo v takem primeru v prid takemu
               pravnemu subjektu. V primeru, da pa so se pritožili po trenutku, ko so se prijavili
               na razpis, pa so seveda bili zavrnjeni, takrat je pa pravni precedens ta,d a so se z
               razpisom in razpisnimi pogoji strinjali, v trenutku, ko so se prijavili na razpis in
               če bi sredstva prejeli, verjetno ne bi prišlo do tega problema. Tako kot sem prej
               povedal, če je pa prišlo v samem ocenjevanju do napake s strani javnih uradnikov,
               /Nerazumljivo./ državnih uradnikov, odvisno, kdo je ocenjeval vlogo, je pa <stage type="mag"/> (nadaljevanje) taka upravičenost s strani sodnih
               organov potrjena in takrat mora ministrstvo zagotoviti dodatna sredstva. Hvala.</p>
            </sp>
            <sp xml:id="SDT5-OZLSIRR-Redna-014-2011-10-13.sp23">

               <speaker>PREDSEDNIK VILI TROFENIK:</speaker>

               <p>Gospod Bogovič, izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp24">

               <speaker>FRANC BOGOVIČ:</speaker>

               <p> Lep pozdrav vsem tudi v mojem imenu. Spremljal sem te razpise in tudi tej, mislim,
               da smo ravno v tej sobi govorili o prerazporeditvi nekaterih sredstev, ki so se iz
               kohezijskega sklada, iz tretje razvojne osi, potem tudi strukturnega sklada, obnova
               gradov, prenašali, obnova kulturnih spomenikov, prenašali in zaokroževali v okviru
               razpisov, ki so namenjeni razvoju slovenskega gospodarstva. Tudi iz lokalnega nivoja
               sem bil aktivno vključen v enega od projektov, kot župan občine Krško v projekt
               Zelena energija, kjer poznam prizadevanje tako Fakultete za energetiko, vodilnih
               slovenskih energetskih podjetij, da se na novi lokaciji združijo razvojniki iz teh
               podjetij, študentje, profesorji iz fakultete in da se resnično na področju zelenih
               energetik nekaj stori. Ne poznam ostalih projektov, vem pa da je v teh projektih,
               kateri so na tem razpisu, blizu 200 milijonov evrov, da gre za zelo velika sredstva
               in na nek način, dovolite, da uporabim izraz za nek poker, ali bodo ti razpisi res
               dali ta učinek na koncu ali ne.</p>
               <p>Jaz upam, da bo namen dosežen, kajti v nasprotnem primeru je lahko tudi zelo velik
               fiasko, ki se iz tega zgodi. Zdaj tu gre tudi za nekatere panoge, ki mislim, da so,
               sam podpiram, da so našle mesto v teh razpisih, predvsem želim izpostaviti
               lesnopredelovalna industrija, kjer so mislim, da 3 projekti vključeni, tako da gre
               dejansko za neko panogo, ki je pač v neki stagnaciji zadnja leta in mislim, da je
               zadnji čas, da se nekaj na tem področju stori, tudi sicer, mislim, da so panoge, kot
               je avtomobilska industrija, farmacija, energetika, novi materiali, to kar je bilo
               ciljano, panoge prihodnosti, resnično pa upam ,da boste in da bo Ministrstvo za
               gospodarstvo, predvsem pa ti, ki so združeni v teh projektih, upravičili relativno
               velika evropska sredstva, zato da se bo na razvoju v Sloveniji tudi kaj postorilo.
               Mislim, da bo projekt zelo zahteven za spremljanje, ugotavljanje, sledenje teh
               ciljev, ki so zelo ambiciozno zastavljeni v tem delu tu notri in ocenjujem, da bo
               vloga Ministrstva za gospodarstvo morala biti tukaj zelo aktivna, biti proaktiven v
               teh delih, da dejansko ne čakamo, da se bodo razpisi po neki inerciji ali pa po ne
               vem čemu, odvijali, dogajali, kajti tu notri se bo dogajalo tudi to, da bo
               marsikatero od podjetij, ki sodeluje kot partner v teh projektih, v vmesnem času
               prišlo do kakšne težave, treba nadomeščanje partnerjev, prevzem vsebin s strani
               drugih partnerjev v teh projektih tako, da jaz mislim, da bo tole en od zelo
               zahtevnih projektov, ki ima zelo velika razvojniška sredstva vložena, tako javna, še
               večji je ta delež zasebnih, ki se vlagajo v ta del, tako da resnično mislim, da čaka
               Ministrstvo za gospodarstvo zahtevno in pa zelo odgovorno delo in marsikje tudi o
               kakšnem tehnološkem preboju katere teh panog je odvisno tudi od uspeha teh velikih
               razvojniških sredstev.</p>
            </sp>
            <sp xml:id="SDT5-OZLSIRR-Redna-014-2011-10-13.sp25">

               <speaker>PREDSEDNIK VILI TROFENIK:</speaker>

               <p>Hvala. Še kdo? Preden zaključimo, jaz bi se zahvalil gospodu Erženu, še zlasti za ta
               dodatna pojasnila, ki na nek način, oprostite, bom uporabil izraz, razgaljajo zadevo
               še bolj podrobno.</p>
               <p>Ta pravniška, jaz bom temu rekel, čeprav je to huda beseda, špekulacija, se bojim da
               se je odrazila ravno v razpisu, ampak sila težko boste dokazovali objektivni javnosti
               slovenski, zlasti ko boste poročali, ali pa tisti, ki bodo poročali nekoč, o
               realizaciji in uspehu teh projektov, kako si je razpisovalec predstavljal, da si
               lahko v 8 dnevih, kolikor je dal na razpolago, glede na svoje tolmačenje razpisnih
               pogojev, ki pa ga ni tolmačil ob razpis, ampak tik pred rokom za oddajo ponudb,
               kakšna bančna garancija je mišljena, ker tisto, kar je v tekstu pisali, kaj je
               običajna praksa, ni bilo to, kar je potem bilo v tolmačenju in kako bi naj v
               predpisanih procedurah za pridobitev bančne garancije, to bilo<stage type="mag"/> (nadaljevanje) možno dobiti v 8 dnevih. Jaz trdim, da tisto,
               oprostite izrazu, ampak cincanje z razpisom, ki se je vleklo po nepotrebnem nekaj
               mesecev, vsaj ni bilo objektivnih razlogov nikoli prikazanih, zakaj se vleče, je bilo
               zelo čudno in seveda to kar je kolega uporabil poker, bi se z njim strinjal,
               postavlja se tudi vprašanje o smiselnosti državnih pomoči ali intervencij v
               prenesenem smislu besede, za projekte, kjer delež države pomeni manj kot 5 procentov
               letnega dobička, ki ga je ustvaril prejemnik sredstev. Ali je to zdaj tisti potreben
               pomoč, da bojo projekte investicijske izpeljali v smislu razvoja, ali bi tudi
               izpeljali te projekte brez udeležbe države. Tu se opira cel kup dilem in mislim, da
               bo še zanimivo. Mi smo pač v stanju, da sprejemamo to kar ste napisali in povedali in
               hvala lepa za to, mislim, pa da še s tem ta problematika zdaleč ni končana in še bo
               tekla debata koga drugega, ko nas ne bo zraven.</p>
               <p>Ker ni več želje za razpravo, zaključujem 1. b točko. Podobno kot pri 1. a točki ne
               moremo glasovati oziroma s tem zaključujem 1. točko.</p>
               <p>Hvala za opozorilo. Na korespondenčno sejo bomo dali naslednja dva sklepa, predlagam
               naslednja dva sklepa, in sicer, s 1. a točko, Odbor za lokalno samoupravi in
               regionalni razvoj se je seznanil s Poročilom Ministrstva za okolje in prostor o
               izvajanju ukrepov Zakona o razvojni podpori Pomurski regiji v obdobju 2010-2015 v
               zvezi z gradnjo vodovodnega omrežja in odlagališča komunalnih odpadkov v Pomurju.
               Prisotni moramo glasovati o tem predlogu sklepa. Želi kdo o predloženem sklepu
               razpravljati, ugotavljam, dane, zaključujem razpravo.</p>
               <p>Kdo je za? (8 članov.) Kdo je proti? (Nihče.)</p>
               <p>V zvezi s 1. b točko pa predlagam naslednji sklep, Odbor za lokalno samoupravi in
               regionalni razvoj se je seznanil s Poročilom Ministrstva za gospodarstvo o javnem
               razpisu za pridobitev sredstev Evropskega sklada za regionalni razvoj - Razvojni
               centri slovenskega gospodarstva. Želi kdo razpravljati v zvezi s predloženim sklepom?
               Ugotavljam, da ne, prehajamo na glasovanje.</p>
               <p>Kdo je za? (8 članov.) Kdo je proti? (Nihče.)</p>
               <p>S tem zaključujem 1. točko.</p>
               <p>Sprašujem prisotne članice in člane, če se strinjate v duhu razprave ob začetku seje,
               da nadaljujemo z ostalimi točkami in jih po določilih za korespondenčno sejo, ker nam
               eden manjka do sklepčnosti. Se strinjate? Bomo glasovali.</p>
               <p>Kdo je za? (8 članov.) Kdo je proti? (Nihče.)</p>
               <p>Lahko nadaljujemo po Poslovniku z današnjo sejo.</p>
               <p>K <title> 2. TOČKI </title>, ki nosi naslov <title>POROČILO O ČRPANJU SREDSTEV KOHEZIJSKE POLITIKE V LETU 2010</title>
               </p>
               <p>, so vabljeni mag. Bojan Suvorov, državni sekretar v Službi Vlade Republike Slovenije
               za lokalno samoupravo in regionalno politiko, mag. Mateja Čepin, direktorica Urada za
               kohezijsko politiko, dr. Franci Križanič, minister za finance, mag. Mitja Gaspari,
               minister, odgovoren za razvoj in evropske zadeve, mag. Andreja Jerina, državna
               sekretarka v Službi Vlade Republike Slovenije za razvoj in evropske zadeve, Milan
               Ozimič, Državni svet, Darko Fras, <stage type="mag"/>
               (nadaljevanje) predsednik Komisije Državnega sveta za lokalno samoupravo in
               regionalni razvoj, Skupnost občin, Združenje občin Slovenije in Združenje mestnih
               občin Slovenije.</p>
               <p>K tej točki ste prejeli naslednje gradivo: poročilo Vlade z datumom 29. september
               2011.</p>
               <p>Besedo dajem mag. Bojanu Suvorovu, državnemu sekretarju, izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp26">

               <speaker>MAG. BOJAN SUVOROV:</speaker>

               <p>Predsedujoči, poslanka, poslanci, gospod župan, predstavniki medijev. Hvala lepa za
               besedo.</p>
               <p>Torej, za današnjo sejo smo pripravili nekaj gradiv, pripravili smo poročilo o
               črpanju oziroma implementaciji evropske kohezijske politike v obdobju 1. januar do
               31. december 2010, torej poročilo z isto vsebino za obdobje prvih šest mesecev tega
               leta in pod točko 4 tudi pojasnila vlade glede na sklepe, ki jih je odbor sprejel
               glede, torej na svoji 31. nujni seji.</p>
               <p>Poleg tega, kar je bilo distribuirano članom odbora vnaprej, ste na sami seji dobili
               mojo prezentacijo in še končno poročilo revizije sistema za operativni program
               razvoja človeških virov, ki ga je naredila Evropska komisija in čemu smo to naredili.
               Zato, ker je bilo na 27. nujni seji tega odbora zapisano, da se poročilo skriva in da
               obstaja utemeljen sum, da so podatki o razdeljevanju teh sredstev zaskrbljujoči. Zato
               smo se z naše strani odločili zdaj ko poročilo ni več oznaki internega delovnega
               dokumenta komisije, da smo vam celoten dokument razkrili. O tem bo v nadaljevanju
               nekaj povedala moja kolegica gospa Čepinova.</p>
               <p>Predsedujoči, moja prezentacija je pripravljena tako, da pokrije vse tri točke, ker
               so med seboj povezane, bi, ne vem če je to proceduralno možno, jaz poskušal pokriti s
               prezentacijo kar vse tri točke.</p>
            </sp>
            <sp xml:id="SDT5-OZLSIRR-Redna-014-2011-10-13.sp27">

               <speaker>PREDSEDNIK VILI TROFENIK:</speaker>

               <p>Nihče ne nasprotuje, glede na razmere se strinjam, da racionalno izkoristimo čas iz
               prostor.</p>
            </sp>
            <sp xml:id="SDT5-OZLSIRR-Redna-014-2011-10-13.sp28">

               <speaker>MAG. BOJAN SUVOROV:</speaker>

               <p>Hvala lepa.</p>
            </sp>
            <sp xml:id="SDT5-OZLSIRR-Redna-014-2011-10-13.sp29">

               <speaker>PREDSEDNIK VILI TROFENIK:</speaker>

               <p>Izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp30">

               <speaker>MAG. BOJAN SUVOROV:</speaker>

               <p>Z Matejo sva edina ostala tukaj, vendar naj na začetku poudarim, da je bilo to
               poročilo sicer pripravljeno z naše strani, vendar je plod dela celotne ekipe, ki dela
               na implementaciji evropske kohezijske politike. Sama prezentacija je razdeljena v dva
               dela. Prvi del govori o pojasnilih vlade glede sklepov 31. nujne seje tega odbora in
               v drugem delu pa so primerjalno podani podatki iz obeh omenjenih poročil. Morda bi v
               uvodnem delu poudaril nekaj zakaj danes govorimo o poročilu za leto 2010, poročilo je
               bilo namreč pripravljeno že v marcu tega leta, vendar je zaradi znanih dogodkov na
               naši službi prišlo do tega, da takratna predstojnica zadeve ni dala naprej in danes
               zapiramo tudi to zgodbo iz preteklosti.</p>
               <p>Če grem kar na sklep 1 odbora 31. nujne seje, ki se je nanašal na spremembe
               operativnih programov in dokumente, ki ste jih želeli imeti. Vlada glede tega sklepa
               pojasnjuje, da je bil v času obravnave predloga sprememb operativnih programov
               spomladi oziroma poleti 2010 odbor seznanjen z vsemi razpoložljivimi gradivi. Po
               usklajevanjih so bili spremenjeni operativni programi s strani Evropske komisije
               potrjeni 14. in 19. aprila 2011. Le-ti so bili članom odbora formalno posredovani
               resda šele ob sklicu prve seje na to temo, torej ob sklicu 31. nujne seje 24. avgusta
               v elektronski obliki oziroma na zgoščenki.</p>
               <p>V drugem sklepu odbor meni, da Vlada ni upoštevala vseh pripomb in priporočil, ki jih
               je odbor sprejel na svoji 15. nujni seji in v drugem delu sklepa izraža v bistvu
               razočaranje, da Vlada ni upoštevala partnerskega odnosa z možnimi deležniki<stage type="mag"/> (nadaljevanje) v programiranju operativnih
               programov. Glede tega vlada pojasnjuje, da so bili sklepi odbora pri spremembah
               operativnih programov kohezijske politike cilja 1 v pretežni oziroma v veliki meri
               upoštevani. Upoštevano je bilo, da se ohrani obstoječi sistem odločanja, to je brez
               centralizacije. Odbor je nasprotoval zmanjšanju sredstev namenjenih občinam, kar tudi
               ni bilo predlagano s strani vlade in posledično, sklep odbora je bil upoštevan. Odbor
               se je hkrati negativno opredelil do predloga sprememb operativnega programa razvoja
               okoljske in prometne infrastrukture, ki so se nanašale na področje prometne
               infrastrukture in odpadkov. Torej področij, kjer je prišlo do največjega zmanjšanja
               sredstev. Hkrati pa se je odbor strinjal s povečanjem sredstev za inovativnost in
               konkurenčnost. Seveda, tak odnos, torej tak pristop ni bil izvedljiv, saj je
               povečanje na eni strani pomenilo zmanjšanje na drugi strani.</p>
               <p>Odbor je posebej izpostavil problematiko dinamike izvajanja investicij na področju
               prometne infrastrukture, vlada je v ta namen v mesecu septembru 2011 izvedla dodatno
               vrednotenje operativnega programa in se na njegovi osnovi odločila za nadgrajeno
               potrditev sprememb operativnih programov.</p>
               <p>Odbor je nadalje zahteval proučitev povečanja sredstev za krepitev institucionalne in
               administrativne sposobnosti. Vlada je to storila in zmanjšala predlagano povečano s
               7,5 milijona na 3 milijona evrov. Vlada je predloge proučila in jih upoštevala v
               največji možni meri.</p>
               <p>Glede vključitve zainteresirane javnosti v pripravah sprememb operativnih programov
               pa je treba poudariti da je bil osnutek predlaganih sprememb objavljen na spletnih
               straneh Službe vlade za lokalno samoupravo in regionalno politiko, javnost pa je bila
               pozvana h komentarjem. Zaradi začrtane časovnice javne razprave ni bilo mogoče
               izvesti obširnejše konzultacije z javnosti. Spremembe operativnih programov so kljub
               temu trajale eno leto in pol in če bi imeli bistveno daljšo partnersko diskusijo, bi
               se to obdobje še podaljševalo in bi lahko vplivalo tudi na izvajanje same evropske
               kohezijske politike v Sloveniji. Seveda pa se Vlada Republike Slovenije zaveda
               pomembnosti partnerskega odnosa z vsemi deležniki, ki lahko prispevajo v programski
               fazi k pripravi operativnih programov in bo v prihodnje aktivno vključevala vso
               zainteresirano javnost in deležnike v te razprave.</p>
               <p>Odbor za lokalno samoupravo je tudi predlagal, da se povečajo oziroma zagotovijo
               dodatna nepovratna sredstva v višini 600 milijonov evrov na prioriteti krepitve
               regionalnih razvojnih programov. Sam sklep ni izvršljiv, kar je bilo pojasnjeno na
               31. nujni seji odbora s strani predstavnikov vlade. V okviru operativnega programa za
               razvoj regionalnih potencialov za obdobje 2007-2013 je vseh razpoložljivih pravic
               porabe 1,7 milijarde evrov, od česar je bilo do danes dodeljenih že 1,4 milijarde
               evrov. Teoretično pomeni, da je prostih pravic porabe še 346 milijonov evrov, vendar
               je od tega več kot 120 milijonov evrov namenjenih za izvedbo regionalnih razvojnih
               programov. Če dodam medklic, v petkovem Uradnem listu je bilo objavljeno povabilo za
               pripravo izvedbenih načrtov RRP-jev. Za preostala sredstva so že pripravljeni
               projekti. Vloga za enega izmed njih je v vrednosti 100 milijonov evrov, projekt
               gradnje fakultete za kemijo in kemijsko tehnologijo in fakultete za računalništvo in
               informatiko, je bila že posredovana na Evropsko komisijo in v kratkem pričakujemo
               odobritev z njihove strani.</p>
               <p>Tako okvirnih prostih pravic porabe ostane še dobrih 100 milijonov, in tudi teh 100
               milijonov je predvideno že za izvedbo konkretnih projektov, ki so že v fazi izvedbe,
               torej implementacije, kot na primer Nordijski center Planica, druga faza, Center za
               smučarske teke Planica,<stage type="mag"/> (nadaljevanje)
               dopolnitev programa inštrumentov finančnega inženiringa za mala in srednja
               podjetja.</p>
               <p>Torej, če ponovim. Izvedba sklepa 3 v okviru operativnega programa regionalnih
               razvojnih potencialov ni mogoča, saj 600 milijonov evrov v okviru omenjenega programa
               ni na voljo. Prenosi sredstev med posameznimi skladi evropske kohezijske politike pa
               niso mogoči.</p>
               <p>Naslednji sklep številka 4, kjer odbor predlaga da se odboru polletno poroča oziroma
               da se odboru poroča o načinih kako bo vlada zagotovila izboljšanje implementacijo
               Evropske kohezijske politike. Torej Vlada Republike Slovenije odboru polletno poroča
               o napredku pri črpanju evropskih kohezijskih sredstev, in v teh poročilih tudi poroča
               o ukrepih za pospešeno črpanje, o uvedenih poenostavitvah, o znanih težavah in o vsem
               kar je pomembno za uspešno črpanje evropskih kohezijskih sredstev in to bo v
               nadaljevanju tudi predstavljeno, ker imamo danes na dnevnem redu dve poročili.</p>
               <p>5. sklep znova naslavlja katere poenostavitve so bile od začetka tega mandata v
               implementaciji uvedene. Tudi ta zadeve je pokrita v poročilih, ki jih imate na
               mizi.</p>
               <p>In 6. sklep govori o tem, da naj vlada redno seznanja tako odbor, kot širšo javnost o
               poteku priprav na novo programsko obdobje, in glede tega razumem, da bomo danes tudi
               nekaj spregovorili pod točko Razno. Vlada pa odgovarja, da bo tako odbor kot širšo
               javnost redno seznanjala o aktivnostih na področju nove finančne perspektive. Vloga
               Državnega zbora pa je v procesu priprave zakonodajnih aktov novega programskega
               obdobja 2014-2020 v skladu s sprejeto Lizbonsko pogodbo, nadgrajena in določena v
               zakonu o sodelovanju med Državnim zborom in Vlado v zadevah Evropske unije.</p>
               <p>Na ta način bi končal prvi del prezentacije, ki govori o pojasnilih vlade glede
               sklepov sprejetih na 31. nujni seji odbora.</p>
            </sp>
            <sp xml:id="SDT5-OZLSIRR-Redna-014-2011-10-13.sp31">

               <speaker>PREDSEDNIK VILI TROFENIK:</speaker>

               <p>Hvala lepa, gospod državni sekretar.</p>
               <p>Želi gospa Čepinova v zvezi s to točko? Ne.</p>
               <p>Odpiram razpravo, kdo želi besedo?</p>
               <p>Predlagatelja izredne točke ni, ki je predlagal tudi vse razen enega sklepa.</p>
               <p>Kolega Bogovič, boš ti prevzel to vlogo? .../Oglašanje v ozadju./...</p>
            </sp>
            <sp xml:id="SDT5-OZLSIRR-Redna-014-2011-10-13.sp32">

               <speaker>FRANC BOGOVIČ:</speaker>

               <p>Ja, to so obrazložitve teh sklepov in ko človek gleda kam pelje ta naša barka, ki se
               imenuje črpanje sredstev iz skladov, ki so namenjeni regionalnemu razvojnemu načrtu,
               človek včasih nima več čisto dobrega občutka, ali se še govori o regionalnem razvoju
               ali se kdaj govori tudi o centralizaciji določenih sredstev. In to so bile stvari, ki
               smo jih v slovenski ljudski stranki nekajkrat opozarjali. Mislim, da to, in prejšnjo
               točko, in tudi zdaj tu, ker v enem delu potrjuje, in ne želim nič kaj dolgo
               razpredati o tem. Imam pa čisto konkretno vprašanje. Fakulteta za kemijo in kemijske
               tehnologije smo predhodno pri enem takšnem podobnem razpisu zasledili, kjer je
               pobrala že večino tehnološkega razvojnega denarja. In zdaj tukaj spet vidimo 100
               milijonov evrov za projekt gradnje Fakultete za kemijo in kemijsko tehnologijo in
               Fakultete za računalništvo. Na osnovi katerega razpisa, kako, kam, kaj je bila osnova
               za te vloge in kam sodijo. Če nam malo pojasnite in kaj se res tako velikega dogaja
               na tej kemiji in kemijski tehnologiji ali pa včasih v Sloveniji tudi radi rečemo -
               kdo so botri ki stojijo za tem. Bi pa želel predvsem vsebino, o botrih bomo kdaj
               drugje in kje drugje izvedeli. Kaj pa se dogaja tako velikega da je zdaj z milijarde
               700 zdaj kar 5 in še več procentov ali 10, ne vem koliko sredstev se vrti okoli te
               fakultete za cilj regionalni razvoj.</p>
            </sp>
            <sp xml:id="SDT5-OZLSIRR-Redna-014-2011-10-13.sp33">

               <speaker>MAG. BOJAN SUVOROV:</speaker>

               <p>Torej, gospod Bogovič odprli ste vprašanja, <stage type="mag"/>
               (nadaljevanje) ki so se zapirala v letih 2007, takrat, ko se je delal operativni
               program.../oglašanje iz klopi./...</p>
            </sp>
            <sp xml:id="SDT5-OZLSIRR-Redna-014-2011-10-13.sp34">

               <speaker>PREDSEDNIK VILI TROFENIK:</speaker>

               <p>Izvolite, gospa Čepinova.</p>
            </sp>
            <sp xml:id="SDT5-OZLSIRR-Redna-014-2011-10-13.sp35">

               <speaker>MAG. MATEJA ČEPIN:</speaker>

               <p>Hvala lepa. Lep pozdrav še v mojem imenu. Jaz bom skušala čim bolj kratko in jasno
               odgovoriti. Regionalno politiko mogoče v Sloveniji tudi nekoliko drugače razumemo. Z
               vidika Evropske unije je Slovenija regija, je kohezijska regija in evropski sklad za
               regionalni razvoj krepi Slovenijo kot regijo. Tako, da v tem smislu mogoče v
               Sloveniji občasno prihaja do mogoče malo nerazumevanja. Kar se tiče tega velikega
               projekta tako imenovanega politehnika, eno izmed poglavij sofinanciranje v okviru
               evropskega sklada za regionalni razvoj je visokošolska infrastruktura in znotraj tega
               področja so bili določeni projekti v operativnem programu leta 2007 zapisani, jaz
               temu rečem z imenom in priimkom, tako kot na primer na področju kulture, evropska
               prestolnica kulture, na področju športne infrastrukture projekt Planica. V okviru
               visokošolske infrastrukture pa sta tukaj dva ključna projekta in sicer eno je
               medicinska fakulteta v Mariboru in drugi je tako imenovani projekt politehnika, kjer
               gre za povezovanje več različnih fakultet, gre za področje informacijske tehnologije
               in kemije, kjer gre za izgradnjo dejansko nekih novih kapacitet, ki bodo namenjene
               tako povezovanju med raziskovalno, akademsko in gospodarsko sfero in omogoča na drugi
               strani tudi nekako multidisciplinarni študij na področju nekih perspektivnih področij
               v Sloveniji. Tako, da ta odločitev dejansko je bila sprejeta že leta 2007 in gre samo
               za en projekt, torej ne gre za dva projekta kjer bi fakulteta za kemijo dobila
               sredstva oziroma kandidirala za sredstva, pač pa za en edini projekt. Tako, da mogoče
               se ta projekt, tako da mogoče se je ta projekt omenjal že v preteklosti, vendar gre
               zagotovo samo za en projekt. Drugi je pa medicinska fakulteta Univerze v Mariboru, o
               kateri se je tudi že razpravljalo v Državnem zboru in kjer so postopki k sreči zdaj
               že stekli.</p>
            </sp>
            <sp xml:id="SDT5-OZLSIRR-Redna-014-2011-10-13.sp36">

               <speaker>PREDSEDNIK VILI TROFENIK:</speaker>

               <p>Hvala. Še kdo? Gospa Brunskole, izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp37">

               <speaker>RENATA BRUNSKOLE:</speaker>

               <p>Hvala lepa. Prav lepo pozdravljeni!</p>
               <p>Ob vseh podanih poročilih in o vsem navedenem je dejstvo kar smo razpravljali že tudi
               na preteklih sejah v povezavi s črpanjem evropskih sredstev. Pa naj ponovnim nekatere
               statistične podatke, da je bilo do konca leta 2010 v okviru vseh treh operativnih
               programov potrjenih instrumentov za 3,1 milijarde evrov, torej samo evropskega dela v
               toliko oziroma 3,5 milijarde evrov vključujoč tudi slovensko udeležbo in da to
               predstavlja 150,2% pravic porabe v obdobju 2007 do 2010 oziroma če gledamo celotno
               finančno perspektivo 2007-2013, gre za 72,7% pravic porabe. Tako, da v povezavi tudi
               kar se tiče vrednosti operacij je bilo za 2,3 milijarde evrov tudi samo evropskega
               dela oziroma 2,7 milijarde evrov evropskega dela in lastne udeležbe, kar je
               predstavljalo 114,7% pravic porabe za obdobje 2007-2010 oziroma 55,5% porabe
               2007-2013. Hočem poudariti in povedati, da dostikrat je bilo sedaj mogoče tudi
               različnih mnenj med nami poslankami in poslanci v tem odboru, vendar določena
               dejstva, torej tako podpisane pogodbe, ne samo sklepi, ampak podpisane pogodbe in
               projekti, ki se izvajajo, so tisto dejstvo na osnovi katerega tudi lažje razpravljamo
               in lažje mogoče podajamo neke ocene. Kot je prej povedal gospod predsednik, mogoče so
               pri nekaterih zadevah, pri nekaterih projektih, kot je omenil Pomurje, bile določene
               zadeve, vendar je bilo tudi predstavljeno katere so bile okoliščine oziroma kot ste
               povedali, da so se nekatere zadeve tudi še premaknile, sama pa moram ob tej
               priložnosti poudariti, ker imam priložnost kot predstavnica lokalne skupnosti
               neposredno videti kaj pomeni črpanje sredstev kohezijske politike, izvajanje projekta
               belokranjski vodovod 2. faza, trajnostna oskrba Bele krajine in varovanje vodnih
               virov Bele krajine in da med vsemi celotnem območju in med vsemi tremi belokranjskimi
               občinami zadeve potekajo. Mogoče je nekoliko bilo nerodo ravno konkretno v <stage type="mag"/> (nadaljevanje) poletnih časih, ko je nekako ta
               pot iz pristojnega ministrstva za okolje in prostor, ki je pri tem tudi zraven
               sodelovalo, pa do SVLR-ja mogoče bila ta pot mogoče zaradi odsotnosti nekaterih
               odgovornih, operativno odgovornih na projektu nekoliko daljša do Ministrstva za
               finance in je to nam predstavnikom lokalnih skupnosti oziroma občinam predstavljalo
               problem zaradi zagotavljanja sofinancerskih deležev. Zakaj o tem govorim? Govorim o
               tem zato, ker verjetno ni samo to projekt se soočal s tovrstnim problemom, ampak
               zagotovo tudi po drugih območjih v Sloveniji. In tukaj je problem, kadar pri
               nekaterih, ko gre za vodenje koordinacijo projektov, kot je recimo imela občina
               Metlika koordinacijo belokranjskega vodovoda. Ko je treba zagotavljati ta sredstva,
               pogodbe so podpisane z izvajalci, ko gre za evropske razpise je ta zadeva še toliko v
               večji meri občutljiva, predvsem pa zato, ker gre za tako velike projekte in kadar se
               neka manjša občina sooča s takšnim projektom, verjetno kolega iz Državnega sveta ali
               pa iz z druženja občin ravno tako ugotavlja, takrat se pojavi problem vprašanja
               likvidnosti občin, da zmorejo, na primer v lokalni skupnosti, kot je recimo v
               Metliki, se je zgodilo, da je bilo potrebno najeti kredit za plačilo obveznosti,
               ravno zato, ker mogoče ta krogotok ni šel tako po terminskem planu tako časovno.
               Vendar se je vsa zadeva potem srečno izpeljala, ampak govorim o tem na sploh, ker
               menim, da je to velik, velik problem za lokalne skupnosti lahko. Zagotovo pa gre v
               danem trenutku tukaj po moji oceni pohvala, da so se stvari na sploh po posameznih
               projektih, evropskih projektih premaknile tudi v okviru tako Pomurja na drugi strani,
               ugotavlja se, da je tudi posebne pomoči območja Pokolpja, da se tudi tukaj zadeve
               premikajo v smeri, da so prijavitelji prejeli tako sklepe, tako pogodbe, torej sploh
               pa tisto ker so tukaj bolj na evropske, vezano na kohezijsko politiko in črpanje
               evropskih sredstev, pa mislim, da kolikor opažam tako v tem območju jugovzhodne
               Slovenije kot drugje po Sloveniji kar v veliki meri prihaja do uspešnega črpanja
               evropskih sredstev. Mogoče bi samo še omenila, včeraj je bilo srečanje slovenskih
               županj v Beli krajini iz celotne Slovenije in skupaj smo ugotavljali, bila je
               predstavnica Norveške, gospa Liz Schanke(?), ki je tukaj tudi vezano na enakost
               spolov, sodelovala v teh dneh v več zadevah v Sloveniji. In ugotovitev, ki se mi zdi
               mogoče vredna omembe na tem odboru, skupna ugotovitev je bila ta, da recimo na
               Norveškem občine niso dolžne financirati investicije recimo v otroške vrtce in tudi
               tako financiranje zaposlenih imajo po vzorcu kot bi mi rekli tako kot imamo v
               Sloveniji osnovne šole, ko so v domeni države, Ministrstva za šolstvo. To poudarja
               zato, ker če gledamo črpanje evropskih sredstev preko tako razvoja regij, so lokalne
               in smo lokalne skupnosti, ker nismo našle drugje vira, zagotovo pa iskale pomemben
               vir za zagotavljanje predšolske vzgoje, je izredno veliko otroških vrtcev bilo
               financirano ravno potom teh razpisov, torej koriščenje evropskih sredstev preko
               nizkoenergetskih vrtcev in tako dalje. Tako, da tudi tukaj verjetno bomo morali kdaj
               še razmišljati, ker lokalne skupnosti se tukaj soočamo s težavami, saj, ko enkrat
               narediš imaš za 20, 30 let mogoče rešeno problematiko predšolske vzgoje, morebiti
               ponekod je pa težko to reševati, sploh v manjših občinah. Tako, da recimo to je bila
               ena od zanimivih ugotovitev ravno včerajšnje okrogle mize slovenskih županj, 8 od 10
               nas je bilo, ko smo nekako ugotavljale kakšne so razlike in kaj je tisto kar nas po
               lokalnih skupnosti po posameznih evropskih državah razlikuje, kaj pa tudi povezuje.
               Zagotovo je pa bistveno manj žensk v politiki v Sloveniji kot pa na Norveškem. Vendar
               tukaj bi vam jaz vseeno, mag. Suvorv, mag. Čepinova in z vsemi sodelavci, ocenjujem v
               lastnem, v svojem osebnem imenu lahko izrečem in potom tega kot podpredsednica tega
               odbora, da mislim, da so se tu naredili pomembni premiki in da ste bili dovzetni na
               vse naše pripombe, ne glede na to kdo od nas jih je izrekel ali vas kaj vprašal.
                  Hvala.<stage type="mag"/>
               </p>
            </sp>
            <sp xml:id="SDT5-OZLSIRR-Redna-014-2011-10-13.sp38">

               <speaker>PREDSEDNIK VILI TROFENIK:</speaker>

               <p>Hvala. Gospa podpredsednica, se opravičujemse opravičuje, na zadnji seji bom
               podpredsednici repliciral zaradi tega vložka z Norveške, se opravičujem, ampak je
               treba. To je izredno nevarno zaradi javnosti in ne jemljite tega osebno. Če hočete
               imeti še bolj centralizirano Slovenijo, izvolite se borite za prenos vrtcev na
               državno raven. Ne gre samo, kdo bo financiral, gre tudi denar. Nekateri smo
               sodelovali, vsaj v treh prenosih med državo in lokalno skupnostjo v 89., v 90. letih
               in na koncu 1994. leta, vedno so lokalne skupnosti potegnile krajšo. Naloge, ki so
               šle na državo, so bile ovrednotene vedno več kot so realno vredne, tudi plače
               učiteljev, osnovnošolskih. In to bi bil korak v še bolj centralizirani Sloveniji, kot
               je. In če bi se znebili vrtcev, bi se znebili na drugi strani tudi namenskih
               prihodkov oziroma dela prihodkov, ki predstavljajo največji strošek tekočih lokalnih
               skupnosti, če gledamo globalno.</p>
               <p>In še ena, ampak res ne jemati to osebno, to je bolj zaradi prosvetljevanja javnosti,
               je pa drugi problem, da so pa slovenske občine do lanskega leta potrošile simbolični
               del namenskih investicijskih sredstev po 21. in 23. členu Zakona o financiranju občin
               za investicijo na področju otroškega varstva. Po podatkih, ki smo jih dobili,
               .../nerazumljivo/... ali je to 2010, je to bilo, bom zaokrožil, manj kot 3% teh
               investicijskih sredstev, ki so največji dosežek spremembe financiranja namenska
               investicijska sredstva, ki so bila namenjena prvotno kot zagotavljanje lastne
               udeležbe občin za evropske projekte v tej finančni perspektivi, ker ni slučaj, da to
               velja od 1. 7. 2007, da je bil zakon tako uveljavljen.</p>
               <p>Kar se pa tiče angažmaja evropskih sredstev za gradnjo vrtcev, pa naj bodo
               nizko-energijski ali kakršnikoli, pa mislim, da če se ne motim, je to bilo prvič
               možno komaj dve leti nazaj, prej sploh v razpisih za vrtce ni bilo možno kandidirati,
               kar je eden največjih defektov, ker na področju investicij, zlasti ko smo spremenili
               sistem konca leta 2008, z brezplačnim varstvom za drugega otroka, smo umetno povečali
               potrebe po prostorskih kapacitetah, temu pa niso sledili ustrezni instrumenti za
               zagotavljanje tega področja. To je treba povedati, ampak ne jemati to kot tisto
               drugo, da pa si želimo več žensk v politiki, pa se strinjam, v lokalnem in državnem
               nivoju, da ne bom vsemu repliciral.</p>
               <p>Gospod Smrdelj, izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp39">

               <speaker>ROBERT SMRDELJ:</speaker>

               <p>Lep dober dan vsem skupaj! Jaz bi mogoče tudi malce dodal, kar se tiče črpanja, ali
               pa, z zornega kota občin. Zdaj, ena od večjih težav je potrjevanje projektov, posebno
               teh večjih na okolju, naj bo na področju vod, odpadkov ali pa čiščenja odpadnih vod.
               Ti postopki, res po polžje tečejo, vmes se spreminjajo pravila igre. Tako zelo
               duhomorna je cela zadeva in jaz, recimo v našem primeru, za porečje reke Ljubljanice,
               se je pred iztekom prejšnje vlade, je bilo tik pred izdajo odločbe, zdaj smo pa tudi
               tik pred izdajo odločbe. Upam, da bo šlo skozi. Nekako informacije so dobre, ampak
               vmes se je dogajalo vse sorte. Saj vem, so se pač stvari, so bile na začetku, ker se
               tiče logike, ne nazadnje tudi s strani MOP-a in tako, ampak vendarle se mi zdi, da ni
               ene takega nacionalnega pritiska, odločitve zelo jasne, da je na področju črpanja
               treba res sistematično in skupaj stati zadaj, da se te stvari premikajo. Se mi zdi,
               da se kar najde vsake toliko nekje en uradnik, ki zgolj iz previdnosti, da kaj ne bo
               naredil narobe, raje reče, tukaj morate popraviti, pa tisto morate popraviti, izredno
                  <stage type="mag"/> (Nadaljevanje) se komplicira zadaj. Saj
               ne rečem, velikokrat, marsikaj se tudi kakšno napako naredi, ampak te stvari tako
               izredno počasi gredo, saj pravim, ni normalno, da se recimo en projekt sestavlja
               skupaj šest let. Ni normalno. Vsaj po mojem ne. Tako da, tukaj se mi zdi, da mogoče
               tudi za naprej, je treba, ne vem, najti sistem, po katerem bo motivacija, da se
               projekti v nekem doglednem času zložijo skupaj, in da stečejo, ne da se tukaj kar
               nekako masti in da se nič ne zgodi. Ker ne nazadnje, v občinah načrtovati, načrti
               razvojnih programov itn., take projekte je skoraj nemogoče. Zdaj je že pravilo, kaj
               zdaj potencialno mogoče bo, letos, drugo leto ali pa niti ne. Tako zelo, ne moreš nič
               načrtovati v resnici, ker se stvari kar nekako odmikajo.</p>
               <p>Kar se tiče pa odobrenih projektov na .../Nerazumljivo/..., je nekako, če sem prav
               razumel, so stvari nekako locirane, počrpane. Če rečemo, zdaj jaz, mogoče bi predvsem
               opozoril na to, da je precej projektov po mojem takih, ki je vprašanje koliko bodo
               dejansko v tem času, čeprav so bili odobreni, dejansko tudi izvedeni in kakšni
               instrumenti so tukaj zadaj za preverjanje teh projektov. Ne nazadnje so tudi, je bilo
               precej projektov odobrenih, ki so nižje vrednostni kot pa, posebno zdaj v tem obdobju
               enih dveh let, kot je bilo pa odobreno na projektih. Iz teh poročil se da tudi ven
               videti, pač poznam nekatere stvari, so številke precej manjše kot so bile pa
               odobritve, ampak verjetno na razvoju regij oziroma operativnem programu za krepitev
               regionalnih razvojnih potencialov, na tem delu verjetno ne bo problemov. Bolj me
               skrbi na kohezijskem delu, na oper opiju. Tam so pa projekti večji in so lahko te
               razlike precej večje, tako da, tukaj bi želel opozoriti, da je treba biti ves čas
               stalno pozoren, kaj se s projekti dogaja, da ne bo kar na enkrat tam kakšnega pol
               leta pred iztekom možnosti za predodelitev, se je pa zgodilo, da pač nek projekt ne
               gre. Kaj pa zdaj? Lahko je pa tudi zelo velik.</p>
               <p>In še tretja stvar, ki se mi zdi tudi problematična, je izplačilo že začetih
               projektov. Izplačila, to kar je gospa poslanka tudi izpostavila, županja. Mi imamo
               zdaj tudi en primer, recimo na optiki, prva izplačila... Saj potem kadar enkrat prvo
               izplačilo še običajno steče, ampak do prvega izplačila pa običajno stvari, ker v roku
               enega meseca bi moralo priti do izplačila, ne pride do tistih potrebnih kontrol in
               potem recimo na optiki sedaj traja več, lahko štiri mesece, ampak stvari intenzivno
               tečejo, situacije so stare, to se pravi več kot štiri mesece ni plačil, tako da se
               gradbišča ustavljajo. Občine niso sposobne tudi ne kreditov, likvidnostnih, v taki
               meri zajemati, sploh pa pod rizikom, da ne pride, da se stvari ne zakomplicirajo, se
               raje gradbišče ustavi kot pa da pride do tega preveliko izvedenih del, ker potem to
               pomeni, da likvidnostno nekako bremeni samo občino. Ti projekti so pa običajno zelo
               veliki, po masi sredstev. Tako da, tukaj bi želeli apelirati, da stvari promptno
               stečejo. To je Ministrstvo za znanost, recimo pri optiki. Kako? .../Glas iz
               ozadja./... Ja, ja, za optiko so recimo eni taki, ki enostavno stvari ne stečejo
               in... Saj ne vem ali je težava v tem, da dejansko likvidnostno s strani države ni
               sredstev, ker se v glavnem šušlja in nekako meče naprej ali je v bistvu čista
               operativa tam na ministrstvu pa tam stvari ne stečejo. Toliko za enkrat. Hvala.</p>
            </sp>
            <sp xml:id="SDT5-OZLSIRR-Redna-014-2011-10-13.sp40">

               <speaker>PREDSEDNIK VILI TROFENIK:</speaker>

               <p>Hvala lepa. Želi Vlada? Izvolite. Potem bi prosil, bom dal podpredsednici, da boste
               lahko skupaj učinkovito odgovarjali.</p>
            </sp>
            <sp xml:id="SDT5-OZLSIRR-Redna-014-2011-10-13.sp41">

               <speaker>RENATA BRUNSKOLE:</speaker>

               <p>Hvala lepa. Jaz bi samo vezano na razpravo, izkazano mnenje oziroma neke vrste
               repliko gospoda predsednika, bi samo povedala, da želim povedati, da v zvezi z vrtci
               ni bilo mišljeno nič, kolega Trofenik, v povezavi s kakršnikoli centralizacijo
               Slovenije, vendar se tukaj zagotovo težko primerjamo<stage type="mag"/> (nadaljevanje) kakršnokoli centralizacijo Slovenije, vendar se tukaj
               zagotovo težko primerjamo, Slovenija in Norveška, kakšen sistem je predšolske vzgoje.
               Hotela sem poudariti v tej smeri, da ni tukaj vse v celoti breme lokalnih skupnosti,
               bolj v tej smeri. Tukaj pri nas pa investicijo predšolske vzgoje so tovrstno breme in
               tudi financiranje zaposlenih. Kar pa se tiče plač, spomnim se tudi sama, da smo v
               lokalni skupnosti morali uskladiti v povezavi z zakonodajo tudi vsem zaposlenim v
               predšolski vzgoji, torej to, kar jim pripada po napredovanjih in tako dalje in
               izobraževanjih. Poudarila bi, da je bila zanimivost vrtca tudi ta, da je pri njih
               višina, najvišja višina plačila otroškega vrtca staršev 10% plače oziroma da za
               drugega otroka vrtec ni zastonj, kot pri nas, ampak je za drugega otroka nekoliko
               nižje. Je pa specifika v toliko, da pri nas imamo predvsem velike vrtce v glavnem ali
               večje vrtce. Na Norveškem je pa tudi veliko zasebnih in manjših vrtcev, kar v
               Sloveniji še ni v taki meri. Ne to vzeti kot neko vizijo v tej smeri. Želela sem
               mogoče predstaviti videnje. Zakaj sem se oglasila? Ker je bilo mnenje vseh osmih
               slovenskih županj prisotnih, je bil takojšen odziv na to predstavitev tega. Zaradi
               tega sem to tudi kot, mislim, da je Odbor za lokalno samoupravo tisti, ki neke vrste
               predstavlja, zastopa tudi župane, županje in se mi je zdelo prav, da tudi ta
               konkreten primer od včeraj omenim. Hvala.</p>
            </sp>
            <sp xml:id="SDT5-OZLSIRR-Redna-014-2011-10-13.sp42">

               <speaker>PREDSEDNIK VILI TROFENIK:</speaker>

               <p>Hvala gospa podpredsednica. Ni noben problem. Jaz ne smem kršiti replike na repliko
               ni.../Oglašanje iz klopi./ Ampak v Sloveniji je sila nevarno govoriti, ker če vas
               sliši kakšen vnet zagovornik centralizacije bi vas tako uporabil, da bi vzel še to
               občino, namesto da bi šli v nasprotno. Zato, kako bi rekel, zelo slišim ali hitro
               zaznam take stvari, ki jih lahko tolmačijo napačno. Pri nas je decentralizacija
               zastala. In ker smo na koncu nekega mandata moram povedati največje razočaranje, da v
               tem mandatu na področju decentralizacije se nismo premaknili niti za en milimeter ali
               za en cent. Zakaj za en cent? Ker decentralizacije brez decentralizacije javnih
               financ ni. Tu se ni nič zgodilo. Zato, bom rekel, z malo večjo občutljivostjo, ne pa
               napačno razumeti.</p>
               <p>Vlada, prosim. .../Oglašanje iz klopi./</p>
            </sp>
            <sp xml:id="SDT5-OZLSIRR-Redna-014-2011-10-13.sp43">

               <speaker>RENATA BRUNSKOLE:</speaker>

               <p>.../Ni vključena./ Lahko samo še razpravljam v povezavi s centralizacijo?</p>
            </sp>
            <sp xml:id="SDT5-OZLSIRR-Redna-014-2011-10-13.sp44">

               <speaker>PREDSEDNIK VILI TROFENIK:</speaker>

               <p>Ali lahko pod razno, lepo prosim.../Oglašanje iz klopi./ Ker drugače bova midva imela
               kot predsednik in podpredsednik dialog mimo dnevnega reda.</p>
            </sp>
            <sp xml:id="SDT5-OZLSIRR-Redna-014-2011-10-13.sp45">

               <speaker>RENATA BRUNSKOLE:</speaker>

               <p>O.k., v redu, pod razno...</p>
            </sp>
            <sp xml:id="SDT5-OZLSIRR-Redna-014-2011-10-13.sp46">

               <speaker>PREDSEDNIK VILI TROFENIK:</speaker>

               <p>....jaz sem kriv, prevzamem krivdo na sebe...</p>
               <p>Vlada je na vrsti. Izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp47">

               <speaker>MAG. BOJAN SUVOROV:</speaker>

               <p>Hvala lepa za besedo. Vsekakor se moram zahvaliti za prijazne besede, ki jih je gospa
               podpredsednica namenila nam, kot predstavnikom Vlade, da je bilo kar nekaj narejenega
               na področju izvajanja kohezijske politike. Ravno tako negativno nisem sprejel kritike
               oziroma izvajanja gospoda Smrdelja, saj vemo, in enkrat sem na tem odboru že to
               povedal, govorimo o velikem sistemu. V ta sistem so vključeni praktično vsi resorji v
               Sloveniji. V ta sistem so vključene praktično vse občine, znanstvenoraziskovalne
               inštitucije, da ne naštevam kdo še vse. Sistem po teoriji sistemov potrebuje toliko
               in toliko časa, da začne normalno delovati. Večji sistem je, seveda, večje so
               možnosti, da kje tudi zaškrta. Vendar če zaškrta smo tukaj mi, kot organ upravljanja,
               skušamo imeti in želimo imeti pregled nad celotnim izvajanjem. In če se pojavljajo
               take zadeve, gospod Smrdelj, kot ste omenili sedaj, glede izplačil na optiki, smo
               vedno pripravljeni, da pogledamo kaj je z zadevo in povprašamo na Ministrstvu za
               znanost in visoko šolstvo.</p>
               <p>Govorili ste tudi o likvidnosti proračuna, da se nekaj šušlja, da je problem. Saj ni
               treba šušljati. Z likvidnostjo je problem, vendar to ne vpliva na samo izvajanje
               evropske kohezijske politike.</p>
               <p>Morda bi izkoristil še to priložnost. Večina od vas, ker ste aktivni na lokalnem
               nivoju, ste bili soočeni s pripravo proračuna za leto 2012 oziroma spremembe
               proračuna za leto 2012 in priprav proračuna za leto 2013. Takrat se je začelo <stage type="mag"/> (nadaljevanje) na sestanku z Ministrstvom za
               finance pogajati o primerni porabi občin. In ko smo ugotovili, da je v bistvu
               dejansko sredstev v naslednjih letih manj na razpolago, smo prišli do dobrega
               zaključka, in sicer, da se gre v pogajanja z resorji glede tega, kje bi se občine
               lahko razbremenile. Izkoriščam to priliko, da apeliram na vas, da v tej zadevi še
               vedno sodelujete. Naslednji ponedeljek je sestanek z vsemi tremi skupnostmi občin, z
               Ministrstvom za finance, s Službo Vlade za lokalno samoupravo in izkoristimo ta
               vmesni čas in poglejmo zakonodajo, ali je dejansko kje možno narediti določen
               napredek in na ta način bomo imeli sigurno lažje delo vsi tisti, ki bomo sodelovali
               pri pripravi proračuna za leto 2012 oziroma spremembi proračuna za 2012 in pripravi
               proračuna za leto 2013.</p>
               <p>Drugi del moje prezentacije je bil namenjen poročilu o napredku. Nekaj iz poročila je
               gospa podpredsednica že navedla v svoji uvodni razpravi. Ne vem koliko želite, da
               grem v detajle. Tu sem prebral nekaj prosojnic. Če želite jih lahko predstavim, če ne
               želite pa lahko v bistvu odpremo diskusijo na tej točki. Dejstvo je, da grafi, ki so
               prikazani v sami prezentaciji, kažejo, da napredki so bili. Prikazana je vrednost
               podpisanih pogodb po letih, napredek je jasen. Vrednost izplačil iz državnega
               proračuna po letih je tudi jasna. In vrednost .../Nerazumljivo./ zahtevkov za
               povračilo po posameznih letih, zadeve se odvijajo v pravo smer. Kljub temu pa se na
               naši strani zavedamo, da povsod ni vse rožnato. Nekaj okoli tega smo govorili že na
               zadnji seji, na 31. nujni seji tega odbora. Nekaj je odprl tudi gospod Smrdelj z
               zgodbo kohezijskega sklada. Če bomo imeli kje problem s tako imenovanim pravilom M+2
               in M+3 oziroma M+3 in M+2 bo to v primeru kohezijskega sklada. Vendar so, vsaj po
               naši analizi, vzroki nekje drugje, ne v sistemu izvajanja kohezijske politike, ampak
               tudi v gospodarski in ekonomski krizi, v krizi, ki je najbolj prizadela gradbeni
               sektor. Ta kriza je povzročila, da se praktično vsa javna naročila, ki se izvajajo na
               področju kohezijskega sklada, da so podvržena veliki konkurenci, bistveno večji kot v
               preteklosti in da neizbrani ponudniki se poslužujejo tiste pravice, ki jo imajo, to
               da se pritožijo na neizbor s takega ali drugačnega razloga na državno revizijsko
               komisijo. Analiza, ki jo je naša služba naredila kaže, da je od tega sicer 51% teh
               pritožb neupravičenih. Vendar ne glede na to, zadeva pomeni, da se celotni postopek
               javnega naročila raztegne. In preden pridemo do samega izvajalca mine bistveno več
               časa, kakor je to bilo planirano v začetku projekta. Vendar tu se problemi ne
               končajo. Kot sem omenil, problem je v gradbenem sektorju. Tukaj se dnevno soočamo s
               propadom posameznih gradbenih podjetij in s problemom, kaj narediti v tem primeru, če
               posamezni izvajalec ne more več izvajati tega projekta naprej. O tem smo v bistvu z
               naše strani že obvestili tudi Evropsko komisijo. Evropska komisija se te zgodbe
               zaveda. To bo tudi tema diskusije na naslednjem nadzornem odboru. Vendar Evropska
               komisija se želi o tem pogovarjati. To ni problem samo Republike Slovenije. To je
               problem, ki se kaže tudi v drugih državah, kajti vemo, da gospodarska kriza je
               udarila praktično na cel svet, Evropo pa tudi v dokaj veliki meri.</p>
               <p>Na koncu moje prezentacije so prikazane številke glede pravila M+2. <stage type="mag"/>(nadaljevanje) Če grem, potem najprej na operativni
               program razvoja človeških virov, kjer smo do sedaj cartificirali 182 milijonov evrov,
               kar pomeni, da smo potrebno del za leto 2011 že pokrili in imamo že cirka 40
               milijonov pokritja za leto 2012. Glede na dosedanjo dinamiko na organu upravljanja
               ocenjujemo, da je verjetnost, da ne bomo dosegli tega pravila, ki je najtežji v letu
               2013 z 253 milijoni potrebnih povrnjenih sredstev, torej da bomo tukaj uspeli doseči
               te številke.</p>
               <p>Še bolj uspešni smo, lahko rečemo, na operativnem programu razvoja regionalnih
               potencialov, kjer smo do danes cartificirali 685 milijonov evrov, do konca leta bi
               jih morali samo 342, to pomeni, da smo praktično pokrili že leto 2011, 2012 in smo
               začeli delati zalogo že za leto 2013. Torej, tukaj ocenjujemo, da problemov pri
               doseganju tega cilja ne bo. Smo pa seveda bolj previdni pri evropskem kohezijskem
               skladu torej pri projektivnem programu razvoja okoljske in prometne infrastrukture,
               tudi, zaradi teh problemov, ki sem jih navedel malo prej.</p>
               <p>Do danes smo na ../nerazumljivo./.. certificirali 251 milijonov, to pomeni, da smo
               pokrili leto 2011, da smo za cirka 90 milijonov pokrili leto 2012, vendar tisto težko
               leto je v letu 2013, ko bo potrebno povrniti v slovenski proračun še 517 milijonov
               evrov.</p>
               <p>Na koncu še sumarni prikaz, glede vseh operativnih programov certificiranih je cirka
               milijarda 120 milijonov. Do danes bi bilo potrebno 645 milijonov, naslednje leto 660,
               to pomeni, da smo praktično že dve leti pokrili, malenkost nam še manjka.
               Problematični oziroma izziv pa nam bo predstavljalo leto 2013.</p>
               <p>Toliko bi jaz, v bistvu, v moji prezentaciji. Preskočil sem sicer vse tiste
               poenostavitve izboljšave sistema, vendar so detajlno uvedene v obeh poročilih tako za
               leto 2010 kot za leto 2011. Če bo potrebno bova v nadaljnji razpravi skupaj z Matejo
               odgovorila na vprašanja.</p>
            </sp>
            <sp xml:id="SDT5-OZLSIRR-Redna-014-2011-10-13.sp48">

               <speaker>PREDSEDNIK VILI TROFENIK:</speaker>

               <p>Hvala. Sedaj ste me malo prehiteli.</p>
               <p>Glede na zaplet, ki je s to nesrečno sklepčnostjo oziroma ko moramo upoštevati
               določila Poslovnika o korespondenčni seji oziroma sprejemanja sklepov na seji, ker
               nihče se več ni priglasil k 2. točki bi jaz predlagal. Pardon, oprosti, sem
               spregledal. Imaš besedo, gospod Gumzar.</p>
            </sp>
            <sp xml:id="SDT5-OZLSIRR-Redna-014-2011-10-13.sp49">

               <speaker>MILAN GUMZAR:</speaker>

               <p>Hvala lepa. Jaz bi sicer uvodoma povedal, da je bistveno manj težav glede črpanja, je
               pa samo še ena težava, da boste malo vedeli, kako to izgleda dejansko na lokalnem
               nivoju.</p>
               <p>Se pravi zahtevke za kohezijska sredstva za črpanje je bila prvi rok zadati 4.
               septembra, plačila bi naj bila 4. oktober, se pravi, včeraj smo dobili obvestilo, da
               dobimo kontrolo 19. oktobra, po 19. oktobru bo napravljen zapisnik, sredstva bodo
               prišla 4. novembra ali 4. decembra. Sedaj, v čem je problem, na kaj želimo
               opozoriti.</p>
               <p>Mi sicer v osrednjih Slovenskih Goricah imamo samo eno gradbeno firmo, ki izvaja
               pravzaprav skoraj da vse te projekte. Tam je šest občin in teh šest občin smo dolžni
               vsaki po 200 tisoč evrov mesec in pol, milijon 200 tisoč evrov. Mi si ne moremo
               kredita vzeti, podjetje si ne more kredita vzeti in med 50 in 80 delavcev ne bo
               dobilo ta mesec plače, zato ker ljudje oziroma delodajalec reče delavcu, občine niso
               poplačane. Mi smo delež smo poplačali, tisti delež 70 ali 85 % opravičenih sredstev
               pa nismo dobili, ker nismo bili kontrolirani, ker so vaše službe <stage type="mag"/>(nadaljevanje) zabasane s temi zadevami. Se pravi, prvo
               črpanje pa se ne da napraviti dokler ni izvedena prva kontrola. Prva kontrola je pa
               tako, da bo sedaj 19-ega gospa prišla pogledati, 23-ega bo naredila zapisnik, 25-ega
               bomo mi zapisnik dobili, lahko damo na zapisnik kakšne pripombe in če bo vse ok.,
               preden bo ona naredila odredbo za koriščenje teh sredstev bo 10. november. Ali se da,
               bolj govorim o tem tudi še, kaj poenostaviti. Kajti, to je tipični primer, jaz sem
               celo, sekretar, zadnjič vam to na neki način na hodniku rekel, da se bo lahko to
               zgodilo in točno to se je zgodilo v osrednjih Slovenskih Goricah. Hvala lepa.</p>
            </sp>
            <sp xml:id="SDT5-OZLSIRR-Redna-014-2011-10-13.sp50">

               <speaker>PREDSEDNIK VILI TROFENIK:</speaker>

               <p>Gospa Čepin.</p>
            </sp>
            <sp xml:id="SDT5-OZLSIRR-Redna-014-2011-10-13.sp51">

               <speaker>MATEJA ČEPIN:</speaker>

               <p>Za začetek samo eno vprašanje. To gre za kontrolo na kraju samem, to ni predpogoj za
               izplačilo zahtevka za izplačilo, to bi ne smelo biti.</p>
            </sp>
            <sp xml:id="SDT5-OZLSIRR-Redna-014-2011-10-13.sp52">

               <speaker>MILAN GUMZAR:</speaker>

               <p>Tako govori gospa Šternova v Mariboru na izpostavi.</p>
               <p>Jaz moram reči, da po vsej verjetnosti ima prave podatke, ker denarja še ni. Lepo
               prosim, saj lahko, da je kaj tudi drugo, ampak tako ona reče dokler ni, ni
               denarja.</p>
            </sp>
            <sp xml:id="SDT5-OZLSIRR-Redna-014-2011-10-13.sp53">

               <speaker>MATEJA ČEPIN:</speaker>

               <p>Bomo na vsak način preverili, kako v tem konkretnem primeru je, ker sicer pravilo z
               vidika kohezijske politike, ki velja, ko vi posredujete zahtevek za izplačilo se
               opravi administrativna kontrola, kar pomeni, pregled dokumentov, ne pa kontrola na
               kraju samem. V redu, potem smo to razjasnili.</p>
               <p>Sedaj pa generalno tudi mogoče kot v odziv gospodu Smrdelju, mi se zavedamo, da pri
               izvajanju smo na strani sistema poskušali pač uvesti poenostavitve, izboljšave,
               kolikor se je dalo, kar pa še zdaleč ne pomeni, da ni veliko manevrskega prostora.
               Ena izmed pomembnih stvari, ki jih opažamo je dejansko to, kar ste omenil, da je na
               strani nekaterih posredniških teles ministrstev bom rekla obremenitev z zelo
               operativnimi nalogami, prevelika in enostavno ne uspejo, ne pregledati dokumentacije,
               ali potrditi odločbe, izdati sklepa, pregledati zahtevka, opraviti kontrole, itd., in
               vi na denar čakate in čakate. To drži. Zato smo se, pravzaprav je zadeva zelo sveža,
               niti še ne prediskutirana pa si bom vseeno dovolila jo omeniti.</p>
               <p>Mi razmišljamo o vzpostavitvi neke vrsti tehničnega sekretariata kot umestnega člena
               med posredniškim telesom in občinami v vlogi upravičenk, katerega naloga bo zelo
               strokovna, kar pomeni po eni strani tako pripomoč pri pripravi vse potrebne
               strokovne, investicijske, projektne dokumentacije občinam, kot pri pripravi razpisne
               dokumentacije za izvajanje javnega naročanja, kjer so težave za izvedbo celotnih
               postopkov javnih naročil in na drugi strani pomoč tudi recimo ministrstvu za okolje
               in prostor in službi vlade za lokalno samoupravo pri pregledovanju vse dokumentacije,
               ki je posredovana k nam, torej, na ministrski nivo. Mislimo, da bo to zelo pospešilo,
               tudi za zahtevke za izplačilo ali za izvajanje kontrol, da se del nalog prenese
               nekomu strokovnemu, ki se bo, če povem zelo plastično ukvarjal s tem, kakšen fim ima
               cev na primer. Te probleme, kar se tiče prevelikih projektov vodooskrb oziroma s
               področja okolja se zavedamo, ker so postopki dolgi in moramo implementacijo
               pospešiti. To drži.</p>
               <p>Kar se pa tiče, samo še odgovor na to, ko ste vprašal, gospod Smrdelj, če bodo
               sredstva ostajala, vlada, mislim da je že v lanskem letu sprejela sklep za tako
               imenovan Our commitment v vrednosti 200 milijonov evrov, kar pomeni, da je sprejela
               sklep, da se dodeli za 200 milijonov sredstev za izvajanje projektov več kot je
               predvidenih v operativnem programu, ravno zato, da nam nebi slučajno ta sredstva
               ostajala. ../Medsebojno pogovarjanje./.. Mislim, da ne bo, glede na izkušnje iz
               preteklosti, glede na izkušnje, ki jih imamo že sedaj ta realizacija nebo presegla.
               Ravno nasprotno, mi mislimo, da bi bilo mogoče o tej varianti smiselno razmišljati še
               na kakšnem območju. Ne, to je samo na področju okoljskih projektov v okviru.
               Tako.</p>
            </sp>
            <sp xml:id="SDT5-OZLSIRR-Redna-014-2011-10-13.sp54">

               <speaker>PREDSEDNIK VILI TROFENIK:</speaker>

               <p>Hvala. <stage type="mag"/>(nadaljevanje) Sedaj tako. Ker smo
               poslušali uvod k trem točkam še z dopolnitvijo bi nadaljevali v razpravo, sedaj smo
               nekaj pri 3. točki, glede na vsebino, potem bomo pa sklepali na koncu eden za drugim
               o vseh treh zadevah.</p>
               <p>Seveda, ni sporno, da je dosežen velik napredek, da me ne bi kdo napačno razumel,
               tisto kar bom poskušal povedati v nadaljevanju. Res je, da smo začeli s strani odbora
               takoj na začetku mandata pritiskati, to je bilo konec 2008 in da je bilo tisto naše
               pritiskanje dostikrat s strani birokracije, se vam opravičujem, tisti, ki morate tam
               biti, marsikdaj napačno razumljeno in da ni bilo partnerskega odnosa na začetku.
               Sedaj moja ocena je, da je to bistveno drugače, v pozitivnem smislu, da je napredek
               dosežen, vendar pa ne morem mimo občutka, da se je dvoje zgodilo. Da mi nismo bili, v
               resnici, na finančno perspektivo 2007-2013 pripravljeni. Bom zelo poenostavil, s
               projekti in da nismo organizacijsko. Sedaj, ko iščete vse mogoče in ste prisiljeni
               iskati vse mogoče rešitve bom samo to zadnje, kar ste povedali, da razmišljate o
               nekem posredniškem tehničnem sekretariatu, veste, kaj to pomeni? Jaz vam ne oponiram,
               vi ste prišli do tega zaključka, da to rabite na podlagi izkušenj, ki jih imate,
               ampak to je velika nezaupnica s strani lokalni samoupravi, ki je nesposobna se
               organizirati učinkovito, da bi črpala sredstva, na drugi strani pa državi. Če bili
               sedaj nekje v drugi sredini, ne v Sloveniji, bi to uporabili za kaj drugega, za
               reformo. To me spominja tako kot, da nebom sprožil zopet razprave o centralizaciji in
               decentralizaciji, ko ti prihajajo od leta 1995 različni resorji in njihovi različni
               predstavniki, ne glede na politično opcijo in vedno odgovarjajo, ne moremo izvesti
               decentralizacije, saj tisti ta mali tega ne zmorejo, v isti sapi na niso nič
               naredili, ta tiste "male" usposobijo ali pa, da tistih "malih" enostavno ni bilo, pa
               ne želim o tem razpravljati. Tukaj se nam ponavlja sedaj zopet ista zadeva.</p>
               <p>Jaz bom še tam pri 4. točki se oglasil. Ja, v tej situaciji, finančni perspektivi je
               vloga parlamenta zlasti pa našega odbora nič drugega kot poslušati poročila, zelo
               grobo govorim, ker bom oponiral tistemu odgovoru vlade na naš sklep številka 6. Pa še
               kaj samo naredili? Za to finančno perspektivo, vsaj kar se regionalnih programov
               tiče, o ostalih nebom govoril, smo zastavili zelo široko demokratični postopek
               sprejemanja regionalnih razvojnih programov. Vsi občinski sveti. Kaj se je med tem
               zgodilo? Med tem se je spremenil zakon, tisti, ki smo to opozarjali smo bili povoženi
               in smo začeli preko sprejemanja izvedbenih programov zapirati to izvršno oblast na
               lokalnem nivoju, na državnem zboru je pa že tako ali tako zaprto v obseg samoizvršne
               oblasti. Izsušili smo občinske svete, regijskih nimamo, državni zbor lahko samo
               poročila posluša. Odločajo pa izvršna oblast na lokalnem nivoju in zelo ozkem obsegu
               izvršna oblast na državnem nivoju. Tukaj mora priti, oprostiti, do konfliktov, to
               težav. Pa še nekaj. Ko se bo na koncu postavilo vprašanje in upam, da bo kdo izmeril,
               učinkovitost porabe teh sredstev bo zanimivo poslušati, če bo merjenje koliko toliko
               realno. Zato nisem zadovoljen s tistim, <stage type="mag"/>
               (nadaljevanje) ko mi pravite s strani Vlade, tudi naprej vam bomo poročali.</p>
               <p>Pa da se ne bom oglaševal si bom zdaj še enkrat vzel besedo; veste bivša komisarka in
               sedanja predsednica odbora regionalnega v Bruslju nas je vprašala, predsedniki
               odborov, nacionalni ali boste porabili rumeni karton? Ga boste porabili samo enkrat
               ali dvakrat, veste kaj po "fuzbalsko" to pomeni, dvakratna uporaba rumenega kartona.
               Ne, vama se opravičujem ne gre osebno čisto nič, vi pa nam odgovarjate, jaz tako
               berem vaš odgovor Vladi, vi sploh ne smete imeti rumenega kartona, mi vam ne priznamo
               te pravice, vi ste tisti lahko samo ki z zastavico maha če pa ga glavni upošteva na
               "fuzbalu" je pa drugi problem. Ko mislimo, da smo s tistim veljavnim zakonom pokrili
               vlogo parlamenta kjer preko ustaljenega ne bom razlagal. In te težave še bolj naprej.
               Zdaj, glede na to abnormalno situacijo katero smo sami krivi, ki sedimo na tej strani
               mize, seveda jaz ne morem... Jaz sem hotel danes, bom povedal kaj sem hotel
               predlagati; da to točko prekinemo in jo nadaljujemo prihodnji teden še dokler imamo
               mandat eno jutro zaradi opozorila, ki sem ga dobil danes iz Bruslja pa nosi oznako
               interno. Zdaj pa tega ne morem speljati v skladu s predpisi, ker bi morali, ne bom
               razlagal na dolgo. Ampak to opozorilo Bruslja je ravno za kohezijo to kar med
               vrsticami priznate, da obstaja velika nevarnost, da na enem izmed operativnih
               programov bomo doživeli negativno presenečenje, tako da ne bomo počrpali sredstva. In
               seveda na več ne smem razlagati, ker potem bom kršil predmet še kakšne obravnave.
               Tega ne morem napraviti, zato vsaj za zapisnik da to imamo ampak iz organizacijskih
               razlogov in poslovniških tega ne morem speljati, prej sem hotel to še prihodnji teden
               organizirati ampak nič drugo, da se odbor seznani v sestavi razbremeni kakršne koli
               soodgovornosti. Odgovoren tako verjetno ni ampak soodgovoren, da je imel obvestilo pa
               da nič ni ukrenil doma je tisto v okviru katerega se bojim odgovornosti.</p>
               <p>Tako da, ja napredek je, hvala bogu bomo rekli da je, marsikateri težavi bi se lahko
               izognili, če bi bolj tenkočutno popravili sistem. In jaz se bojim, da kljub želji pa
               bom še tisto pozneje povedal, se lahko napaka delno ali pa težava ponovi tudi v
               naslednjih finančni perspektivi. Ker v teh kolikor je leto in malo bo težko to
               napraviti kar bi bilo vsaj tako izkušnje kažejo.</p>
               <p>Želi kdo še za tretjo... Gospod Bogovič, izvoli.</p>
            </sp>
            <sp xml:id="SDT5-OZLSIRR-Redna-014-2011-10-13.sp55">

               <speaker>FRANC BOGOVIČ:</speaker>

               <p>Zagotovo je velik napor za črpanje teh sredstev in tudi mirno lahko rečem pozitivna
               ocena vašega dela, ki ga opravljate, vaše službe. Vendar je ta sistem črpanja
               evropskih sredstev zelo kompleksen in velikokrat je zelo malo odvisno od vas. Od vas
               sploh ni odvisno ali je neka prostorska umestitev narejena. Od vas ni odvisno ali se
               nekemu okolju občina znala spraviti skupaj pa se dogovoriti pa pogovoriti pa
               pripeljati te zadeve. Od vas ni odvisno ali se znajo v neki regiji dogovoriti kako se
               bo ravnalo z odpadki. Od vas ni odvisno tudi to ali projekt, ki ga nekdo prinese, ga
               kdo oceni tudi v smislu kvalitete ali je projekt primeren ali ni in jaz sam sem tudi
               podobno kot predsednik odbora večkrat na to opozarjal vedno večji skeptik da bodo
               učinki teh velikih sredstev, govorimo o več kot štirih milijardah evrov, res takšni
               kot bi lahko bili.</p>
               <p>In absolutno nimam nobenega namena danes konkretne stvari tukaj omenjati <stage type="mag"/> (nadaljevanje) vendar pa se mi vedno bolj kaže,
               da se je v zadnjem času in da je tudi sedaj se zgodilo to, da je kakšen od teh grafov
               lepši tudi zaradi pritiska, ne vem če hočete ali poslanskih vprašanj ali našega
               odbora, ki se je največ s tem ukvarjal, da morajo nekaj operacij iti naprej. Sam jih
               za nekaj vem za katere zelo dvomim ali je bila ta kvalitativna presoja narejena ali
               so primerne ali niso primerne, ker je bilo pa potrebno ne vem na koheziji popraviti
               številke so neki projekti šli naprej. Jaz mislim, da nas bo v prihodnosti na teh
               področjih bolela glava. Bojim se, da tudi ne bomo izkoristili te priložnosti, ki bi
               lahko bila tudi z vidika zakona gospodarstva v Sloveniji. V vseh teh stvareh je
               recimo trajnostni viri energije, obnove objektov, zelo dober .../Nerazumljivo./...
               mislim da imamo premalo sredstev tam. Če smo kakšno relokacijo naredili bi dejansko
               tam moralo priti predlog govora o vrtcih, šolah. Od vsega začetka smo pričakovali
               kdaj bo razpis za šole, vrtce. Doslej še nismo uspeli priti s kohezijskimi sredstvi
               za učinkovito rabo na tiste zavode katerih ustanoviteljice so občine. Smo ostali na
               državnem nivoju, podpiram da so bolnice prve, ker štiriindvajset ur celo leto, da so
               domovi za starejše občane, kaj drugega vendar če bi pa želeli tudi to edukativno
               vlogo, ki jo bi nekako sklad imel in pa če bi predvsem živeli resurse lokalnih virov
               tudi na nek način spodbuditi, iz tega denarja čim več narediti, sem trdno prepričan,
               da bi se na tej usmeritvi na lokalnem nivoju marsikaj narediti.</p>
               <p>Kar me je po svoje pa tudi zelo strah in kar vidim kar se nam zdaj dogaja in če
               strnem ta del jaz ne znam da bi potem ne povedal direktno kaj mislim in za dobesedno
               ocenjujem, da je šibko grlo naših črpanj evropskih sredstev Ministrstvo za okolje in
               prostor. Tako tam kjer je direktno odgovornost za izvajanje kohezijskih projektov na
               ravni vodooskrbe, odpadkov, da ne govorimo pri prostorskem umeščanju kjer takšno, ne
               vem .../Nerazumljivo./... vlogo, ki jo uporabljajo da ugotavljajo kaj je narobe in
               kaj kdo ni naredil to ni za mene vloga, ki bi jo imel nekdo, ki je odgovoren za
               umeščanje v prostor projekte regionalnega pomena kot so, ne vem razvojne osi in
               podobno. Mi imamo nekoga, ki zelo uživa v vlogi arbitra in z armado ljudi ugotavlja
               kaj je kdo naredil narobe in zakaj lahko zakomplicira življenje neki regiji, neki
               pokrajini na koncu se pa tukaj notri odraža. Zelo odgovorno to govorim na primerih
               lahko zdaj utemeljim in to mislim, da imamo v Sloveniji danes ključni problem v
               razvoju, ravno v teh stvareh, ki se odvijajo in so v pristojnosti Ministrstva za
               okolje in prostor. Pri njihovih projektih na področju direktno odgovorni za te zadeve
               pa še toliko bolj zaostanek kjer so direktno odgovorni za to zadevo.</p>
               <p>Drugi problem s katerim se srečujejo kolegi na terenu, govorim kolegi župani je to,
               da smo marsikateri razpis izvedli v času, ko je ta kriza v gradbeništvu bila v
               največjem razmahu. In vsi vemo da so takrat gradbena podjetja v reševanju svojih
               stisk prihajala z dumpinškimi cenami na razne razpise. Sam poznam takšne zadeve, ne
               vem na velikem projektu je bil SCT s strani revizijske komisije še določen za
               izvajalca, ker ga je, ne vem to je bilo v energetiki, ker ga je komisija izločila in
               na koncu na revizijski komisiji dobi potrditev, da je primeren lansko leto v
               novembru. K sreči več decembra ni mogel obnoviti bančne garancije drugače bi imeli
               .../Nerazumljivo./... na nekem projektu ki je dvajset milijonski, govorim o ureditvi
               nasipa na spodnji Savi na Hidroelektrarni Krško. Je pa kar nekaj primerov, ki jih
               poznam kjer so podjetja propadala in sedaj prihaja do tega, da najprej pridejo do
               tega velikega zaostanka na samem projektu kar je pa drugi problem s katerim pa se
               srečujejo je pa to, da enostavno na mnogih razpisih sedaj prihajajo višje cene in
               pride do razkorakov, da je po dvajset, trideset procentov zdaj dražja realna cena od
               tiste dumpinške, ki je bila takrat ponujena, ki je bila v skladu z Zakonom o javnih
               naročilih tudi izbrana. Vse kar bi drugače izbrali bi revizijska komisija drugače
               odredila. In sedaj kar naenkrat neka participacija, ki je bila prej v spodobnem
               procentu pade na zelo nizek nivo kajti tukaj več popravka odločbe ni. Sredstev
               kolikor jih je za ta projekt dodeljenih <stage type="mag"/>
               (nadaljevanje) jih je dodeljenih. Tako tudi mislim, da je še ene nov problem s
               katerim se bomo marsikateremu od teh projektov srečali in bo marsikatera lokalna
               skupnost imela tudi probleme v bodoče.</p>
               <p>Sam mislim, da kot sem že dejal, da torej tisti ki bodo o tem odločali v prihodnje
               zopet na osnovi enih takšnih skupnih analiz čaka zelo odgovorno delo, da resnično
               nekaj storijo kajti, če bomo šli po tej inerciji naprej ki jo zdaj imamo bomo imeli
               velike težave. In zelo jasno sem pa identificiral kje sam vidim največjo težavo in
               tam se morajo koreniti premiki narediti zato, da bo tudi vaše delo boljše. Mislim da
               bo lažje steklo in da boste podprli .../Nerazumljivo./...</p>
            </sp>
            <sp xml:id="SDT5-OZLSIRR-Redna-014-2011-10-13.sp56">

               <speaker>PREDSEDNIK VILI TROFENIK:</speaker>

               <p>Hvala. Spoštovani, jaz zdaj tako predlagam, ker smo procedure malo kršili, da utirimo
               to razpravo in to sejo bi zaključil razpravo o drugi točki, to pa ne pomeni da ne bo
               možno razpravljati v celem. In zaključujem razpravo o 2. točki, sklepali bomo na
               koncu. In prehajamo na 3. točko... .../Oglašanje iz klopi./... Potem pa dajem na
               glasovanje isti sklep oziroma sklep ki glasi: Odbor za lokalno samoupravo, regionalni
               razvoj se je seznanil s poročilom Vlade Republike Slovenije o črpanju sredstev
               kohezijske politike v letu 2010. Glasujemo prisotni, ostali bodo odločali v pisni
               obliki oziroma korespondenčni. Želi kdo o predlogu sklepa razpravljati? Ne.
               Zaključujem razpravo. Prehajamo k odločanju.</p>
               <p>Glasujemo. Za je glasovalo sedem članov, proti nihče.</p>
               <p>S tem zaključujem 2. točko dnevnega reda.</p>
               <p>Prehajamo k <title> 3. TOČKI DNEVNEGA REDA: POROČILO O NAPREDKU PRI ČRPANJU SREDSTEV
                  KOHEZIJSKE POLITIKE V PRVI POLOVICI LETA 2011. </title>
               </p>
               <p>K tej točki so vabljeni enako kot k točki pod zaporedno številko dve, zato oprostite
               ne bom ponavljal vseh teh, ki so vabljeni k tej točki. Gradivo ste prejeli naslednje
               in sicer poročilo Vlade z datumom 29. september 2011.</p>
               <p>Uvodno besedo je kot je sam povedal že imel k temu v začetku pa še potem enkrat, mag.
               Bojan Suvorov, državni sekretar, pa ga sprašujem, če želi še kaj dodati k tej
               točki?</p>
            </sp>
            <sp xml:id="SDT5-OZLSIRR-Redna-014-2011-10-13.sp57">

               <speaker>MAG. BOJAN SUVOROV:</speaker>

               <p>V bistvu na samo točko na predstavitev, Suvorov jaz ne bi imel nobenega dodatka.</p>
            </sp>
            <sp xml:id="SDT5-OZLSIRR-Redna-014-2011-10-13.sp58">

               <speaker>PREDSEDNIK VILI TROFENIK:</speaker>

               <p>Dobro, če bo kaj potrebno dodatno pojasniti bo to v razpravi. Sprašujem tudi gospo
               mag. Matejo Čepin, če želi še kaj dodati k tej točki v uvodu? Izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp59">

               <speaker>MATEJA ČEPIN:</speaker>

               <p>Hvala lepa.</p>
               <p>Mogoče, ker se mi zdi, da sodi to revizijsko poročilo DG Employment-a torej evropske
               komisije, ki je bilo izdano dejansko v letošnjem letu k tej točki zato bi želela
               uvodoma že obrazložiti zakaj sem ga na začetku te seje posredovala vsem članom
               odbora.</p>
               <p>Kot je že mag. Sovorov povedal je bila na zahtevo SDS začetek maja, 6. 5. sklicana
               27. nujna seja tega odbora in v zahtevi za sklic je bilo kar nekaj težkih trditev za
               katere ocenjujem, da smo jih tekom razprav v dveh nadaljevanjih seje uspeli
               obravnavati in z obrazložitvami, argumenti predvsem pa z dokazili tudi ovreči. Ostala
               pa je odprta še ena težka ugotovitev in sicer to, bom citirala: "Ob tem je
               zaskrbljujoče, da so v službi Vlade za lokalno samoupravo in regionalno politiko
               zavrnili zahtevo medijev za dostop do evropske revizije evropskih sredstev pod
               pretvezo, da gre še za zaupen osnutek. Obstaja utemeljen sum, da so podatki o
               razdeljevanju teh sredstev zaskrbljujoči." Jaz sem že takrat povedala, da mi je zelo
               žal, da osnutka tega poročila članom odbora ne morem posredovati in sem obljubila, da
               takoj ko bo to možno ga bomo posredovali. Zdaj ga imate pred seboj v temu poročilu DG
               Employment-a ni nič kar bi bilo zaskrbljujoče, kar bi kazalo na utemeljene sume, da
               bi bilo kar koli pri razdeljevanju sredstev narobe. Še več, iz tega poročila <stage type="mag"/> (nadaljevanje) evropskih revizorjev izhaja, da
               nimajo niti ene pripombe na sistem upravljanja in nadzora v Republiki Sloveniji. In
               po informacijah s strani predstavnikov Evropske komisije takšnega poročila s popolno
               odlično oceno ni dobila nobena druga država članica. In včasih se moramo tudi malo
               pohvaliti, saj nismo idealni, tako kot je gospod Bogovič rekel, seveda zelo veliko
               težav še vedno imamo ali pa ovir, da bomo resnično uspešno počrpali sredstva.</p>
               <p>Vendarle se mi pa zdi pravi n ustrezno, da povemo, da evropski revizorji naš sistem
               ocenjujejo kot zelo dobro delujoči in da v teh utemeljenih sumih o katerih je bilo
               takrat pisano ni ničesar. Hvala.</p>
            </sp>
            <sp xml:id="SDT5-OZLSIRR-Redna-014-2011-10-13.sp60">

               <speaker>PREDSEDNIK VILI TROFENIK:</speaker>

               <p>Hvala gospa Čepinova. Jaz upam, najprej seveda izražam zadovoljstvo o vsebini
               poročila, upam pa da tisti, ki so neutemeljeno izrekli tako hude obtožbe, da bodo
               zdaj našli toliko korajže in zavesti, da bodo ustrezno poročilo tudi primerno
               reagirali. Pa odpiram razpravo, kdo želi? Smo pri točki tri. Oziroma to, da ni
               posebne želje po razpravi in je to razumljivo, ker smo poprej razpravljali skupaj
               zaključujem razpravo o 3. točki dnevnega reda in predlagam naslednji sklep: Odbor za
               lokalno samoupravo in regionalni razvoj se je seznanil s poročilom Vlade Republike
               Slovenije o napredku črpanja sredstev kohezijske politike v prvi polovici leta 2011.
               Želi kdo razpravljati o predlogu sklepa? Ugotavljam, da ne. Zaključujem razpravo in
               prehajamo ponovno k odločanju.</p>
               <p>Glasujemo. Za je glasovalo 7 članov, proti nihče.</p>
               <p>Prehajamo k <title> 4. TOČKI DNEVNEGA REDA - POJASNILO VLADE REPUBLIKE SLOVENIJE V ZVEZI
                  Z VPRAŠANJI, POVEZANIMI S PROBLEMATIKO ČRPANJA SREDSTEV EU V PROGRAMSKI VLOGI 2007
                  - 2013, KI JIH JE NA ODBOR DRŽAVNEGA ZBORA ZA LOKALNO SAMOUPRAVO IN REGIONALNI
                  RAZVOJ ZAHTEVAL S SVOJIM SKLEPOM PREJETIM NA 31. NUJNI SEJI. </title>
               </p>
               <p>K tej točki so vabljeni isti kot k 2. in 3. točki zato ne bom ponavljal vseh
               naštetih.</p>
               <p>Prejeli ste naslednje gradivo: Pojasnilo Vlade z datumom 29. september 2011 in sklep
               Odbora za lokalno samoupravo in regionalni razvoj z datumom 14. 9. 2011. Sprašujem
               državnega sekretarja mag. Bojana Suvorova, če želi še kaj dodati k uvodu k tej točki
               glede na tisto kar je že bilo do sedaj povedano? Izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp61">

               <speaker>MAG. BOJAN SUVOROV:</speaker>

               <p>V bistvu, pod to točko ne samo da je že bil uvod ampak je bilo tudi že nekaj razprave
               pa če bi kar prvo reakcijo na vašo razpravo gospod predsedujoči poskušal dati.</p>
               <p>V bistvu je očitno, da percepcija Vlade in pa vaša percepcija glede tega kako odbor
               oziroma parlament sodeluje v procesih odločanja glede novega zakonodajnega paketa
               kohezijske politike malenkost drugačna. Z naše strani, torej strani Vlade se seveda
               Zakon o sodelovanju med Državnim zborom in Vlado v zadevah Evropske unije razlagamo
               tako da mi rabimo mandat Državnega zbora za naša pogajanja v evropskem svetu. In res,
               da je ta zadeva predpisana preko odbora za evropske zadeve in tudi za paket
               zakonodajnih ukrepov, ki so bili publicirani pretekli teden bo Vlada pripravila
               stališča, ki jih je, kot sva se že pogovarjala, želela verificirati na samem odboru
               vendar zaradi tega, ker je paket ukrepov pardon paket šestih zakonodajnih aktov težak
               preko tristo strani to vsekakor ni bilo možno vendar bi v temu času, ki je bil na
                  razpolago<stage type="mag"/> (nadaljevanje) vse dokler
               Državni zbor še deluje. Bo pa, seveda ko bo stališče Vlade glede vsaj okvirno
               stališče Vlade glede tega paketa pripravljeno, poslala zadevo tudi v Državni zbor, če
               bo takrat še operativen.</p>
            </sp>
            <sp xml:id="SDT5-OZLSIRR-Redna-014-2011-10-13.sp62">

               <speaker>PREDSEDNIK VILI TROFENIK:</speaker>

               <p>Hvala. dovolite, da pojasnim, da ne bi bili napačno razumljeni. Brez kakršne koli
               polemike, ne gre za mojo percepcijo ampak se moram vrniti, lanski oktober je bilo
               podobno srečanje pozneje .../Nerazumljivo./... kot letos 6. oktobra. Se pravi odbor
               regij, ki ga vodi gospa .../Nerazumljivo./... Kupner, bivša sekretarka in na katerega
               vabi predsednike nacionalnih odborov. Takrat smo bili z njene strani in njenih
               sodelavcev opozorjeni na novo vlogo, ki bi naj jo imeli nacionalni parlamenti in
               njihovi organi vis a vis lastne vlade oziroma v relaciji do evropskega parlamenta v
               novi finančni perspektivi. če prevedem, zelo poenostavljeno kot smo razumeli, da se
               vključujejo v proceduro tudi nacionalni parlamenti na eni strani, na drugi strani
               evropski parlament z razliko od dosedanjega, trenutnega stanja, ko je to relacija med
               vladami in pa evropsko komisijo. Jaz sem eno leto zaman spraševal v domači hiši
               kakšna je naša vloga, slovenskega parlamenta in slovenskega odbora pristojnega za
               regionalni razvoj v tej luči, da ne bomo česa zamudili. Ob tem sem bil obveščen v
               Bruslju, lansko leto in letos ponovno da s strani slovenskega parlamenta praktično ni
               bilo sodelovanja pri pripravi poslovniških in drugih organizacijskih pravil o
               sodelovanju. In nič več, jaz ne bi nosil rad kot predsedujoči s kolegi in kolegicam
               odgovornosti, da na to nismo spraševali, da na to nismo opozarjali, da bi do te
               relacije oziroma do te vloge prišlo. In čisto nič, jaz nimam več nobene ambicije kaj
               šele kaj več.</p>
               <p>Zato, ker so bila ta poizvedovanja, bom rekel, doma neuspešna sem predlagal zadnjič,
               bom tako rekel k paketu Pukšičevih sklepov peti, šesti sklep. In danes sem reagiral
               samo zato, ker z vaše prezentacije berem stališče Vlade, bom citiral samo drugi
               odstavek: "Vloga Državnega zbora Republike Slovenije v procesu priprave zakonodajnih
               aktov novega programskega obdobja 2014 - 2020 je v skladu s sprejeto lizbonsko
               pogodbo nadgrajena in določena v Zakonu o sodelovanju med Državnim zborom in Vlado v
               zadevah Evropske unije." To razumem tako, da se ne bo doma glede na trenutno prakso
               nič spremenilo. Oprosti jaz lahko berem napačno, lahko delam napačne zaključke ampak
               to je tisto česar se bojim. Seveda, ker zdaj zopet prehitevamo se bom vzdržal,
               drugače bo vsebinsko totalni nered, tisti ki bodo zapisnik pisali pa še kaj drugo,
               povzemali iz tega bom se vzdržal tisto kar bom še pri točki Razno in bi prosil, da bi
               Vlada ostala še nekaj minut pri točki Razno prisotna, da ne bi prišlo do kakšnega
               nesporazuma med odborom in pa med posamezniki in pa predstavniki Vlade.</p>
               <p>In zato sem rekel, da tega drugega odstavka ne morem sprejeti in da so bili
               napravljeni premalo... Tudi, če pomeni napori v temu smislu, da bi eventualno ta
               ljubi zakon spremenili. <stage type="mag"/> (Nadaljevanje) Kaj
               je naša vloga vizavi Odboru za Evropske zadeve se mi lahko pojavimo kot
               zainteresirano delovno telo in pridemo tam s kakšnim kosom papirja ali pa s kakšnim
               stališčem in brez vsakršnega koli jamstva, da bi bili pri odboru in njegovi zaključki
               upoštevani. Tako pač je. Pa ne gre zdaj za to. Seveda, zdaj pa ponavljam tisto
               opozorilo, ki je bilo lansko leto in letos ponovljeno. Jaz razumem, da predsednica
               odbora regij tam, je bila prej komisarka, in da zadeve relativno dobro pozna iz obeh
               strani, in da poskuša tudi uveljaviti s tiste strani v maksimalni možni meri vlogo
               Evropskega parlamenta, pa spodbuja k temu, da bi se uveljavil tudi nacionalni
               parlament. Tako jaz razumem to kadrovsko, če hočete, ker je opravljala prej izvršno
               funkcijo, zdaj pa neko drugo, ta ki se najde v taki situaciji, seveda bistveno
               drugače vidi zadeve kot pa nekdo, ki vidi samo iz enega zornega kota. To sem dolžan
               povedati in osebno, to pa seveda ni stališče odbora, da ne bo jasno, jaz se
               opravičujem predstavnikoma Vlade, tega drugega odstavka, informacija, ki jo imam in
               razumevanju ne sprejemam kot za odgovoren in zadovoljiv odgovor ali reakcijo. Ampak
               prosim, to ne jemati osebno niti kako drugače, dolžen sem pa to povedati.</p>
               <p>Odpiram razpravo. Želim kdo besedo? Gospod Smrdelj, izvolite.</p>
            </sp>
            <sp xml:id="SDT5-OZLSIRR-Redna-014-2011-10-13.sp63">

               <speaker>ROBERT SMRDELJ:</speaker>

               <p>Jaz bi predvsem iz zornega kota, nastajanje teh dokumentov za naprej, vendar zdaj se
               bodo začeli sestavljati skupaj novi operativni programi, bi jih bilo mogoče res priti
               do enega, kaj jaz vem, protokola, sprejetega protokola o načinu usklajevanja in
               postopkov zato, da pridemo do teh čim boljših dokumentov. Ker dejansko tudi z zornega
               kota občine enostavno smo imeli to isto težavo, ampak ne govorim zdaj niti za nazaj,
               ker nazaj... Štos je v temu, da smo se v veliki meri učili cele zgodbe in pač so
               stvari tako tekle, recimo da v dobri veri, ampak za naprej se mi zdi pa, da če želimo
               imeti res kvalitetne, čim bolj učinkovite dokumente, da je treba to širino in
               transparentnost na nek način zagotoviti, ker sicer se bomo sami en kup slabe volje,
               zapletali se bomo eden z drugim in... Tukaj se mi zdi zelo fino, jaz se strinjam, da
               mora imeti tukaj Vlada eno, bi rekel, avtonomijo, v končni fazi stvari akceptirati
               ali pa prilagoditi itn. Pogajanja so pogajanja in v končni fazi nekdo mora imeti to
               odgovornost. Ampak se mi zdi, da ta predhodni "in put", ki ga pa lahko dobi iz vseh
               strani, je pa skoraj nujen, ker sicer pač na podlagi tistega kar se ve od tistega, o
               tem se odloči, če imaš pa več podatkov, več tega kaj se zdi, da bi bilo potrebno, kaj
               je tisto kar ne nazadnje so interesi na vseh sferah, naj bo, vseh tistih pač, ki smo
               na nek način vključeni, se mi pa zdi, da potem lahko pride do boljših odločitev.
               Recimo, jaz mislim, da v veliki meri je bila dobra vera pri prehodnih tovrstnih
               uskladitvah, ampak recimo vem pa za en primer, ko pa to ni šlo tako. Recimo
               resolucija o glavnih razvojnih projektih Slovenije, tisti je šel pa čisto konta.
               Takrat smo pa približno vedeli za kaj se gre, probali so delovati zraven, ampak ne,
               aut, mi smo, bomo naredili to zadevo po svoje. To pa ne sme biti način. Tako da, se
               mi zdi, da tukaj se je potrebno maksimalno potrudi, da dejansko vire, ki jih imamo na
               razpolago, da so učinki čim boljši, tukaj dajmo reči iz enega zornega kota. Drugi
               problem, nimam pa čisto jasnega odgovora, kako priti do teh rešitev. Mi se preveč ves
               čas ukvarjamo s postopki, s papirologijo, sami s seboj v bistvu in premalo z vsebino.
               Veste, mi kadar recimo zdaj proti koncu recimo finančne perspektive tudi na teh
               pozivih za razvoj regij, smo imeli predhodni poziv, da smo nekako vsaj nek okvir, se
               ve kaj je tisto, kar je potreba v lokalnem okolju. Pa ne bom rekel, da je zmeraj v
                  <stage type="mag"/> (nadaljevanje) kontekstu tistega, kar bi
               bila državna usmeritev, da je potrebno ta sredstva uporabiti, ampak OK, ve se in se
               zdaj poskušati tukaj nekako balansirati in tudi so roki za prijave. Recimo na začetku
               smo imeli hud problem, ker smo dobili razpis na podlagi katerega je treba se
               prijaviti, imeli smo projekte, ki sploh niso pasali na to in ki so še zdaj v bistvu v
               omarah. Tako da, fino je ta korespondenca zadosti močna, tako da apel v bistvu v tej
               smeri, da se poskuša čim več te komunikacije narediti in priti do tega, da bodo pač
               ti viri maksimalno pametno uporabljeni. Kako pa to birokracijo, kako te postopkovne
               stvari zmanjšati, to pa, kaj pa jaz vem, verjetno se bo treba enkrat usesti pa reči
               ali je res to potrebno, ali je ta procedura res potreba ali je, ne vem... Recimo
               vsako stvar je treba ene trikrat pošiljati na SVLR pred začetkom vsakega razpisa itn.
               Saj mogoče je potrebno, ampak je pa lahko tista procedura dosti bolj preprosta,
               enostavno, da se ve nek okvir, če se pošlje pred enim razpisom, neko dokumentacijo na
               MOP in na SVLR, da je tisto odobren, kaj jaz vem, v roku res enega meseca, da ne
               traja recimo pol leta, kot se včasih zgodi. Vem, da ste totalno zabasani, zato sem pa
               prej na začetku rekel, da tudi na nacionalni ravni, in tukaj je mogoče tudi vloga
               odbora, da se sprejme eno močno odločitev, da je to ena nacionalna prioriteta na
               katero je treba tudi kadrovsko potem zagotoviti dosti virov in ne nazadnje, če je
               potrebno kaj spremen iti, da se reče, to je prioriteta, je treba spremeniti tisti
               člen tam v zakonu je .../nerazumljivo/... da je treba narediti drugače zato, da bodo
               stvari normalno tekle.</p>
            </sp>
            <sp xml:id="SDT5-OZLSIRR-Redna-014-2011-10-13.sp64">

               <speaker>PREDSEDNIK VILI TROFENIK:</speaker>

               <p>Hvala gospod Smrdelj. Še želi kdo? Nihče. Izvolite gospod državni sekretar, sem
               spregledal. Se opravičujem.</p>
            </sp>
            <sp xml:id="SDT5-OZLSIRR-Redna-014-2011-10-13.sp65">

               <speaker>MAG. BOJAN SUVOROV:</speaker>

               <p>Mogoče še malo refleksij na izvajanje. Gospod predsedujoči, če se vrnem na zadnje
               sklepe, torej 31. nujne seje, takrat ste vi res dali dva dodatna sklepa, ki pa potem
               nista bila posredovana na Vlado. Tako da, ta sklep, ki je tukaj, številka 6, v bistvu
               sklep, ki je bil že v originalnem paketu, mislim da predlagatelja, in tista dva
               dodatna sklepa, ki sta, bila sta pa kakor sem jaz razumel, interne narave in da bi
               morala razčistiti znotraj Državnega zbora.</p>
               <p>Glede te percepcije, ki je očitno različna, vendar jaz sem kar nekaj sodeloval na
               nekaterih sejah odbora za Evropske zadeve in tja smo prišli s stališči Vlade in tam
               se je zadeva prediskutirala in tam smo dobili mandat, da se gre ali pa nismo dobili
               mandat, da se gre na ta način v pogajanja v Evropsko komisijo. Se pa strinjam, da
               tako široke razprave kot jo je možno imeti na Odboru za lokalno samoupravo in
               regionalno politiko, ni možno imeti na Odboru za Evropske zadeve. In to je verjetno
               del naloge, ki pa jo mora narediti Državni zbor, da v bistvu umesti zainteresirano
               telo na tak način v soodločanje v zadevah Evropske unije, ki bo dejansko lahko
               povzela tiste vsebine, ki jih ta odbor lahko da, da tudi Vladi v napotkih za
               pogajanje v Svetu Evropske unije.</p>
               <p>Glede vašega izvajanja gospod Smrdelj bi... Ne vem, resolucija o velikih razvojnih
               projektih. To je zgodba neke prejšnje Vlade. Ta zadeva je nekoč nekje zamrla. Moje
               osebno prepričanje je bilo, da je bil to en velik balon, ki je temeljil na nekih
               nerealnih osnovah, kaj bo možno iz evropske komisije pridobit, kaj se bo možno
               pogajati, ker tam so bila sredstva, ki so bila tam notri napisana dejansko bistveno
               večja kot se je dejansko potem tudi zgodilo z operativnimi programi. Se pa strinjam,
               da je treba deležnike, ki lahko doprinesejo kvaliteti operativnih programov
               vključevati v celotno zgodbo. Je pa pred tem nekaj domače naloge, prvo je treba robne
               pogoje postaviti. Robni pogoji so te uredbe, ki jih sedaj študiramo in te uredbe
               dejansko <stage type="mag"/> (nadaljevanje) prinašajo kar nekaj
               novosti v celoten sistem. Če lahko posredujem informacijo, ki se tiče tudi izvajanja
               gospoda Bogoviča glede umeščanja objektov v prostor, na svetu za splošne zadeve ta
               torek, ko je komisar Han predstavljal paket kohezijskih uredb je v svojem nastopu
               opisal kaj bo pomenila tako imenovana vnaprejšnja ali ex ante pogojnost v sitemu nove
               evropske kohezijske politike in je omenjal ravno ta problem, da bo Evropska komisija
               skozi ex ante preverjanje ugotovila ali je v državah, ki bodo upravičeni do evropskih
               kohezijskih sredstev sistem umeščanja v prostor adekvatno urejen in da bo omogočal
               projekte, ki bi bili potencialno lahko sofinancirani z evropskimi sredstvi, da se
               umestijo v prostor.</p>
               <p>To pomeni, da nas sedaj poleg tega, da se pogajamo z Evropsko komisijo in pazimo na
               tisti člen, ki je bil sedaj v tem predlogu uredbe notri, ki bo omogočal tudi zahodni
               Sloveniji, da dobi dostojen delež evropskih kohezijskih sredstev tudi v naslednji
               perspektivi, torej da pazimo tudi na ta del, kako bomo pripravili celoten sistem tega
               vnaprejšnjega pogojevanja, da bomo v samem izvajanju operativnih programov ne imeli
               problemov. In zakaj je Evropska komisija šla v to smer? Zaradi tega, ker mi nismo
               edini, ki se soočamo s problemi pri implementaciji. Ne, probleme imajo praktično vse
               evropske države. In mednarodne primerjave, torej evropske primerjave kažejo, da mi
               sploh nismo slabi. Tisti podatek, ki sem ga že podal na 31. nujni seji, da smo mi
               šesti po izkoriščenosti sredstev med vsemi 27-imi državami nas uvršča relativno
               visoko med vsemi 27-imi članicami. In ravno zaradi tega, ker so problemi drugje še
               bistveno večji kot pri nas, se Evropska komisija za naslednje programsko obdobje
               odločila, da naredi vnaprejšnje preverjanje in postavlja pogoje. Če to in to ni na
               mestu, recimo, ustrezen zakon o umeščanju v prostor, potem bo toliko časa zadrževala
               naslednji del, torej implementacijo celotnega paketa, kohezijskega paketa. Tako se
               vsaj trenutno bere kohezijski paket uredb.</p>
            </sp>
            <sp xml:id="SDT5-OZLSIRR-Redna-014-2011-10-13.sp66">

               <speaker>PREDSEDNIK VILI TROFENIK:</speaker>

               <p>Hvala, gospo državni sekretar. Dovolite, saj to je edino logično. In, brez zlobe, na
               to napoved za bodočo finančno perspektivo, da bo postavljen tak pogoj, pa poskušamo
               prejudicirati za nazaj našo zadnjo spremembo operativnega programa ROPI in pogrnemo
               na celi četi. Na celi črti, ker je polovica tistih stvari neumeščenih v prostor. V
               tem smislu je bila tudi moja tista izjava prej, da smo pričakali to finančno
               perspektivo nepripravljeni, dostikrat s spiskom želja, za katere ni bilo niti
               umeščanj v prostor, niti projektov. In pozneje se je to že zaostrilo. Prepričan sem,
               da bo zgodovina to potrdila, če bo, se resno s tem ukvarja, ko smo menjali sistem, ki
               so izvedbenik, programi regionalni, govorim o tem delu, nastali v zaprtem delu in so
               se še bolj s tem šahiralo sem ter tja. Takrat je le šlo skozi javnost, skozi občinske
               svete čez vse mogoče sita. Naenkrat so se pa pojavili in človek sploh ne more dojeti.
               Normalno, da vse mora Bruselj intervenirati, in to je čisto logično. Vendar v
               normalnih razmerah nepotrebno, ker bi to moral biti sam po sebi umeven, bom uporabil
               isti ternim, robni pogoj, da ne boš umeščal nekaj v nek program, za kar ne veš, da
               boš umestil lahko v prostor. Še samo ena nesreča slovenska se lahko zgodi, z oziroma
               na to, da parlament nima več pooblastila glede Nature 2000 bom napovedal, da bo sedaj
               izvršna oblast <stage type="mag"/> (nadaljevanje) pa še šibala s
               kriterijem Nature 2000 in bo tako kot v preteklosti, je dejala, bo začela tisto karto
               vlačiti kot sredstvo za izločanje projektov, ker to se je v preteklosti dogajalo, ker
               parlament nima več, o Naturi 2000 odloča vlada, o spremembah in mi smo mojstri, da
               Naturo 2000 pri 34% slovenske površine pokličemo na pomoč še takrat, ko bi nam prišla
               prav za kakšen prikriti izločilni kriterij. Pa se opravičujem za ta izlet.</p>
               <p>Želi še kdo besedo? Ugotavljam, da ne. Hvala lepa. Zaključujem razpravo.</p>
               <p>Predlagal bom naslednji sklep: Odbor za lokalno samoupravo in regionalni razvoj se je
               seznanil s pojasnili Vlade Republike Slovenije v zvezi z vprašanji povezani s
               problematiko črpanja sredstev EU v programskem obdobju 2007-2014, ki jih je Odbor
               Državnega zbora za lokalno samoupravo in regionalni razvoj zahteval s svojim sklepom
               sprejetim na svoji 31. nujni seji. Želi kdo razpravljati o predlogu sklepa?
               Ugotavljam, da ne. Zaključujem razpravo. Glasujemo.</p>
               <p>Kdo je za? (6 članov.) Kdo je proti? (Nihče.)</p>
               <p>S tem zaključujem 4. točko.</p>
               <p>Prehajamo k <title> 5. TOČKI - RAZNO. </title>Ker je udeležba padla pod tretjino, pač ne
               bom kršil Poslovnika. Hotel sem seznaniti z udeležbo in nekaterimi odprtimi problemi
               na seji v Bruslju, pa to enostavno ne gre, bomo pa to obvestilo dali pisno članom
               odbora. Zaključujem točko razno. In preden zaključim tisti, ki ste ostali, bi se vam
               zahvalil za triletno sodelovanje, ta zahvala gre tudi službi odbora in vladni strani,
               dva predstavnika sta tu. Kot sem že prej rekel je to sodelovanje raslo od začetka
               mandata do predčasnega konca. Hvala. Želim tistim, ki boste to delali naprej, obilo
               uspeha pri nadaljnjem delu. In ne nazadnje se bom zahvalil tudi gospodu Smrdelju, ki
               je edini predstavnik združenja občin, vztrajno spremljal svoje delo. V začetku so
               združenja, vsa tri oziroma takrat sta bili še dve, izrazila skepso o pripravljenosti
               za sodelovanje, neupravičeno. S strani odbora so bili vedno vsi vabljeni in
               povabljeni na sodelovanje in moram povedati, da je to priliko izkoriščal sam gospod
               Smrdelj, ostali dve združenji pa tu pa tam, če tako rečem. Vsem še enkrat hvala. S
               tem zaključujem današnjo sejo.</p>
               <p>(Seja je bila končana 13. oktobra 2011 ob 14.42.)</p>
            </sp>
         </div>
      </body>
   </text>
</TEI>

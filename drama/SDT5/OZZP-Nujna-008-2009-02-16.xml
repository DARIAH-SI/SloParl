<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZP-Nujna-008-2009-02-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">32AFADFE0E56E740C125755A0035DAC3</idno>
               <idno type="custom" subtype="day">4A00B93FF6C2EE79C125755F004272B0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=4A00B93FF6C2EE79C125755F004272B0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Nujna-008-2009-02-16.OZZP" n="008">
               <name>Nujna</name>
               <date when="2009-02-16"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Nujna-008-2009-02-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Nujna-008-2009-02-16.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">8. nujna seja</stage>
            <stage type="date">(16. februar 2009)</stage>
            <stage type="chairman">Sejo je vodil Ivo Vajgl, predsednik odbora.</stage>
            <stage type="time">Seja se je pričela ob 10.04.</stage>


            <sp xml:id="SDT5-OZZP-Nujna-008-2009-02-16.sp1">

               <speaker>PREDSEDNIK IVO VAJGL:</speaker>

               <p>Spoštovane kolegice in kolegi! Pričenjam 8. nujno sejo Odbora za zunanjo
               politiko.</p>
               <p>Obveščam vas, da so zadržani in se seje ne morejo udeležiti naslednje članice in
               člani odbora, namesto kateri so nadomestni člani, in sicer: namesto gospe Janje
               Klasinc je gospod Kontič, namesto gospoda Levaniča gospod Magajna, namesto gospoda
               Grimsa gospod Likar, namesto gospoda Jelinčiča gospod Györek in gospod Battelli je
               opravičeno odsoten.</p>
               <p>Posebej pozdravljam na odboru ministra za zunanje zadeve, gospoda Samuela Žbogarja,
               ravno tako predstavnika Kabineta predsednika Vlade in Urada predsednika republike ter
               predstavnike medijev.</p>
               <p>Prehajamo na določitev dnevnega reda seje odbora.</p>
               <p>S sklicem seje 11.2.2009 ste prejeli predlog dnevnega reda seje odbora. Na odbor smo
               prejeli ponovni predlog Poslanske skupine SDS za širitev z enakimi točkami, kot je
               bilo predlagano 5.2.2009. Ali želi predstavnik SDS obrazložiti predlog za spremembo
               dnevnega reda? Gospod Ziherl, prosim.</p>
            </sp>
            <sp xml:id="SDT5-OZZP-Nujna-008-2009-02-16.sp2">

               <speaker>MILENKO ZIHERL:</speaker>

               <p>Hvala za besedo. Lep pozdrav vsem prisotnim, posebej gospodu ministru! V Slovenski
               demokratski stranki menimo, da je omenjeni dve točki treba uvrstiti na zasedanje
               Odbora za zunanjo politiko in sprejeti neke usmeritve oziroma sklepe. Na tem predlogu
               bomo vztrajali tudi danes. Zaradi gladkega poteka seje pa predlagam, da se ti dve
               točki uvrstita za točkami, pri katerih je nujno prisoten minister, da ga ne
               zadržujemo. Torej bi predlagal, da se to uvrsti kot 2. in 3. točka za 1. točko
               dnevnega reda.</p>
            </sp>
            <sp xml:id="SDT5-OZZP-Nujna-008-2009-02-16.sp3">

               <speaker>PREDSEDNIK IVO VAJGL:</speaker>

               <p>Ali želi še kdo razpravljati o tem predlogu? Preden dam ta predlog na glasovanje, bi
               rekel samo to, da smo o enaki širitvi z obema točkama že razpravljali na odboru, da
               smo o tem glasovali in smo te predloge zavrnili. Predlagam, da na podlagi tega, kar
               je rekel predstavnik SDS, ponovno glasujemo o tem, ali naj se ti dve točki uvrstita
               na dnevni red.</p>
               <p>Predlagam, da najprej glasujemo o prvem predlogu. Želi še kdo razpravljati? Ne.
               Glasujemo o prvem predlogu.</p>
               <p>Kdo je za? <stage>(6 članov.)</stage> Kdo je proti? <stage>(11 članov.)</stage></p>
               <p>Predlog ni bil sprejet.</p>
               <p>Prosim, da glasujemo o drugem predlogu za uvrstitev na dnevni red.</p>
               <p>Kdo je za? <stage>(6 članov.)</stage> Kdo je proti? <stage>(11 članov.)</stage></p>
               <p>Ugotavljam, da predlog ni bil sprejet.</p>
               <p>Tako je določen dnevni red seje, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - INFORMACIJA O URADNEM OBISKU PREDSEDNIKA
                  REPUBLIKE DR. DANILA TÜRKA NA PALESTINSKIH OZEMLJIH V RAMALI DNE 30.1.2009.</title>
               </p>
               <p>Besedo dajem ministru za zunanje zadeve, gospodu Samuelu Žbogarju. 
               </p>
            </sp>
            <sp xml:id="SDT5-OZZP-Nujna-008-2009-02-16.sp4">

               <speaker>SAMUEL ŽBOGAR:</speaker>

               <p>Hvala lepa predsednik. Pozdravljeni poslanke in poslanci! Predsednik se je mudil na
               enodnevnem uradnem obisku v Ramali, 30. januarja. Tudi sam sem ga ob tem obisku
               spremljal. Sprejel je, pogovor je imel s predsednikom Abasom. Pogovor in kosilo s
               predsednikom Abaso, ob prisotnosti tudi predsednika vlade Fajada, kot tudi vseh
               glavnih palestinskih pogajalcev v stiku z izraelsko stranjo. Ključne teme pogovorov
               so bile izraz, podpora palestinskim oblastem in palestinskemu ljudstvu v želji po
               oblikovanju palestinske države. Veliko je bilo govora o humanitarni situaciji v Gazi
               in humanitarni pomoči, ki jo Gaza potrebuje ter govora je bilo o prizadevanju
               mednarodnih skupnosti za vzpostavitev trajnega miru oziroma trajne zaustavitve
               nasilja na bližnjem vzhodu ter dogovorov za vzpostavitev trajnega miru Palestine z
               Izraelom. Poudarki, ki jih je predsednik dajal v svojih pogovorih, so bili predvsem
               podpora za trajno učinkovito premirje, v skladu z resolucijo varnostnega sveta 18,
               60. Okrepitev takojšnje človekoljubne pomoči Gazi, izražali smo interes za potek
               dogovorov glede med palestinske sprave ter kako poteka dogovor glede razmišljanja o
               nadaljevanju mirovnega procesa. V pogovorih smo dajali oziroma predsednik je dajal
               veliko podporo Egiptu, kot daljnemu posredniku za vzpostavitev premirja, kot tudi
               posredniku za vzpostavitev medpalestinskega dialoga, ki naj bi pripeljal do neke
               začasne vlade, ki bi opravljala z Gazo do volitev, ki so predvidene v naslednjem
               letu.</p>
               <p>Glede konkretnih prispevkov, v Sloveniji je ravno tako bilo govora. Predsednik je
               omenjal razmišljanja, da bi pomagali predvsem s humanitarno pomočjo. Slovenija je že
               donirala 50 tisoč dolarjev za sklad Združenih narodov za pomoč Gazi. Govorili smo pa
               tudi o bolj konkretnih pobudah. Slovenija ima določene izkušnje z razminiranjem. V
               jugovzhodni Evropi imamo ta institut za razminiranje. Govorili smo o rehabilitaciji
               žrtev, da bi mogoče veljalo razmisliti, da bi pripeljali nekaj otrok na
               rehabilitacijo v Slovenijo, tako na Institut Soča, na Institut za rehabilitacijo Soča
               kot mogoče v slovenska zdravilišča. Slovenija ima institucijo, Slovensko
               filantropijo, ki se ukvarja s post travmatično, post travmatičnim stresom otrok, ima
               določene izkušnje na Balkanu in v Zakavkazuju in smo omenili to kot možnost. Tako, da
               to je predsednik omenjal kot možnosti konkretne pomoči. Palestinska stran je izrazila
               velik interes za omenjeno pobudo in kot veste, je predsednik prejšnji teden najavil
               to svojo pobudo in bil tudi v stikih s tujimi veleposlaništvi tukaj, da bi jo nadalje
               razdelali.</p>
               <p>Veliko je bilo govora tudi o nujnosti odprtja mejni prehodov, da bi v Palestino
               prišle potrebne količine humanitarne pomoči. Trenutno gre skozi te mejne prehode
               veliko manj tovornjakov s humanitarno pomočjo kot bi bila potrebna za normalno oskrbo
               prebivalstva.  Govora je bilo,
               da pride na dan 130 kamionov čez mejne prehode, potrebnih bi bilo pa več kot 500
               takšnih tovornjakov, da bi se normalno Gaza oskrbovala. Predsednik se je srečal tudi
               z nevladnimi organizaciji ob zaključku svojega obiska palestinskimi nevladnimi
               organizacijami, ki so mu precej govorili o kršitvah humanitarnega prava s strani
               Izraela kot tudi poudarjali potrebo po neodvisni preiskavi kršitev humanitarnega
               prava ob zadnjem konfliktu v Gazi. Tako zelo na kratko, predsednik. O obisku mislim,
               da je bil to primeren obisk v primernem času po vzpostavitvi premirja. Znotraj
               Evropske unije smo ministri na zadnjem srečanju GAERC-a veliko govorili o tem, da je
               treba podpreti to začasno premirje, da je potrebno podpreti Egipt, ki si prizadeva
               vzpostaviti to medpalestinsko spravo, se pravi spravo med Abasom, palestinskimi
               oblastmi na eni strani in Hamasom, ki ima dejansko upravo v Gazi na drugi strani in
               zato mislim, da je obisk prišel v pravem trenutku in tudi prinesel prava
               sporočila.</p>
            </sp>
            <sp xml:id="SDT5-OZZP-Nujna-008-2009-02-16.sp5">

               <speaker>PREDSEDNIK IVO VAJGL:</speaker>

               <p>Hvala lepa, gospod minister. Besedo bi dal še predstavniku urada predsednika
               republike, gospodu veleposlaniku Dušanu Snoju. Prosim, gospod Snoj.</p>
            </sp>
            <sp xml:id="SDT5-OZZP-Nujna-008-2009-02-16.sp6">

               <speaker>DUŠAN SNOJ:</speaker>

               <p>Hvala lepa za besedo. Jaz bi težko dodal k temeljnim dejstvom, ki jih je že navedel
               gospod minister, morda na kratko samo dve, tri zorne kote iz perspektive urada
               predsednika republike. Ta obisk v Gazi oziroma na zahodnem bregu ni bil niti ad hoc
               niti ne vem kakšna ..<stage>/nerazumljivo./</stage>.. odločitev, pred tem se je predsednik
               posredoval po telefonu z egiptovskim predsednikom Mubarakom, s palestinskimi
               sogovorniki, tudi z gospodom Solanom iz Sveta Evrope. Ta sestanek je bil v naprej
               napovedan, šlo je za odprto vabilo, ki naj bi bilo realizirano 8. januarja, vendar je
               bil takrat predsednik palestinskih oblasti Abas v New Yorku, kot veste je bilo
               predstavljeno na kasnejši datum, 30. januar. Zakaj je ta akcija stekla? Zakaj je tudi
               potem se predsednik odločil za ta obisk v času tik po konfliktu v Gazi? Predvsem
               zaradi časovne naglice. Kot veste je 2. marca v Kairu tako imenovani zgodovinski
               dogodek kot ga opisujejo Egipčani, to bo ena največjih donatorskih konferenc v
               zgodovini, samo dve arabski državi, se pravi Saudska Arabija, Kuvajt naj bi namenili
               za humanitarno pomoč v Gazi okrog 1,2 milijardi dolarjev, Slovenija je tam, kot sem
               razumel, predstavljena in zastopana na visoki ravni, tam je bil navzoč tudi francoski
               predsednik..., egiptovski...in tako naprej. Na kratko morda. Cilj obiska predsednika
               republike na zahodnem bregu ni bila mediacija, šlo je za izraz podpore, izraz solidarnosti palestinskim
               oblastem in predsedniku Abasu, ki je nekakšna garancija za rešitev krize skozi
               normalno pot, to je pot vlade, nacionalne enotnosti in medpalestinskega dialoga. Kaj
               ponuja Slovenija, kaj prispeva urad predsednika republike? Slovenija ponuja
               ekspertizo, ponuja vrhunske mednarodne izkušnje, vrhunske rezultate, v tem gradivu,
               ki ste ga dobili je to podrobno navedeno. Slovenija na nek način ponuja
               specializirano in inteligentno pomoč, ne milijon ali milijarde evrov, seveda bo dala
               začetno pomoč, vendar bi potem na to pomoč lahko dobili dodatna sredstva, predvsem na
               tem velikem sestanku, na veliki donatorski konferenci v Kairu. V petek je predsednik
               oziroma urad zbral 15 veleposlanikov držav donatork v Sloveniji v diplomatskem zboru,
               držav, ki so že v tem področju, ki imajo izkušnje in ki imajo rezultate in lahko
               rečem, da sklep tega sestanka je bil, da bodo veleposlaniki poslali priporočila
               svojim zunanjim ministrom, da v naslednjem obdobju, predvsem pa potem
               namesto...<stage>/nerazumljivo./</stage>.. v Kairu dobijo morebitne pozitivne rezultate oziroma da
               se s tistim denarjem, ki bo namenjen za humanitarno pomoč da tudi del sredstev za te
               slovenske projekte, urad predsednika republike je dal konkretno pobudo za humanitarno
               akcijo in je dal tudi neke vrste začetni impulz. Vse ostalo je potem navedeno v
               gradivu. Humanitarne dejavnosti se bodo usklajevale z Vlado Republike Slovenije.
               Zunanje ministrstvo bo tisto, ki bo igralo centralno vlogo, ki bo koordiniralo celo
               aktivnost. So na terenu samem težave, ki pa se bodo verjetno v naslednjih tednih
               zmanjšale predvsem zaradi obeh volitev, ene so v Izraelu, ene so potem kasneje v
               Palestini...<stage>/nerazumljivo./</stage>.. ozemlju in ko se bodo odprli ti prehodi, crossingi.
               Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp7">

               <speaker>PREDSEDNIK IVO VAJGL:</speaker>

               <p>Hvala lepa. Hvala lepa ministru in predstavniku urada predsednika države. Preden
               odprem razpravo bi mogoče rekel samo nekaj besed kot odgovor oziroma komentar. Ta
               odbor je nekajkrat že v novem sklicu obravnaval probleme vezane za krizo na Bližnjem
               vzhodu in lahko ugotovim, da smo za to temo pokazali veliko zanimanje, sprejeli smo
               tudi posebno izjavo v zvezi s položajem v Gazi in se na ta način odzvali na
               občutljive reakcije tudi slovenske javnosti ob humanitarni in siceršnji katastrofi,
               ki se je kazala v Gazi in problem je brez dvoma še vedno odprt. Že na tej obravnavni
               je bila na odboru izražena tudi podpora dejavnosti predsednika republike in dana tudi
               spodbuda, da bi Slovenija 
               glede na bogato izkušnjo in reputacijo predsednika republike na multilateralnem
               področju, posebej v okviru aktivnosti Združenih narodov, da bi lahko Slovenija mogoče
               igrala tudi nekako bolj izpostavljeno vlogo v poskusih za reševanje humanitarne krize
               in morebiti tudi v okviru Evropske unije ter zavezništva Nato, tudi ko gre za
               reševanje političnega problema na Bližnjem vzhodu. Tako da je pravzaprav ta dejavnost
               predsednika republike dobila vnaprej podporo in spodbudo na tem odboru.</p>
               <p>Zdaj bi pa odprl razpravo. Želi kdo razpravljati? Prosim, gospod Juri.</p>
            </sp>
            <sp xml:id="SDT5-OZZP-Nujna-008-2009-02-16.sp8">

               <speaker>FRANCO JURI:</speaker>

               <p>Hvala, predsednik. Pridružujem se tem besedam predsednika odbora. Mi smo na tem
               odboru že mnogokrat razpravljali o tragediji v Gazi in tudi sam sem že izrazil
               podporo dejanju predsednika republike, kajti gre, če se ne motim, za prvi tovrstni
               obisk iz Evropske unije na palestinskih ozemljih po prenehanju oziroma po
               vzpostavitvi premirja med Gazo in Izraelom. Obisk je bil celo pomembnejši od tistega,
               kar lahko na prvi pogled razumemo. Gre tudi za obisk, kjer je predsednik izrazil zelo
               jasno podporo palestinskim oblastem. Obisk, ki prihaja pred volitvami na palestinskih
               ozemljih, kjer se lahko zgodi Hamas, torej zmaga Hamasa. Vsi opazovalci opozarjajo na
               to. Ta morebitna zmaga ima dvojno plat. Po eni strani izpostavlja dejstvo, da je
               Hamas subjekt, s katerim, kakorkoli že, bo treba komunicirati. In mislim, da je bilo
               to večkrat rečeno tudi na tem odboru. Hamas je političen in vojaški dejavnik, ki žal
               uporablja tudi metode, ki niso v skladu z mednarodnimi konvencijami, tudi
               teroristične metode. Ampak to je znak obupa, ki ga lahko obvladujemo le z
               vzpostavitvijo pogojev za trajni politični dialog, tudi s Hamasom.</p>
               <p>Osebno podpiram vsa prizadevanja, ki so zapisana v tem dokumentu. Torej mislim, da
               gre za pomemben korak vključevanja Slovenije v humanitarno pomoč tej regiji. Žal se
               ponavlja zelo paradoksalna zgodba, in to je zgodba stalne pomoči Evropske unije
               palestinskim oblastem, ki se izjalovi vsakič, ko pride do napetih odnosov, do vojn in
               do fizičnega rušenja teh naporov. Torej, ta možnost še obstaja, če ne bo prišlo tudi
               ob dejstvu, da se premiki dogajajo na relaciji Združenih držav in Izraela, če bo
               prišlo do ključnega in pomembnega premika v odnosu do tega vprašanja in do večjega
               angažiranja nove ameriške administracije. Vse kaže, da bo do tega novega prizadevanja
               prišlo. Če ste prebrali nedavno objavljen intervju z bivšim predsednikom ZDA Jimmyjem
               Carterjem, mislim, da je tam podana ključna ocena - to so odnosi z Izraelom in
               Palestinci, po drugi strani odnosi zahoda oziroma Evropske unije, Združenih držav z
               Iranom.  Gre za začaran krog,
               kjer bo dejansko treba vzpostaviti neko ravnotežje in tudi dialog s tistimi subjekti,
               ki jih smatramo za nedialoške in ki bodo lahko zagotoviti tole <q>"road map"</q> do miru. V
               Izraelu je medtem prišlo do volitev in izida volitev, ki seveda za enkrat ne kaže, da
               bi prispevali k izboljšanju stanja, zato bo prizadevanje Evropske unije in znotraj
               Evropske unije tudi naše države toliko bolj pomembno.</p>
               <p>Torej, jaz še enkrat izražam maksimalno podporo temu obisku, tem predlogom in hkrati
               predlagam, da bi delegacija tega Odbora za zunanjo politiko v čim krajšem roku
               obiskala Gazo in se tudi sama soočila s stanjem na terenu, se pogovarjala z vsemi
               akterji in prispevala k vzpostavitvi tistih minimalnih pogojev za nadaljnji dialog.
               Med temi pogoji je tudi umik Hamasa iz tistega znamenitega stališča kjer ne priznava
               obstoja Izraela. Nekateri namigi, ki prihajajo tudi s strani te palestinske
               organizacije, kažejo na to, da bi s pragmatično politiko morda dosegli tudi jasno
               priznanje izraelskega sogovornika na drugi strani. Pri tem pa menim, da izolacija
               Hamasa ne bi prispevala k izboljšanemu stanju. Torej, če lahko kje pomagamo, pomagamo
               tudi tako, da v dialogu z vsemi palestinskimi organizacijami skušamo doseči minimalno
               medsebojno zaupanje in medsebojno priznanje za to, da se Gaza ne zgodi več.</p>
               <p>Torej, podpora in sugestija temu odboru, da v okviru lastnih pristojnosti lahko
               postori nekaj več, tudi z neposrednim dialogom z involviranimi stranmi.</p>
               <p>Hvala.</p>
            </sp>
            <sp xml:id="SDT5-OZZP-Nujna-008-2009-02-16.sp9">

               <speaker>PREDSEDNIK IVO VAJGL:</speaker>

               <p>Hvala lepa, gospod Juri.</p>
               <p>Želi še kdo razpravljati?</p>
               <p>Prosim gospod Jerovšek.</p>
            </sp>
            <sp xml:id="SDT5-OZZP-Nujna-008-2009-02-16.sp10">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Lep pozdrav vsem.</p>
               <p>Iz tega poročila o obisku predsednika republike v Ramali na vzhodnem bregu je nekako
               razvidno, kot da je bil izraziti namen tega obiska humanitarni del obiska. To sedaj
               nekoliko odstopa od neposrednih poročil v trenutku obiska, ki se je zgodil nekoliko
               nepričakovano. Pravzaprav so opazovalci takrat pričakovali, da gre za neko
               posredovanje v aktualni krizi. Kolikor sem lahko razbral iz današnjega nastopa
               gospoda ministra, takšnih namenov ta obisk ni imel. Je pa tudi res, kot je moj
               predgovornik rekel, da gre za prvi tovrstni obisk in da bilo zaradi tega tudi
               nekoliko presenečenja. Kajti s tem je Slovenija na nek način izskočila iz okvira
               usklajevanja znotraj Evropske unije.  Sedaj, takšne stvari imajo lahko pozitivne, včasih pa tudi ne samo
               pozitivne posledice, kajti znalo bi se zgoditi, da si je s tem tudi zaprla določena
               vrata za nadaljnja posredovanja ali aktivnost. V zvezi s tem bi vprašal: Zakaj je,
               tako kot so tudi poročale agencije in naši poročevalci, se gospod predsednik izognil
               obisku tudi pri izraelskih oblasteh? Kajti bili smo seznanjeni tudi iz sporočil, da
               se to doslej praktično še ni zgodilo, da bi nek suveren ali pa neki visoki
               predstavnik neke države, glede na to, da itak mora iti skozi izraelsko ozemlje, ne
               imel razgovora z obema stranema. S tem zna biti, da si je Slovenija zaprla določena
               vrata v Izraelu. Mi pa vemo, da mirovna posredovanja in tudi mirovna prizadevanja
               nikoli ne morejo zaobiti obeh strani. Enostranska mirovna prizadevanja so po pravilu
               v naprej obsojena na neuspeh.</p>
               <p>Sedaj drugo, glede humanitarne pomoči in humanitarnih prizadevanjih, so hvalevredna,
               vedno. Seveda bi pa vprašal, kakšna so bila pravzaprav poročanja palestinske strani,
               glede na to, da je Slovenija že doslej bila precej humanitarno aktivna v Palestini,
               saj je namenila 200 tisoč evrov pomoči že v preteklem letu in je, 27. marca lani je
               takratni zunanji minister obiskal Ramalo in izročil tudi ček za 50 tisoč evrov
               rehabilitacijskemu centru Abu Raya pri Ramali. To se pravi, da Slovenija ima
               pravzaprav te kontakte navezane. In me zanima ali so te navezave, ki se sedaj
               predlagajo, pravzaprav nadgradnja teh povezav. Se strinjam, da se tudi naše
               institucije vključijo, vidimo tukaj ta institut za rehabilitacijo. Tam je
               predsednikov svetovalec bil do takrat, ko je šel predsednik, kabinet, direktor, tako
               da verjetno zelo dobro pozna te možnosti. In te odgovore bi na nek način želel
               dobiti. Seveda bi pa rekel tudi, pravzaprav vzgibi za ta obisk, glede na to, da je
               palestinskemu predsedniku 9. januarja potekel mandat, da se je mnogim opazovalcem
               zdelo nenavadno obisk pri predsedniku, ki je praktično že prekoračil legis latur<stage>(?)</stage>
               mandat, kako ocenjujete takšno odločitev? Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp11">

               <speaker>PREDSEDNIK IVO VAJGL:</speaker>

               <p>Hvala lepa gospod Jerovšek. Besedo ima gospod Ziherl.</p>
            </sp>
            <sp xml:id="SDT5-OZZP-Nujna-008-2009-02-16.sp12">

               <speaker>MILENKO ZIHERL:</speaker>

               <p>Hvala lepa še enkrat. Vsekakor so dobre vsakršne spodbude oziroma aktivnosti, ki
               prinašajo mir, stabilnost, demokracijo in vse pozitivne človeške vrednote na to
               nemirno področje. Sam sem nekoliko presenečen, da je bil poudarek le ne humanitarnem
               delu, kjer v bistvu so bile že neke utečene smernice.  Vsekakor smo danes slišali, da so neke nove dodane
               vrednosti, so neke možnosti, kjer se da pomagati Palestincem. Vendar se mi še vedno
               postavlja vprašanje drugega dela, to je politični del, kajti na tem področju je
               potrebna zelo aktivna politika, dolgotrajna politika in politika počasnih korakov
               oziroma rezultati kažejo na počasne korake pri izboljšanju. In me najprej zanima -
               torej, del odgovora sem že dobil, da je obisk potekal glede na odprto povabilo,
               vendar me najprej zanima, na kakšni osnovi oziroma kakšna je koordinacija aktivnosti
               oziroma napotil, usmeritev z zunanjim ministrstvom. To bi bila prva zadeva.</p>
               <p>Potem politični del. Za politični del je skrajno neprimeren termin. Kot smo slišali,
               je palestinskemu vodstvu potekel mandat in ponavadi so takrat možni samo tako
               imenovani tekoči posli. Torej kakšnih večjih, bolj zavezujočih strateških dolgoročnih
               dogovarjanj ni možno. Razen tega so ravno tudi sedaj v Izraelu volitve. Torej, v
               bistvu je na obeh straneh, ki bi ju kazalo obiskati, kot je že kolega Jerovšek
               ugotovil, obiskati bi vsekakor kazalo tudi izraelsko stran, vendar na obeh straneh v
               tem času ni bilo ustreznih sogovornikov, kajti glede na to, da je povsod potekel
               mandat, se ni nič vedelo, kaj bo za naslednja štiri oziroma ne vem koliko časa imajo
               mandat, kdo bo prevzel vodenje obeh strani. Če ne greš na to sprto območje k obema
               stranema, se nekako vsiljuje primerjava z našo bližnjo soseščino. Kaj bi bilo, če bi
               gospod Ahtisaari hodil, recimo, samo h Kosovarjem pa ne bi obiskal tudi srbske strani
               oziroma uravnotežil obiske na obeh sprtih straneh. Mimogrede, zasledil sem v medijih,
               da bo srbska skupščina zasedala na kosovskem teritoriju, kar pomeni, da vsaka
               skupščina zaseda na svojem teritoriju, torej že spet lahko pride na Kosovu do nekih
               napetosti.</p>
               <p>Pa da se vrnem nazaj, nekaj čisto tehničnih zadev. Omenili ste razminiranje.
               Razminira najlažje tisti, ki je mine postavil, kajti on ima načrt razminiranja in ni
               treba nekih tretjih strokovnjakov, ki gredo s tehnično opremo sicer še vedno nekoliko
               na ugibanje in v nevarnost. In lahko, če so to Izraelci, naj Izraelci razminirajo, če
               so Palestinci, naj Palestinci.</p>
               <p>Presenetila me je tudi omemba nevladnih organizacij na palestinski strani. Pa bi
               želel, če je možno, kakšno podrobnejše pojasnilo, kakšne so nevladne organizacije, s
               čim se ukvarjajo in kje lahko, morda tudi če je v Sloveniji ekvivalentna
               organizacija, da stopi v stik in pomaga na to vroče področje prinesti oziroma
               prispevati k stabilizaciji in miru. Toliko zaenkrat. Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp13">

               <speaker>PREDSEDNIK IVO VAJGL:</speaker>

               <p>Hvala lepa. Tu imam še prijave, prijavo gospoda Anderliča in gospoda Petka, pa potem
               gospod minister odgovorite. Prosim, gospod Anderlič, imate besedo.</p>
            </sp>
            <sp xml:id="SDT5-OZZP-Nujna-008-2009-02-16.sp14">

               <speaker>ANTON ANDERLIČ:</speaker>

               <p>Mislil sem, da se bomo zadovoljili z informacijo in da razprave o tej informacije ne
               bo, in lahko bi se tudi na ta način te točke lotili. Ampak ker je razprava odprta in
               je bilo nekaj stvari poudarjenih, ki  po mojem presegajo in to informacijo in tudi sam namen obiska gospoda
               predsednika na teh področjih. Gre po mojem za to, da je predsednik ocenil, da je
               prav, da se odzove takoj, da se odzove takrat, ko je Izrael, vi se boste spomnili, na
               tem odboru smo o tem dobili informacijo oziroma smo razpravljali, ko je Izrael zaprl
               meje za humanitarno pomoč, kar je edinstven primer v zgodovini, da nekdo tako potepta
               mednarodno pravo in vse, kot je to naredil Izrael takrat in je bila na vidiku in
               humanitarna in siceršnja kriza velikih razsežnosti. In morali bi ločiti stvari, ki so
               po mojem prepričanju bile predvsem v tem svojstvu in tukaj povezovati vse stvari,
               tudi druge in misliti, da lahko z nekim takim obiskom to tudi prejudiciramo do te
               meje, da je to neko mirovno posredovanje itn. Ta obisk je po mojem prepričanju, bil
               zelo koristen in je imel določene omejitve, ni pa mogel iti v vse tisto kar se tukaj
               govori.</p>
               <p>Mislim, da je to dober prispevek Republike Slovenije kot nek vzorčen prispevek, kako
               se je treba odzvati takrat, ko do neke take situacije pride. Še toliko bolj, ker
               Republika Slovenija ni zmogla se pridružiti članicam, torej državam, ki so v okviru
               prvih odzivov, v okviru sveta za človekove pravice se postavile zelo jasno na stran
               tistih, ki so obsodili to, nekateri so rekli celo agresijo. Vi veste, da so se
               pojavljale mnoge ideje, od tega, da se prekine trgovsko sodelovanje z Izraelom, da se
               predvsem prepove ali pa onemogoči trgovanje z vojaško opremo, orožjem in podobne
               stvari. Mi smo se, po mojem prepričanju, ne mi ampak predsednik države na osnovi
               tistega kar je tudi odbor počel na eni, dveh sejah, odločili za eno najboljšo pot.
               Nismo se vmešavali ne v eno ne v drugo politiko, če lahko tako rečem, kajti dejansko
               nihče ne more negativno oceniti tudi ne katerikoli evropski sogovornik, takrat ko se
               neka država odzove s humanitarno pomočjo, z nekim posredovanjem itn. Tukaj na tem
               odboru so bile nekatere stvari celo izpostavljene kot mogoče, da bi še celo
               nadgradili to vlogo predsednika države, torej gospoda Danila Türka v teh zadevah,
               ampak kot rečeno, jaz bi v tem trenutku se zadovoljil z informacijo, ki je povsem v
               kontekstu tistega, kar je bilo nujno narediti v prvem koraku; ljudem pomagati s
               humanitarno pomočjo in jaz verjamem, da so se meje za dostavo te pomoči tudi zaradi
               tega bolj odprle, je tudi to potegnilo za seboj tudi aktivnosti, tako mednarodnih
               organizacij kot nekaterih drugih držav. Daleč od tega in tukaj bi pa resnično se zelo
               ostro postavil, da bi to lahko pomenilo kakršnokoli zapiranje vrat Republike
               Slovenije do, recimo, evropskih institucij ali pač nekaterih drugih držav. To pa,
               gospod Jerovšek, se mi zdi da je šlo predaleč in v primeru, ko gre za humanitarno
               pomoč, za akcijo, ki je bila in mislim, da je to tisti  vzorčen primer, kako bi bilo prav v takem primeru
               ravnati in jaz pravim, vse zadovoljujem s tem kar je bilo povedano. Nasprotno,
               pozitivno sem presenečen, kako, na kakšen način je tako vlada kot tudi predsednik
               države usklajeno reagiral v tej akciji zelo hitro, učinkovito in mislim, da bo treba
               tudi naprej tako delovati. Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp15">

               <speaker>PREDSEDNIK IVO VAJGL:</speaker>

               <p>Hvala lepa. Besedo ima gospod Petek. Replika, gospod Jerovšek.</p>
            </sp>
            <sp xml:id="SDT5-OZZP-Nujna-008-2009-02-16.sp16">

               <speaker>JOŽEF JEROVŠEK:</speaker>

               <p>Kolegu Anderliču bi predlagal, da drugič pozorno posluša. Jaz o zapiranju vrat do
               Evropske unije nisem govoril. Ampak sem pa vprašal ali si s tem Slovenija ni morebiti
               zaprla kakšnih vrat v Izrael pri posredovanju v bodoče. In ravno zaradi tega, kar ste
               tudi omenil, da je pa to prvi tovrstni obisk, je pa kolega Juri govoril, da je bil
               nekaj posebnega. Ravno zaradi tega sem spraševal, zakaj gospod predsednik ni v obliki
               neke mirovne misije obiskal tudi Izrael. Kot ste rekel, zaprte meje v Gazi. Mi se vsi
               zavedamo, da to ni bilo možno samo enostransko odpirati teh meja iz Ramale. Da bi jih
               verjetno bilo potrebno, da s tem morda poznamo logiko, politiki, Izrael ni postal
               bolj benevolenten do tega, če se ne posreduje pri obeh straneh. Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp17">

               <speaker>PREDSEDNIK IVO VAJGL:</speaker>

               <p>Hvala lepa. Besedo ima gospod Petek.</p>
            </sp>
            <sp xml:id="SDT5-OZZP-Nujna-008-2009-02-16.sp18">

               <speaker>MIRO PETEK:</speaker>

               <p>Hvala lepa za besedo. Tukaj je bilo decidirano rečeno, da to ni bil at hoc obisk, se
               pravi, da je bil to obisk v duhu vladne uredbe o usklajevanju zunanje politične
               aktivnosti Republike Slovenije. Se pravi, da je bil ta obisk usklajen z Vlado
               Republike Slovenije. Žal pa ne vemo, kakšna je ta vladna uredba. Kaj ta vladna uredba
               določa in kaj v njej piše, zato bi predlagal, da bi na eni od prihodnjih sej bil ta
               odbor za zunanjo politiko seznanjen s to vladno uredbo, s katero naj bi se
               usklajevale aktivnosti tudi treh predsednikov. Če je ta uredba označena z oznako
               Interno, potem se naj ta oznaka umakne oziroma o tej se s to uredbo seznanimo na
               zaprti seji. Mislim, da je prav, če na eni strani post-festum govorimo o nekem
               obisku, da je prav, da se pred tem seznanimo tudi o tem, kakšne obiske, kakšno
               zunanje-politično aktivnost načrtujejo predsednik vlade, predsednik države in
               predsednik Državnega zbora. Takrat bomo lahko poslanci tudi videli kateri obiski so
               načrtovani, usklajeni, kateri obiski v tujini pa so at hoc. Hvala.</p>
            </sp>
            <sp xml:id="SDT5-OZZP-Nujna-008-2009-02-16.sp19">

               <speaker>PREDSEDNIK IVO VAJGL:</speaker>

               <p>Hvala lepa gospod Petek. Želi še kdo besedo? <stage>(Nihče.)</stage> Potem bi mogoče samo, predno
               dam besedo, zaključno gospodu ministru, rekel da predlog, ki ga je dal poslanec Juri,
               se mi zdi dovolj tehten. Mogoče je primerno, da ob nekem času, ki ga bo treba šele
               videti kdaj in tako, ampak gotovo bi bilo primerno, če bi kakšna manjša delegacija
               odbora obiskala in to tako Izrael kot palestinsko območje, seveda v skladu s
               prioritetami in vsemi ostalimi stvarmi, na katere smo danes, o katerih moramo danes
               voditi računa. Prav tako mislim, da je primeren predlog gospoda Petka, da se odbor
               seznani z vsemi dokumenti, ki usklajujejo  delovanje na zunanje političnem področju vseh pooblaščenih
               predstavnikov Republike Slovenije. In tretje, sem se mislil tudi jaz nekako oglasiti
               na temo. Jaz ne verjamem seveda, da je Slovenija s takšnim obiskom predsednika
               Republike kakorkoli ravnala v nasprotju z načeli enotne evropske zunanje in varnostne
               politike, ampak nasprotno, ta politika se sestoji iz kreativnega soglasja pravzaprav
               dejavnosti, ki jih delajo, ki jih razvijejo države. In je seštevek to učinkovita
               politika Evropske unije. Tako, da mislim, da takšna pobuda predsednika Republike ima
               lahko samo pozitiven odmev in je lahko prispevek k nekemu splošnemu razumevanju in
               problema in tudi kreiranju neke skupne politike.</p>
               <p>Želi še kdo? Če ne, gospod minister, dajem vam besedo.</p>
            </sp>
            <sp xml:id="SDT5-OZZP-Nujna-008-2009-02-16.sp20">

               <speaker>SAMUEL ŽBOGAR:</speaker>

               <p>Hvala lepa gospod predsednik. Bi nadaljeval tukaj kjer ste vi končali. Obisk je bil
               popolnoma usklajen na dveh ravneh. Najprej znotraj vlade in samim Ministrstvom za
               zunanje zadeve. V bistvu je Ministrstvo za zunanje zadeve usklajevalo cel obisk in
               pripravljalo program preko svojih predstavništev v Tel Avivu in Ramali. Obisk je bil
               tudi popolnoma usklajen znotraj Evropske unije. Predsednik se je sam slišal po
               telefonu tako s Solano in se pogovarjal o tem obisku in o primernosti tega obiska in
               Solana mu je potrdil, da je v tem trenutku vsaka podpora predsedniku Abasu in
               palestinski oblastem dobrodošla in potrebna. Predsednik se je pred obiskom usklajeval
               tudi s predsednikom Egipta, Mubarakom po telefonu in z generalnim sekretarjem OZN-a,
               ravno tako, Ban Kimunom in z vsem strani je dobil podporo, da gre v ta obisk oziroma,
               da se ta obisk izpelje. Do obiska je prišlo po lanskem obisku predsednika Abasa v
               Sloveniji. Zelo uspelem obisku in povratnem povabilu. Predstavnik urada je že
               pojasnjeval, da so se datumi premikali zaradi obveznosti Abasa. Prvotni namen je bil
               in želja predsednika je bila, da obišče tudi delovno Izrael. In smo usklajevali neke
               termine, na koncu se pa ni izšlo, ker je predsednik Izraela ravno v tistem času bil v
               Davosu, tako da ni bilo možno srečanje s predstavniki Izraela. Obisk ni imel namen
               posredovanja v krizi. Napačne so bile določene medijske interpretacije, da predsednik
               Slovenije posreduje v krizi, v krizi posredujejo druge države, posreduje predvsem
               Egipt, zelo je vključena tudi Turčija, vključena je bila Evropska unija preko
               predsedujoče, preko Solane in tudi preko francoskega predsednika, ki je veliko takrat
               bival v regiji. Ni bil, v nobenem trenutku ni bil namen slovenskega predsednika, da
               posreduje v tej krizi. Namen obiska je bil, prvič, kot sem že poudaril, politična
               podpora palestinskim oblastem in humanitarni vidik. Humanitarno, pravilno ste, se
               spomnim, gospod Jerovšek, da je Slovenija že v preteklosti in že kar tradicionalno
               gradi to humanitarno podobo v zunanji politiki in je tudi v lanskem letu veliko
               donirala palestinskim oblastem.  Minister je lani obiskal Ramalo in takrat poklonil denar
               za rehabilitacijski center. In v bistvu nadgrajujemo, tudi ta pobuda, ki je,
               nadgrajuje to, kar je bilo prej narejeno. Tako da se iščejo poti tudi vzpostavitve in
               nadaljevanja sodelovanja s tem rehabilitacijskim centrom v Ramali. Obstajajo pa tudi
               še neki kontakti s podobnim rehabilitacijskim centrom v Jordaniji, s katerim pa ima
               ITF že vzpostavljeno sodelovanje.</p>
               <p>Nevladne organizacije. Tu zdaj nimam seznama, s katerimi nevladnimi organizacijami se
               je sestal, in tudi na pamet se zdajle ne spomnim. Pa bi prosil, če lahko naknadno...
               <stage>/Oglašanje v ozadju./</stage> Ne, to so bile palestinske nevladne organizacije v Ramali, bile
               so tudi mednarodne. Sestal se je tudi s predstavnikom UNRVA posebej, potem pa še s
               temi nevladnimi organizacijami, to se pravi, od humanitarnih do političnih, do...
               <stage>/nerazumljivo/</stage>. Bolj podrobno pa lahko kasneje, ker nimam tega podatka sedaj
               tukaj.</p>
               <p>Razminiranje. Od teh humanitarnih predlogov, mislim, da so najbolj razdelani predlogi
               rehabilitacije otrok in posttravmatična oskrba otrok. Mislim, da so to predlogi, na
               katerih se najbolj dela. Glede razminiranja je Mednarodni sklad za razminiranje v
               kontaktu z OZN, ki je nekako za to zadolžen, UNMAS, se pravi, <q>"Main Action Center"</q>
               Združenih narodov. Ne gre toliko za protipehotne mine kot za eksplozivne ostanke
               vojne, vključno s kasetnim strelivom, eksplozivnimi letalskimi bombami in raketami.
               Običajno naš sklad ne sodeluje neposredno v razminiranju, niti naši ljudje ne
               sodelujejo. Naš sklad običajno sodeluje pri zbiranju sredstev in objavljanju razpisov
               in potem izboru partnerjev, ki opravljajo na terenu takšno razminiranje.</p>
               <p>Predsedniku Abasu je potekel mandat 9. januarja. Hkrati pa po ustavi, palestinski,
               morajo potekati istočasno parlamentarne in predsedniške volitve. Zato je soglasje
               znotraj Palestine kot tudi Arabske lige in Kvarteta, da predsednik Abas nadaljuje
               svoj mandat do volitev, do katerih naj bi prišlo v naslednjem letu. Kot tak je bil
               sprejet znotraj Arabske lige, v Evropskem parlamentu pred desetimi dnevi, tako da
               nihče nima nekih problemov z legitimnostjo predsednika Abasa; mislim, da se to v
               mednarodni skupnosti sprejema.</p>
               <p>Mislim, da sem odgovoril na večino vprašanj. Hvala.</p>
            </sp>
            <sp xml:id="SDT5-OZZP-Nujna-008-2009-02-16.sp21">

               <speaker>PREDSEDNIK IVO VAJGL:</speaker>

               <p>Hvala lepa, gospod minister. Želi še kdo besedo? Če ne, zaključujem razpravo.</p>
               <p>Predlagam, da glasujemo o predlogu sklepa: Odbor se je seznanil z informacijo o
               uradnem obisku predsednika republike dr. Danila Türka na palestinskih ozemljih,
               Ramala, 30.1.2009.</p>
               <p>Kdo je za to, da se sprejme takšen sklep? <stage>(11 članov.)</stage> Je kdo proti? <stage>(Nihče.)</stage> </p>
               <p>Prehajamo na <title>2. TOČKO DNEVNEGA REDA - ZAHTEVA POSLANSKE SKUPINE SLS ZA SKLIC
                  NUJNE SEJE ODBORA ZA ZUNANJO POLITIKO.</title>
               </p>
               <p>Poslanska skupina Slovenske ljudske stranke je 10. februarja na odbor naslovila
               zahtevo za sklic nujne seje z obravnavo točke dnevnega reda <q>"Sklep o nepriznavanju
               predpisov Republike Hrvaške, ki kršijo ozemeljsko celovitost Republike
               Slovenije"</q>.</p>
               <p>Predlog sklepa o nepriznavanju predpisov Republike Hrvaške, ki kršijo ozemeljsko
               celovitost Republike Slovenije, je bil v parlamentarno proceduro vložen 9. februarja
               2009. Gradivo ste prejeli s sklicem seje. Ali želi predlagatelj besedo? Prosim,
               gospod Presečnik.
               </p>
            </sp>
            <sp xml:id="SDT5-OZZP-Nujna-008-2009-02-16.sp22">

               <speaker>JAKOB PRESEČNIK:</speaker>

               <p>Hvala lepa za besedo, gospod predsednik. Spoštovani gospod minister, kolegice in
               kolegi, predstavniki ministrstva, predstavniki sredstev obveščanja! Moram uvodoma
               poudariti, da v Poslanski skupini Slovenske ljudske stranke podpiramo članstvo
               Hrvaške tako v Natu kot v Evropski uniji, to smo vedno poudarjali in iskreno to tudi
               tako mislimo. Obžalujemo pa, da Odbor za zunanjo politiko ob razpravi ob sprejemu
               protokola o sprejetju vključevanja Hrvaške v Nato ni sprejel enega dodatnega sklepa,
               ki smo ga predlagali ali kakorkoli korigiranega tega dodatnega sklepa, ki bi bil kot
               dodatni sklep lahko sprejet tudi na seji Državnega zbora takrat, ko je Državni zbor
               ratificiral omenjeno pogodbo in smo bili zaradi tega prisiljeni, da smo glasovali
               proti ratifikaciji. Ocenjujemo v poslanski skupini, da je v interesu zaščite
               ozemeljske celovitosti Republike Slovenije o postopku pristopanja tako v EU kot tudi
               v Zvezo Nato pomembno, da Državni zbor sprejme ob ratifikaciji tudi ustrezen sklep.
               Glede na to, da je že na sestanku predsednikov vseh parlamentarnih strank pred
               nedavnim bil dosežen dogovor, da pripravi zunanje ministrstvo neko strategijo,
               strategijo podobno resoluciji o meji s Hrvaško, ki jo mi v poslanski skupini že kar
               nekaj let, mislim, da že skoraj celo desetletje vlagamo vsakokrat v novem mandatu,
               vendar nikoli ni niti priložnosti niti interesa, da kakršnekoli dokumente v zvezi s
               tem v parlamentu, v slovenskem parlamentu tudi sprejmemo. Dogovor je bil in mi se
               tega dogovora držimo, da z resolucijo ne tiščimo na sejo Državnega zbora, da ne
               zahtevamo obravnave te resolucije na seji Državnega zbora, ker zunanje ministrstvo
               oziroma Vlada pripravlja nek dokument, ki bo reševal podobno vsebino, vendar dogodki
               gredo naprej, hrvaška politika ni pripravljena očitno za nobene pogovore z Republiko
               Slovenijo glede reševanja meje, mi pa tudi ne pripravimo nobenega dokumenta, ki bi ga
               v Državnem zboru v ta namen sprejeli. Zato smo, glede na to, da zaradi poslovniških
               določil nismo  mogli
               predlagati tega dodatnega sklepa na seji Državnega zbora, smo ga ob potrditvi na seji
               Državnega zbora ob ratifikaciji predložili v naknadno obravnavo tudi sklep, ki je s
               tem povezan. Torej, v tem sklepu precej govorimo o tem, da je zaradi zaščite
               slovenskih interesov prestopanja Republike Hrvaške k severnoatlantski pogodbi, da
               Državni zbor sprejema sklep v katerem govorimo, da Republika Slovenija ne priznava
               predpisov Republike Hrvaške, s katerimi se krši teritorialna celovitost Republike
               Slovenije in spreminja stanje na kopnem ter na morju na dan 25.6.1991 s posebnim
               poudarkom na to, da je Slovenija na ta dan imela neomejen dostop na odprto morje in
               med drugim poleg drugih nerešenih problemov meje tudi nadzirala celoten piranski
               zaliv, zaselke na levem bregu Dragonje in ozemlje na levem bregu Mure pri Hotizi. No,
               poglavitni del tega sklepa in predlagamo, da ta sklep Odbor za zunanjo politiko tudi
               sprejme, ga posreduje v obravnavo in sprejem tudi Državnemu zboru. Sami smo na seji
               Državnega zbora razpravljali tudi v smeri, da bi sprejem nekega takšnega sklepa
               bistveno zmanjšal možnosti predlaganja oziroma zbiranja podpisov za razpis naknadnega
               referenduma, ki ni v interesu, se strinjamo, ni v interesu Republike Slovenije niti v
               našem interesu in menimo, da bi bila na ta način zmanjšana možnost naknadnega
               referenduma, za katerega ne bomo zbirali podpisov v stranki in se bomo v stranki,
               seveda v primeru, da Državni zbor oziroma Odbor za zunanjo politiko našega predloga
               ali kakorkoli korigiranega predloga, ki bi šel v pravo smer, seveda se bomo potem
               odločali ali bomo podpirali eventualno referendum ali ne, to kar je pogosto zadnje
               dni tudi vprašanje.</p>
               <p>Jaz bi zaključil s tem, da predlagam Odboru za zunanjo politiko, da ta sklep sprejme,
               ga posreduje naprej v obravnavo Državnemu zboru in priporoča Državnemu zboru, da ga
               tudi sprejme. Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp23">

               <speaker>PREDSEDNIK IVO VAJGL:</speaker>

               <p>Hvala lepa, gospod Presečnik. Zakonodajno-pravna služba je dne 13.2. podala mnenje k
               predlogu sklepa. Ali želi predstavnik Zakonodajne službe besedo? Ne želi. Obveščam
               vas, da ste zdaj dobili na mizo tudi predlog za amandma odbora. Opravičujem se vam
               zato, ker je prišel relativno pozno, to je posledica tega, kot ste sami videli v
               preteklih dneh, da je bila v pripravo te seje v kar se da veliki meri, mogoče
               nekoliko preveliki meri, vključena najširša javnost in moje stališče kot
               predsedujočega odbora je bilo, da se o vsebini amandmaja oziroma sklepa, ki bi ga
               sprejel odbor ne razpravlja v javnosti, ampak na tej seji odbora, zato smo tudi ta
               predlog amandmaja razdelili na seji. Prosim, proceduralno, gospod Bevk.</p>
            </sp>
            <sp xml:id="SDT5-OZZP-Nujna-008-2009-02-16.sp24">

               <speaker>SAMO BEVK:</speaker>

               <p>Hvala lepa, gospod predsednik. Imel bi samo vprašanje za kolega Presečnika. Ali sedaj
               obravnavamo sklep, ki smo ga dobili v pisni obliki, ki ima dva odstavka ali
               obravnavamo sklep, ki ste ga prebrali v svojem uvodu?  Namreč, v uvodu niste prebrali drugega odstavka
               vašega sklepa, kjer piše: <q>"delovanje hrvaške kopenske vojske in vojne mornarice na
               teh področjih Republika Slovenija ne dovoljuje."</q></p>
               <p>Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp25">

               <speaker>PREDSEDNIK IVO VAJGL:</speaker>

               <p>A proceduralno? Jaz bi namreč rad dal... Ja, prosim lepo.</p>
            </sp>
            <sp xml:id="SDT5-OZZP-Nujna-008-2009-02-16.sp26">

               <speaker>JAKOB PRESEČNIK:</speaker>

               <p>No, jaz sem povzel predlog sklepa, ki smo ga dali v pisni obliki. Jaz sem rekel, da
               podajam glavni poudarek iz tega sklepa, tako, da velja sklep, ki smo ga korektno
               vložili v parlamentarno proceduro.</p>
            </sp>
            <sp xml:id="SDT5-OZZP-Nujna-008-2009-02-16.sp27">

               <speaker>PREDSEDNIK IVO VAJGL:</speaker>

               <p>Hvala lepa.</p>
               <p>Dovolite da dam besedo zunanjemu ministru gospodu Samuelu Žbogarju, ki bo podal
               mnenje v imenu Vlade k predlogu sklepa, ki ga je dala Slovenska ljudska stranka.</p>
               <p>Prosim.</p>
            </sp>
            <sp xml:id="SDT5-OZZP-Nujna-008-2009-02-16.sp28">

               <speaker>SAMUEL ŽBOGAR:</speaker>

               <p>Hvala lepa, gospod predsednik.</p>
               <p>Jaz bi se potem opredelil do obeh predlogov sklepov. V imenu Vlade lahko rečem, da
               predlog besedila, kot ga je predlagala poslanska skupina oziroma skupina poslancev
               Slovenske ljudske stranke, da v predloženem besedilu, kot ga imamo, in v danih
               okoliščinah mislimo, da ni primerno. Ne izključujemo pa primernost drugačnega sklepa
               in sklep, ki ste ga predlagali mislimo, da bi lahko bil primeren. Vlada je večkrat,
               in lahko tudi tokrat ponovno poudarim, da menimo, da meja med državama še ni dokončno
               in sporazumno določena ter da sta se obe strani zavezali, da bosta do dokončne in
               sporazumne rešitve tega vprašanja spoštovali teritorialni status quo oziroma
               ozemeljski status quo, kot je obstajal na dan njune osamosvojitve. Lahko ponovimo, da
               je Hrvaška po osamosvojitvi obeh držav storila več enostranskih dejanj, s katerimi je
               skušala spremeniti omenjeno stanje oziroma prejudicirati mejo med državama. Vlada
               Republike Slovenije je zoper vsa hrvaška enostranska dejanja ustrezno protestirala in
               tako na mednarodnopravni ravni zaščitila interese Republike Slovenije. Razumemo, da
               je iz obrazložitve, ki jo poslanska skupina daje, razumemo, da je tudi namen same
               poslanske skupine bil podoben. Se pravi, da ob ratifikaciji nato pogodbe oziroma
               Protokola o vstopu Hrvaške k Washingtonski pogodbi, da se reagira na te enostranske
               poskuse. Posebej ker so bili znotraj pogajanj o Evropski uniji predstavljeni nekateri
               dokumenti z orisanimi mejami, ki so zelo neposredno prejudicirali in poskušali
               problem vnesti v pogajanja z Evropsko unijo, zato smo pred ratifikacijo na željo
               poslancev tudi omogočili vpogled v nato dokumente, kjer se je ugotovilo, da takšnih
               prejudicov tam ni, ampak hkrati razumemo zaskrbljenost in željo, da se tudi ob
               ratifikaciji Nato opozori na ta problem. In mislimo, da v kolikor se vzdržimo na
               reakcijo na te, v kolikor ostanem v tem okviru, se pravi da reagiramo na poskuse teh
               prejudicov, da je potem lahko to primerno in se lahko naredi na način, kot ste
               predlagali vi predsednik, v svojih sklepih.</p>
               <p>Jaz bi opozoril še na tri zadeve. Prvič, da predpisi, to kar tudi vladna služba za
               zakonodajo in tudi služba za zakonodajo Državnega zbora opozarja, da predpisi tujih
               držav na slovenskem ali kateremkoli ozemlju ne morejo veljati, in zato da predpisi
               ene države v drugi državi nimajo nobenega pravnega učinka in zato tudi takšni
               predpisi niso podvrženi priznavanju ali izrecnemu nepriznavanju.  Dal bi pa še dva komentarja. Eno je, da vrh
               Nato bo potekal v začetku aprila. To je pomemben vrh Nata, na katerem bo Nato
               praznoval, obeležil 60-letnico svojega obstoja. To je vrh, kjer se bodo na novo
               vzpostavljali odnosi med Evropo in Združenimi državami Amerike po izvolitvi Obame. To
               bo prvi obisk nove ameriške administracije oziroma predsednika v Evropi in to bo tudi
               vrh, kjer naj bi prišlo do nadaljnje širitve zavezništva. Mi pričakujemo in upamo, da
               bo ta vrh zaznamovan z začetkom teh novih odnosov med Evropo in Združenimi državami
               in da ne bo zaznamovan z manjšo krizo zaradi zamujene ratifikacije s strani Slovenije
               glede Hrvaške. Vložitev pobude za referendum, kar je popolnoma legitimna pravica, bi
               celotno časovnico dokončanja ratifikacijskega procesa v Sloveniji zelo otežila, če ne
               onemogoči.</p>
               <p>Naprej bi dal samo še komentar, da po dveh ali več neuspelih poskusih reševanja meje,
               tako bilateralno, s sporazumom Drnovšek-Račan 2001, kot preko skupine pravnikov, ki
               naj bi pripravili elemente sporazuma o odločanju pred sodnim organom, je trenutno na
               mizi predlog Evropske komisije za mediacijo. Ta se trenutno kaže kot edini realen in
               edini, ki lahko pripelje do rešitve pred zaključkom pogajanj Hrvaške z Evropsko
               unijo. Slovenija sodeluje pri teh pogovorih kot konstruktiven partner in sprejemanje
               neprimernih izjav ali celo oteževanje ali onemogočanje vstopa Hrvaške v Nato bi
               vsekakor škodovalo Sloveniji v teh pogovorih, če jih ne bi morda celo onemogočil.
               Mislim, da si vsi želimo poiskati pot k rešitvi mejnega problema, mejnega vprašanja s
               Hrvaško. Rešitev, če do nje pridemo, bo v prihodnje odpravila probleme s temi
               prejudici in enostranskimi dejanji. Mislim pa, da se moramo vsak zase in vsi skupaj
               vprašati in razmisliti, katera je tista pot, ki vodi k rešitvi, in katere so tiste
               aktivnosti, ki utrjujejo položaj Slovenije na tej poti. Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp29">

               <speaker>PREDSEDNIK IVO VAJGL:</speaker>

               <p>Hvala lepa, gospod minister. Odpiram razpravo. Predlagam, da razpravljamo o predlogu
               sklepa Slovenske ljudske stranke in predlogu amandmaja odbora, ki ga imate ravno tako
               na mizi. Prosim za prijave. Gospod Petek.</p>
            </sp>
            <sp xml:id="SDT5-OZZP-Nujna-008-2009-02-16.sp30">

               <speaker>MIRO PETEK:</speaker>

               <p>Hvala lepa. Osebno pozdravljam napore Slovenske ljudske stranke za reševanje tega
               vprašanja. Vendar imam glede zadnjega odstavka predloga sklepa mali zadržek. Ta sklep
               se glasi takole, zadnji odstavek: <q>"Delovanje hrvaške kopenske vojske in vojne
               mornarice na teh področjih Republika Slovenija ne dovoljuje."</q> Se pravi, da dovoljuje
               delovanje policije in da dovoljuje delovanje vojnega letalstva. Zakaj so tu izločeni
               nekateri rodovi hrvaške vojske in seveda policija? Zaradi tega mislim, da je ta del
               sklepa invaliden in bi ga bilo treba ustrezno popraviti.</p>
            </sp>
            <sp xml:id="SDT5-OZZP-Nujna-008-2009-02-16.sp31">

               <speaker>PREDSEDNIK IVO VAJGL:</speaker>

               <p>Hvala lepa. Želi še kdo razpravljati? Gospod Juri.</p>
            </sp>
            <sp xml:id="SDT5-OZZP-Nujna-008-2009-02-16.sp32">

               <speaker>FRANCO JURI:</speaker>

               <p>Hvala, predsednik. Torej, pri 
               vseh teh razpravah se mi poraja vtis, da v zadnjih mesecih ali tednih se nahajamo v
               nekakšnem krču. Navdihuje nas stalno nek duh preganjavice. Bojimo se, da bi ob vsakem
               koraku, ob vsaki odločitvi izgubili to, kar nam je po našem mnenju dano. Pozabljamo
               pa, da obstajajo določene norme pri diplomatskem bontonu in pri diplomatskih
               pogajanjih. Zato imam vtis, da bi s sprejetjem take deklaracije, take spremne izjave,
               kot jo predlaga Ljudska stranka, naleteli na očitek drugih, torej Evropske unije in
               tudi drugih članic Nata, da oponašamo pravzaprav hrvaške grehe in da skušamo nekako
               vnesti v ta pogajanja nek prejudic z izjavo, ki je v bistvu že rešitev samega vozla.
               Da bi bila to rešitev, ki bi sprožila na drugi strani odziv, reakcijo in verjetno
               tudi na strani tistih, ki si zdaj prizadevajo za mediacijo, ki si prizadevajo za
               rešitev, kjer nobena od strani ne bi izgubila in kjer bi vsi pridobili pač občutek,
               da Slovenija dejansko, kot je povedal minister, po nepotrebnem zapleta.</p>
               <p>Predlog amandmaja odbora pa ima to prednost, da hkrati odločno zagovarja to, kar smo
               vedno zagovarjali, da je treba upoštevati in spoštovati status quo na dan
               osamosvojitve. Da ni mogoče sprejeti nobenih korakov, ki kakorkoli že prejudicirajo
               ta status quo, in hkrati ne bi dal povoda nobenemu, da Sloveniji očita tisto, kar mi
               očitamo Hrvaški. Žal smo v času izsiljevanj, ultimatov, diktatov, mislimo, da se tako
               rešijo problemi. V Evropi se tako ne morejo rešiti problemi. Problemi se rešujejo s
               trezno glavo, racionalno in z diplomatsko metodologijo, ki edina lahko preventivno
               prepreči zaostrovanja, ki bi bila na koncu škodljiva za nas, za naše nacionalne
               interese. Torej, sam menim, 
               da bi bilo morda najbolje, če ne bi pri tem sprejeli nobene izjave, kajti te izjave
               so za notranjo uporabo, mi sami sebe prepričujemo o zadevi, ki nam je jasna. Želimo
               pa verjetno poudariti tudi navzven in povedati našim partnerjem v Natu in Evropski
               uniji, da ta problem obstaja. In razumem to izjavo, takšno kot jo predlaga odbor
               oziroma predlagatelj, da s tem v bistvu pospešimo vse nadaljnje korake, ki so
               potrebni za to, da se v čim krajšem času razreši ta mejni vozel. Kot je povedal
               minister, in mislim, da je to pravi pristop, obstaja okvir mediacije. Smo v zelo
               delikatni fazi. Odstopanje od naših zavez, mednarodnih, v tem trenutku bi verjetno
               sprožilo plaz kritik in verjetno tudi političnih dejanj, ki bi Sloveniji verjetno
               škodovala. Tega si ne želimo, mislim, da si ne želi nihče, tudi ne predlagatelji
               druge izjave, tudi ne morebitni predlagatelji referenduma.</p>
               <p>Glede referenduma pa je jasno, da nekateri referendumi so, jaz bi rekel kar
               nemoralni. Takrat, ko politika želi nalagati na pleča državljank in državljanov
               problem, ki ga je sama politika zakuhala, se nahajamo pred nemoralnim dejanjem s
               strani politike. Ta Državni zbor ima kvalificirano večino, ki glasuje za pomembne
               nacionalne zadeve. V tem primeru za ratifikacijo Natovega protokola potrebujemo
               dvotretjinsko večino. To je bila politična odločitev tega Državnega zbora, prav
               zaradi tega, da bi jamčili nek nacionalni konsenz ali vsaj nekaj podobnega
               nacionalnemu soglasju za take pomembne odločitve. Če kljub temu zdaj želimo prenesti
               na državljanke in državljane tako odgovornost in spraviti narod proti narodu, potem
               bi bila to neodgovorna politika.</p>
               <p>Zato izkoriščam ta trenutek in pozivam predlagatelje za zbiranje podpisov za
               referendum, naj prepustijo Državnemu zboru, ki je najvišji izraz parlamentarne
               demokracije in volje državljanov v političnih okvirih, ki so ustavni, pri takih
               vprašanjih, kot so mednarodni odnosi in odnosi s sosednjimi državami, vendarle tisto
               možnost, da zaupanje, ki je bilo vloženo v poslanke in poslance tega Državnega zbora,
               se izrazi tudi z dvotretjinsko večino. Mi smo že glasovali o tem. Če želimo še jasno
               jamstvo, ki je naše jamstvo in naše sporočilo tujini, imamo možnost to postoriti na
               način, ki ne bo nakopal na račun Slovenije nobenih zamer. Vsi bodo razumeli, kaj
               hočemo povedati, kaj smo v tem besedilu povedali; mislim, da je to dokaj jasno
               besedilo. In torej, kar se mene tiče, jaz seveda podpiram ta predlog.</p>
            </sp>
            <sp xml:id="SDT5-OZZP-Nujna-008-2009-02-16.sp33">

               <speaker>PREDSEDNIK IVO VAJGL:</speaker>

               <p>Hvala, gospod Juri. Besedo ima gospod Pukšič.</p>
            </sp>
            <sp xml:id="SDT5-OZZP-Nujna-008-2009-02-16.sp34">

               <speaker>FRANC PUKŠIČ:</speaker>

               <p>Hvala lepa. Kolegice in kolegi, lep pozdrav ministru in ostalim sodelavcem!
               Pravzaprav mislim, da bi kakšen takšen dokument v obliki sklepa, resolucije ali
               kakorkoli že ga imenujemo, lahko bil sprejet v Državnem zboru že zdavnaj in bi mogoče
               nekatere stvari olajšal.</p>
               <p>Dejstvo je, da je treba predvsem na politični ravni narediti to, da ne bo zgledalo,
               da sta naroda med sabo skregana. Predvsem to, da ne bo zgledalo, da en narod drugemu
               hoče nekaj preprečevati. In prepričan sem, da med narodoma ni nič narobe. Je pa
               seveda zelo narobe med hrvaško politiko. Jaz sem vesel, da - mimogrede, strinjam se s
               tistim, kar je kolega Petek rekel, da je treba tudi tisti odstavek nekoliko
               dopolniti. Sem pa vesel, da vendarle končno v Državnem zboru ugotavljamo, in tudi v
               tem predlogu amandmaja odbora je zapisano, da je Hrvaška storila številna  enostranska dejanja in sprejela
               takšne pravne akte v katerih spreminja ozemeljsko, torej status squo na dan
               osamosvojitve. Torej končno in prvič pravzaprav bomo v Državnem zboru sprejeli nekaj
               takšnega oziroma že v sprejetem tistem sporazumu Drnovšek - Račan, je bilo za
               Slovenijo jasno in seveda za vse izvršilne veje oblasti, da je odprta pot do
               mednarodnih voda za Slovenijo to kar je bilo tudi alfa in omega in od tega Slovenija
               nima za kaj odstopati, ker je to njeno, enostavno. In takšne zaveze, sprejete v
               Državnem zboru ali na najvišji politični ravni, kjer se določa platforma zunanje
               politike, seveda ni zavezujoča za sosednjo državo, torej drugo državo, je pa vsekakor
               zavezujoča za lastno, torej za izvršno vejo oblasti v tisti državi. In s tem
               dokumentom, s sprejetim tem, dopolnitvijo predloga sklepa, ki ga je pripravila
               Ljudska stranka, bom rekel zelo pozno pa vendarle nekako stvari spravljajo v neko
               normalno mejo in seveda, daje vladi tudi, če hočete, ne opomin, ampak ukor, da z
               nekakšnim predlogom, čeprav je dolgo časa bilo to napovedovano, ni prišla z
               resolucijo oziroma s kakšnim predlogom že pred vsem tem kar se je dogajalo. Če bi se
               to zgodilo, bi bilo v parlamentu še večje število poslancev, ki bi glasovali za vstop
               v Nato, torej za Hrvaško, ker tudi tisti, ki niso tam glasovali, ne nasprotujejo
               Hrvaški, da vstopi v eno ali drugo integracijo, ampak tako kot je prvenstvena naloga
               vsakega gospodarja, skrbeti za zemeljsko celovitost, torej tistega kar pač ima. Tako
               je seveda prvenstvena naloga Državnega zbora skrbeti za zemeljsko celovitost
               Republike Slovenije in nobene pravice nimamo to zapraviti. Preveč tega je že bilo.
               Zato sem seveda vesel, da je končno prišlo do te razprave tukaj, čeprav nekoliko
               pozno.</p>
            </sp>
            <sp xml:id="SDT5-OZZP-Nujna-008-2009-02-16.sp35">

               <speaker>PREDSEDNIK IVO VAJGL:</speaker>

               <p>Hvala lepa gospod Pukšič. Besedo ima gospod Anderlič.</p>
            </sp>
            <sp xml:id="SDT5-OZZP-Nujna-008-2009-02-16.sp36">

               <speaker>ANTON ANDERLIČ:</speaker>

               <p>Lepo pozdravljeni! Najprej si ob takih nujnih sejah postavimo vprašanje, kaj
               pravzaprav počnemo in kakšen je cilj vaje. Dejstvo je, da imamo drugič ponovljen
               predlog sklepa in se tako rekoč tretjič ukvarjamo s popolnoma enakim predlogom
               sklepa. Enkrat na OZP-ju, kjer smo že glasovali in ta predlog zavrnili in seveda na
               seje Državnega zbora, ko je bil vložen v nasprotju s poslovnikom in ga sploh nismo
               obravnavali, ampak je bilo pojasnjeno, da je treba iti v novo proceduro. Pri tej
               stvari me pravzaprav moti, ker vem, da tako v Slovenski ljudski stranki kot v zavodu,
               25. junij in drugod, kjer se ukvarjajo s tem sklepom, da je drugi sklep ali tretji,
               več kot očitno nesprejemljiv za njih same in za vse njihove pravne svetovalce, ko
               govorijo o vojski. Ne, da bi morali nadgraditi, kdo vse ne sme vstopiti in kdo ne sme
                   sodelovati, ampak je to v
               nasprotju s tistim kar pravzaprav s to pristopno pogodbo Hrvaške z Zvezo Nato sploh
               počnemo. In me pravzaprav navdaja to vse skupaj z nekim nelagodjem, zakaj pravzaprav
               Slovenska ljudska stranka in pač tisti, ki so sodelovali pri tem, ne popravijo sklepa
               ali pa ne gredo korak naprej in tiste stvari odpravijo, ki niso sprejemljivo, konec
               kocev tudi za njih same. Razumem, da bi jih zadovoljilo to, sprejetje nekega sklepa.
               Gospod Presečnik je tukaj bil zelo širok, odprt, da ali spremenjenega sklepa, pa bi
               bilo vendarle dobro, če bi šli po neki vrsti. Vlada je rekla, da besedilo o
               predloženem tekstu ni primerno za nadaljnjo obravnavo ali pač ga ne sprejema kot
               tisto kar bi bilo smiselno sprejemati. V tem trenutku imamo na mizi še predlog
               amandmaja. Jaz bi rad, da gremo naprej, ker mi ni do tega, da bi samo zavračali
               nekatere sklepe, ki niso sprejemljivi, ampak da preprosto naredimo kaj
               konstruktivnega, in da ne bomo jutri spet spreminjali, zato me pravzaprav zanima v
               tej razpravi ali je ta predlog amandmaja na poti k tem kompromisom, kar bi pogojevalo
               na drugi strani tudi za ustavitev ali preusmeritev vaših aktivnosti pri referendumski
               pobudi, k temu, da bi pač rekli, vračamo se nazaj na politični parket, vračamo se v
               formo, ki je dosegla do sedaj vrhunec z 2/3 večino v parlamentu. Naslednji korak so
               in seveda priznavamo Republiki Hrvaški s tem, da bo lahko povabljena v Zvezo Nato na
               aprilskem vrhu in ne postavljamo tega dejstva pod vprašaj, kajti s tem, če ne bomo
               tako ravnali in če boste aktivno sodelovali pri zbiranju podpisov, vemo kje smo z
               roki in kam nas to pelje. Mislim, da bi bilo to koristno za to razpravo, da se zelo
               odprto in konstruktivno tukaj pogovarjamo. Šele na tej osnovi bi verjetno potem tudi
               lahko rekli, prav Slovenija ima nesporno jasna stališča kar se tiče vprašanje meja,
               kar se tiče vprašanje nerešenih vprašanj med državama in če sem prej rekel, da se
               vračamo na parket politike, politika se bo tudi dogovorila in odločila, verjetno brez
               referenduma ali bo mogoče ta izhodišča za mediacijo ali kakšno drugo obliko, jaz
               tukaj ne izključujem tudi kakšne druge oblike, predvsem zaradi tega, ker je v pol
               pretekli ali pa v krajši zgodovini bilo kar nekaj zadev, od Bleda do nekaterih drugih
               dogovorov, pogovorov s Hrvaško stranjo in slej kot prej tega ne moremo razrešiti
               drugje kot v slovenski in v hrvaški politiki.  Jaz res ne bi rad videl, da bi to zdaj pripeljalo v res neko
               blokado, kjer pa ko se enkrat zgodi referendum , se je potem mnogo težje ukvarjati s
               tistimi vprašanji, ki so dejansko na mizi.</p>
               <p>Skratka, jaz bi zdaj rad slišal mnenje, tudi predlagateljev, ali vztrajajo na tem
               sklepu, ki je bil podan. Imamo mnenje Zakonodajno-pravne službe, imamo mnenje Vlade,
               ki je nesporno in imamo tudi vedenje o tem, da vi pravzaprav ponavljate dvakrat ali
               imate tretjič isti sklep. Ali je nastala kakšna evolucija pri tem, da se lahko
               pogovarjamo še o čem drugem? Jaz, kot sem že na tisti seji OZP-ja rekel, kar se tiče
               zadnjega sklepa, da ga niti slučajno ne morem podpreti, ker gre za temeljno
               nerazumevanje same Zveze Nato in teh sistemov kolektivne varnosti, kjer sodelujejo te
               armade. Konec koncev imamo v Sloveniji izkušnjo, kjer je bila skupna
               slovensko-italijanska-madžarska vaja pred kratkim na slovenskih tleh in tako naprej,
               in se to vzorno sodeluje. In bi res rad, da gremo naprej.</p>
               <p>Hvala.</p>
            </sp>
            <sp xml:id="SDT5-OZZP-Nujna-008-2009-02-16.sp37">

               <speaker>PREDSEDNIK IVO VAJGL:</speaker>

               <p>Hvala lepa, gospod Anderlič.</p>
               <p>Gospod Presečnik, imate besedo.</p>
            </sp>
            <sp xml:id="SDT5-OZZP-Nujna-008-2009-02-16.sp38">

               <speaker>JAKOB PRESEČNIK:</speaker>

               <p>Hvala lepa.</p>
               <p>Očitno sem dobil neka vprašanja. Jaz bi najprej rad odgovoril kolegu Juriju, da nas
               ne preganja, da vsaj nas, mi nimamo nobene preganjavice, kar se tega tiče in da se je
               treba bati očitkov drugih članic Nata. Hrvaška se očitno nič ne boji, nobenih očitkov
               in korak za korakom utrjujejo to mejo, ki so si jo zastavili ali jo celo malo
               pomikajo proti Sloveniji in si lastijo nekatere sporne, za nas sicer nesporne, za
               Slovenijo nesporne dele slovenskega ozemlja, pa si jih kar lepo lastijo pa zaradi
               tega nimajo nobene preganjavice.</p>
               <p>Drugič, kolegu Anderliču bi rekel to, da gredo ti predlogi sklepov v neko smer, ki je
               prava, ni pa; ta amandmaja, se opravičujem; mi smo danes zjutraj detajlno prebrali,
               ker smo ga danes zjutraj dobili, mnenje zakonodajno, sekretariata zakonodajne službe
               v katerem govori tudi o tem, da kot sklep ni primeren, vendar pa po naši presoji je
               dobro, da Državni zbor sprejme sklep, ne pa kakšen drug dokument, resolucijo ali kaj
               podobnega. Jaz mislim, da si moramo prostor za resolucijo ali kakšen dokument na
               višjem nivoju le <q>"prišparati"</q> za takrat, ko bomo sprejemali neko resolucijo v
               Državnem zboru in ki jo mi predlagamo že 10 let, pa nismo dobili s strani, niti te,
               niti prejšnjih, niti nobene do zdaj, zeleno luč ali pa pripravljenost, da pri tej
               resoluciji tudi sodelujemo in jo primerno sooblikujemo. Tako da o tem, da mi s tem sklepom ponavljamo enkrat
               in drugič in tretjič, mi ne ponavljamo, ampak očitno Odbor za zunanjo politiko prvič
               pred obravnavo ratifikacije se ni bil pripravljen na ta način pogovarjati, kot se
               pogovarjamo danes. Ni bil pripravljen kakorkoli spreminjati ali sooblikovati ali
               dopolnjevati ta predlog. Zaradi tega ponavljamo, vsi, kolega Anderlič, ne samo
               Poslanska skupina Slovenske ljudske stranke, vse poslanske skupine ponavljamo to
               razpravo, za katero žal niste bili pripravljeni pred 14 ali koliko dnevi, približno
               nekaj takšnega.</p>
               <p>Torej, kar se tiče amandmaja na amandma odbora. Kot rečeno, seveda gre v pravo smer,
               gre tudi v to, da upošteva tudi mnenje Zakonodajne službe, vendar ne določa, ne
               vsebuje nekega bistvenega elementa tega našega sklepa, to je, da natančno opredelimo
               nekatere stvari, ki smo jih opredelili v prvem odstavku in da določimo tiste točke,
               kjer pa gre nesporno za slovensko ozemlje. Zaradi tega predlagamo, ker je ta amandma
               vložen in smo v tem času tudi pripravili amandma na amandma odbora, ker gre naprej
               razprava očitno predvsem na ta amandma, ki nam je bil posredovan na mizo, v katerem,
               torej s tem amandmajem na amandma predlagamo, da se tretji odstavek nadaljuje s
               tekstom, da se na koncu namesto pike naredi vejica in govorimo naprej: <q>"ko je
               Slovenija imela neomejen dostop na odprto morje in med drugim nadzirala celoten
               Piranski zaliv, zaselke na levem bregu Dragonje in ozemlje na levem bregu Mure pri
               Hotizi."</q> Torej, predlagam, da odbor; jaz ga bom zdaj dal predsedniku, da službe
               razmnožijo; da obravnavamo tudi ta amandma na amandma, ki je pripravljen s strani
               odbora, kot amandma odbora.</p>
               <p>Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp39">

               <speaker>PREDSEDNIK IVO VAJGL:</speaker>

               <p>Hvala lepa, gospod Presečnik.</p>
               <p>Besedo ima gospod Jerovšek.</p>
            </sp>
            <sp xml:id="SDT5-OZZP-Nujna-008-2009-02-16.sp40">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Prijavil sem se v trenutku, ko sem hotel kolegu Presečniku postaviti podobna
               vprašanja, kot jih je postavil tudi kolega Anderlič pred mano. Namreč, sedaj iz
               odgovora gospoda Presečnika vidim, da se pravzaprav pomikamo v neko pravo smer. Tako,
               da trdno upam, da bomo tukaj sprejeli neko izjavo, ki bo zadovoljila vse. In seveda,
               gospoda Presečnika ob enem sprašujem, če je to pomikanje v pravo smer tudi napoved
               tega, da odstopajo od napovedi referenduma?</p>
               <p>Seveda pa moram reči, da bi v vsakem primeru, kateremkoli tem dokumentu morala biti
               navedena tudi Brionska izjava. Namreč, ne bi bilo prav, da bi se mi izognili navedbi
               Brionske izjave z 10. junija 2005. Ker, ta Brionska izjava je zelo trdno reafirmirala
               stanje na dan 25. 6. 1991 in vsi vemo, da se je Republika Hrvaška šele pozneje
               zavedla da je to tako močan dokument, ki Republiki Sloveniji pred mednarodnimi
               inštitucijami daje pomembne argumente in pomembno težo. Glede na to, da je bil zdaj podan nov amandma, ki je
               tudi nekoliko izpiljen del iz prvega odstavka predloga Slovenske ljudske stranke.
               Mislim, da bi zdaj lahko bila ta umestitev Brionske izjave v drugem ali tretjem
               odstavku, seveda obakrat ko se omenjajo ta enostranska dejanja oziroma datum in
               poskusi kršitve ozemeljske celovitosti. V tej povezavi mora biti omenjena Brionska
               izjava.</p>
               <p>Zdaj, moram pa reči, da je ta razprava pravilna in primerna in da je prav, da Odbor
               za zunanjo politiko o tem razpravlja. Nikakor se tudi ne strinjam, da bi se to
               označevalo, kot nek krč ali preganjavico Slovenije. Namreč, jaz mislim, da v tem
               trenutku je v krču kvečjemu Hrvaška, zaradi tega, ker je dala Evropski uniji neke
               dokumente niso sprejemljivi in je Slovenija uveljavila svoje legitimne pravice.
               Seveda pa ob tem vedno poudarjamo, da sta Evropska unija, pristop Hrvaške k Evropski
               uniji in tisti dokumenti in vstop Republike Hrvaške v zavezništvo Nato dve ločeni
               zadevi. Tako, da je prav da neko izjavo, ki jo bomo očitno sprejeli, to razpravo
               glede ratifikacije in sprejema Republike Hrvaške dokončamo tudi v parlamentu. Jaz sem
               proti temu, da bi v Sloveniji nekdo dejansko povzročal nek krč, ki bi bil vnaprej
               nesmoteren za Republiko Slovenijo.</p>
               <p>Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp41">

               <speaker>PREDSEDNIK IVO VAJGL:</speaker>

               <p>Hvala lepa, gospod Jerovšek.</p>
               <p>Besedo ima gospod Györek.</p>
            </sp>
            <sp xml:id="SDT5-OZZP-Nujna-008-2009-02-16.sp42">

               <speaker>MIRAN GYÖREK:</speaker>

               <p>Hvala za besedo, gospod predsednik. Spoštovani prisotni.</p>
               <p>Stališče Slovenske nacionalne stranke glede vstopa Hrvaške v Nato so splošno znana.
               Tako slovenski, kot hrvaški in evropski javnosti, zato jih tukaj ob tej priložnosti
               ne bi ponavljal, niti utemeljitev in razlogov za ta stališča. Bi pa nekaj povedal v
               zvezi s predlaganim sklepom.</p>
               <p>Sklep ljudske stranke načeloma podpiramo. Tudi ne nazadnje danes meni tukaj vročen ta
               amandma odbora. Razlika med njima je, v bistvu sta oba več ali manj deklarativne
               narave. kaj jaz vem, tudi če ju sprejmemo to Hrvaške ne bo prisililo, da bi
               spremenila svoje početje, da bi se umaknila iz zasedenih slovenskih ozemelj oziroma
               da bi prenehala izvajati jurisdikcijo na slovenskem ozemlju, tako pri Hotizi, kakor
               tudi v Piranskem zalivu. Veseli bi bili, če bi sklep ljudske stranke vseboval tudi
               to, kar sem pravkar povedal, ampak amandma odbora, bi lahko rekel, da je v bistvu
               samo bolj prefinjena diplomatska dikcija taiste vsebine sklepa in potemtakem na nek
               način sprejemljiva.  Ne morem
               pa, da ne bi ob tej priložnosti povedal nekaj v zvezi z ocenami gospoda Jurija, zelo
               pavšalnimi ocenami glede referendumske pravice in njegovega razumevanja instituta
               referenduma. Navaja, da bi eventualni referendum predstavljal nemoralno zahtevo - ja,
               kaj pa je to zdaj?! Referendum, pobuda, zahteva za referendum, da je nemoralna? Ja,
               saj je to verjetno najvišja oblika demokracije. Ja, kaj pa potem o referendumih za
               delovni čas prodajalk v trgovinah? Zdaj, ko pa gre tu za bistvene nacionalne interese
               Republike Slovenije, za interese, ki bodo imeli dolgoročne posledice za obstoj naše
               države in življenja vseh Slovencev, pa naj bi bila pobuda za referendum nemoralna!
               Ja, kaj takega, gospod Juri! In še nadalje obtožujete, da bi bila takšna pobuda
               oziroma sam referendum samo prenos odgovornosti na ljudstvo. Ja, tega pa res ne
               razumem. In pa da je kriva za to stanje politika, tu bi se pa z vami strinjal. Samo
               pozabili ste povedati, katera politika je kriva za takšno stanje, s katerim smo se
               sedaj soočili. In pravite, da zdaj politika prenaša to breme in odgovornost na
               ljudstvo. To vašo obrazložitev bi pa res želel slišati. Toliko za zdaj, uvodoma.
               Hvala, ker ste me poslušali.</p>
            </sp>
            <sp xml:id="SDT5-OZZP-Nujna-008-2009-02-16.sp43">

               <speaker>PREDSEDNIK IVO VAJGL:</speaker>

               <p>Hvala lepa. Besedo ima gospod Kontič. Še prej ima repliko gospod Juri.</p>
            </sp>
            <sp xml:id="SDT5-OZZP-Nujna-008-2009-02-16.sp44">

               <speaker>FRANCO JURI:</speaker>

               <p>Kolegu poslancu Györeku moram nekaj pojasniti, saj mi je postavil zelo jasno
               vprašanje. Ko sem govoril o nemoralnosti tovrstnih referendumov, sem imel v mislih
               dejstvo, da v Evropi, pa tudi v Natu takšnega referenduma ni nikoli bilo. Bili so
               referendumi o vstopu v Nato, o vstopu v Evropsko unijo, o evropski pogodbi. Torej,
               referendumi so bili vedno naperjeni oziroma namenjeni odločanju o lastni usodi nekega
               naroda ali o dokumentu, ki zadeva tudi interese in usode tega. Ampak nikoli nisem
               zasledil, da bi organizirali ali zahtevali referendum proti vstopu druge države
               članice; to bi bil zgodovinski presedan. In seveda se odpira vprašanje, ali mi,
               politiki, imamo pravico prepustiti to odločanje in to odgovornost volivkam in
               volivcem, glede na dejstvo, da so nam zaupali, so nam dali mandat. In imamo institut
               dvotretjinske večine, ki odloča o tako pomembnih vprašanjih. Samo o tem je bilo
               govora, gospod Györek. Sam tudi menim, da je institut referenduma najvišja oblika
               demokracije, ampak raje vidim izražanje tako demokratičnega odločanja o vprašanjih,
               ki zadevajo dejansko nas in ki zadevajo našo odgovornost, ne o vprašanjih, kjer
               problem izhaja iz nemožnosti, da bi politično in diplomatsko po 17 letih rešili ta
               problem. Mislim, da za spor sta vedno kriva dva. Morda je res kriva soseda bolj kot
               mi, kajti je tista, ki je vsaj tudi po tem dokumentu, ki ga bomo danes sprejeli,
               ukrepala in sprejela odločitve, ki odstopajo od dogovorjenega. Ampak ne pozabimo, da
               je odgovornost vedno vzajemna. Torej, politika naj se odloči trezno in naj
               referenduma ne zlorabi, ne izkoristi za vprašanja, ki bi postavila narod proti  narodu. Veste, to bi bila zelo
               nerodna situacija. Ko enkrat duh zapusti steklenico, ga je zelo težko ponovno
               usmeriti v tisti majhen stekleni prostor. Hvala.</p>
            </sp>
            <sp xml:id="SDT5-OZZP-Nujna-008-2009-02-16.sp45">

               <speaker>PREDSEDNIK IVO VAJGL:</speaker>

               <p>Hvala lepa. Prosim, gospod Györek želi replicirati.</p>
            </sp>
            <sp xml:id="SDT5-OZZP-Nujna-008-2009-02-16.sp46">

               <speaker>MIRAN GYÖREK:</speaker>

               <p>Ni replika.</p>
            </sp>
            <sp xml:id="SDT5-OZZP-Nujna-008-2009-02-16.sp47">

               <speaker>PREDSEDNIK IVO VAJGL:</speaker>

               <p>Gospod Györek, na žalost vam ne morem dati besede, ker ni replike na repliko. Če
               dovolite, bi bil moj komentar te zadnje razprave, da je brezpredmetno, da mi danes tu
               razpravljamo o moralnosti določene poteze ali pa referenduma. Referendum je možnost v
               našem demokratičnem sistemu; včasih nam greni življenje, ampak je legitimen in vsak,
               ki se ga poslužuje, se poslužuje ustavne pravice. Tako da podpisnikov in pobudnikov
               referenduma nikakor ne bi želel tu kvalificirati ali pa dvomiti o njihovih dobrih
               namenih v korist zaščite interesov naše države. Tako da mislim, da je bolje, da se
               tega držimo in vodimo naprej konstruktivno razpravo tako na seji odbora kot tudi
               navzven. Besedo ima gospod Kontič.</p>
            </sp>
            <sp xml:id="SDT5-OZZP-Nujna-008-2009-02-16.sp48">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovane kolegice in kolegi, predstavniki
               ministrstva, vključno z ministrom seveda! Tudi sam soglašam z oceno, da danes ni
               razprava o referendumu, čeprav se ukvarjamo s sklepi, ki gredo v smer, da bi do
               referenduma vsaj na pobudo ene izmed strank ne prišlo. Vendar soglašam s tem, da o
               referendumu danes ne govorimo.</p>
               <p>Vse razprave današnjega dne, današnje seje, pa niso odpravile dvomov, ki jih imam
               kljub vsemu pri sprejemanju tega sklepa, temeljijo pa na mnenju Zakonodajno-pravne
               službe, ki opozarja, da je sprejemanje sklepa z vsebino, ki je bila predlagana, pa
               tudi sicer vprašljivo. Tudi glede same vsebine, ki govori o vplivu Republike Hrvaške
               oziroma njenih predpisov na slovensko ozemlje, kjer jasno vemo, da nacionalni
               predpisi, pa naj bodo to sosednje države na področju druge države, ne veljajo oziroma
               nimajo veljave. Ampak tudi če to odmislimo, seveda ostaja vprašljiv sklep.</p>
               <p>Zdaj iz te razprave, ki sem jo poslušal, je moč zaznati to, da so predlagatelji za
               sklic današnje seje ugotovili, da je predlog sklepa, ki je bil predlagan kot amandma
               odbora in o katerem teče današnja razprava, primerna podlaga, zato so tudi vložili
               amandma na amandma, če sem pravilno razumel, da bi ta sklep oziroma ta amandma
               dopolnili in s tem nekako že odmislili predlog, ki je bil v osnovi vsebovan v zahtevi
               za sklic današnje seje. No,
               glede na to, da je to novost, bi predlagal in bolj kot o vsebini sem želel
               proceduralno, predsednik, da ko ta predlog amandmaja na amandma dobimo v pisni
               obliki, da nam poslankam in poslancem Socialnih demokratov odredite polurni odmor
               oziroma to možnost, da ta amandma na amandma proučimo in se do njega tudi opredelimo.
               Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp49">

               <speaker>PREDSEDNIK IVO VAJGL:</speaker>

               <p>Hvala lepa, gospod Kontič. Besedo ima gospod Bevk.</p>
            </sp>
            <sp xml:id="SDT5-OZZP-Nujna-008-2009-02-16.sp50">

               <speaker>SAMO BEVK:</speaker>

               <p>Hvala za besedo, gospod predsednik. Jaz si želim, da bi se izognili zbiranju 40.000
               podpisov za referendum glede vstopa Hrvaške v zvezo Nato. Res je 40.000 podpisov zelo
               težko zbrati, pa tudi potem, ko je enkrat referendum eventualno sklican, se te
               institucije možnostjo odločanja vseljudskega odločanja običajno udeležuje zelo majhen
               odstotek ljudi. Slovenska politika pa je v Državnem zboru ta dokument, ta protokol
               ratificirala z zavidljivo visokim odstotkom, kar 75 vseh poslank in poslancev je v
               Državnem zboru potrdilo ta protokol. To je več kot dvotretjinska večina, ki je za to
               zahtevana. Predlog je tudi bil, da naj bi o referendumu oziroma da naj bi referendum
               imeli skupaj z volitvami v evropski parlament, se pravi, da bi se kar tri mesece v
               kolikor se že do sedaj nismo pogovarjali o vstopu Hrvaške v Nato in v nekem smislu
               zastrupljali politično ozračje v Sloveniji. Ta mandata Državnega zbora in ta mandat
               Vlade Republike Slovenije bi si rajši zapomnil po uspešnem spopadu z gospodarsko in
               finančno krizo, ne pa kot obdobje permanentnega konflikta s sosednjo Hrvaško.
               Morebitna zavrnitev Hrvaške za vstop v Zvezo Nato na referendumu bi ogrozila reforme,
               ki jih je Republika Hrvaška izvedla v vojaškem sektorju in uveljavljala standarde
               Nata, oslabila bi civilni nadzor in parlamentarni nadzor nad hrvaško vojsko,
               avtomatično pa bi povečala tudi nestabilnost v širši regiji oziroma na celotnem
               Balkanu. Nobena od teh treh stvari ni v nacionalnem interesu Republike Slovenije, saj
               vstop Republike Hrvaške v Nato pomeni to, da spodbuja reforme v vojaškem sektorju
               države, ki je bila še nedavno tega v vojni na Balkanu, da povečuje civilni in
               parlamentarni nadzor nad vojsko in zagotavlja večjo stabilnost celotnega balkanskega
               področja in celotne Evrope. Zato mislim, da moramo danes narediti vse, da sprejmemo
               ustrezen sklep in se izognemo zbiranju podpisov za razpis naknadnega zakonodajnega
               referenduma. Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp51">

               <speaker>PREDSEDNIK IVO VAJGL:</speaker>

               <p>Hvala lepa, gospod Bevk. Besedo ima gospod Janez Janša.</p>
            </sp>
            <sp xml:id="SDT5-OZZP-Nujna-008-2009-02-16.sp52">

               <speaker>JANEZ JANŠA:</speaker>

               <p>Hval za besedo. Mislim, da smo lahko zdaj v razpravah kratki,  kajti potem kar je prej povedal gospod Presečnik
               kot predlagatelj današnje seje, smo bili ..<stage>/nerazumljivo./</stage>.. Tudi meni se zdi, da v
               primeru, če prvi odstavek predloga, originalnega predloga Slovenske ljudske stranke
               vključimo kot nek tretji odstavek ali pa v nadaljevanju drugega odstavka, besedilo v
               nadaljevanju drugega odstavka tega predloga predsednika odbora, da nič ne zgubimo,
               ker to kar tukaj ponavlja predlagatelj so znana dejstva o Piranskem zalivu in tako
               naprej, k večjemu zapadamo v nevarnost, da bomo kaj pozabili, ker ko naštevamo
               Piranski zaliv, pa Hotizo je treba vedeti, da je na celotni meji med Slovenijo in
               Hrvaško 14 točk, večjih točk, kjer meja ni natančno določena in če bomo zdaj našteli
               samo tri, ki so malo bolj znane, potem bo kdo rekel, da druge ne obstajajo. Še vedno
               deluje mešana komisija med obema državama za določanje teh spornih točk. Jaz bi
               apeliral na Vlado, da delo te komisije pospeši oziroma da se nekako izjasni, nikoli
               ni bilo rečeno, da se delo ne nadaljuje, ni pa bilo tudi rečeno, da se delo
               nadaljuje. Ta komisija je v skupnem interesu, še posebej je v skupnem interesu tiste
               strani, ki je zainteresirana za to, da tukaj ni konfliktov in da se spoštuje stanje
               na dan osamosvojitve, ker ko bodo sporne točke določene, potem bo tudi brionska
               izjava, ki je v tem smislu izjemno pomemben akt, ker je bil podpisan in velja,
               podpisan z obeh strani in velja za oboje in je mednarodno pravno veljaven dokument.
               Seznam teh spornih točk bo brionsko izjavo naredil operativno v celoti in v tem
               smislu bo Slovenija imela od tistega trenutka naprej tudi v rokah inštrument, da na
               nek način nadzira to stanje. Zdaj je vedno problem, ko se potem, ko državi izmenjata
               noti vsak vztraja na svojem. Ko bo enkrat spisek vseh teh spornih točk na katerega bo
               vsaka stran dala tisto kar misli sama, da je sporno, bo potem to kar piše v prvi
               točki brionske izjave v praksi določljivo in bo to možno tudi nadzirati. Prva točka
               brionske izjave pravi: Vlada Republike Slovenije in Vlada Republike Hrvaške sta se
               dogovorili, da bosta dokler ne bo dosežena dokončna rešitev mejnega vprašanja med
               državama s svojimi ravnanji spoštovali stanje na dan 25. junij 1991. In s tega
               vidika, glede na to, da je to mednarodnopravno veljaven dokument, noben zemljevid,
               noben akt, ki ga je Hrvaška producirala po 25.6.1991, ali ki ga je ali če bi ga
               Slovenija producirala v tem času, v teh postopkih bodisi mediacije bodisi ostalih
               mednarodnopravnih postopkih nima teže, ker sta se obe državi sporazumeli, da nič kar
               je nastalo potem enostavno ni vplivalo oziroma ne vpliva na določanje meje. Torej, s
               tega vidika predlagam, da v ta kombiniran tekst, ki zdaj, če sem prav razumel,
               nastaja ali pa bo nastal v tej pavzi, vključimo tudi ta stavek, ki mislim, da se zdaj
               tudi deli oziroma razmnožuje in ki omenja to pomembno dejstvo. V tem tekstu, ki je v
               prvem odstavku predloga Slovenske ljudske stranke pa mislim, da je treba popraviti
               tretjo vrstico, ker drugače bomo, mislim cel tekst je nekoliko ne dovolj precizno
               napisan, kolegi so že opozorili na drugi odstavek, ampak tukaj v tretji vrstici
               uporabljamo pojem, ki ni ustrezen, ker tukaj piše na ta dan je Slovenija imela
               neomejen dostop na odprto morje, tudi zdaj ima neomejen dostop na odprto morje,
               Hrvaška nikoli ni osporavala neškodljivega prehoda Sloveniji na odprto morje in ne
               gre za to, neškodljivo dostopno odprto morje pripada po temeljih mednarodnega prava
               vsem državam tudi če so ozemeljsko zaklenjene oziroma če drugače to ni možno. In
               slišali smo tudi v zadnjih tednih številne izjave hrvaških politikov, da to ni
               problem, to tudi ne more biti problem. Tisto, kar je Slovenija imela na dan
               osamosvojitve, je lastništvo nad delom teritorialnih voda bivše države in seveda stik
               teh teritorialnih voda z mednarodnimi vodami.  In bilo bi absurdno, da je Slovenija to imela, ko je
               bila članica SFRJ, ne bi pa tega imela, ko je članica Evropske unije. S tega vidika,
               čeprav je to druga razprava, je razumljivo tudi vztrajanje Slovenije na spoštovanju
               načela pravičnosti, bodisi v mediaciji bodisi v presoji o tem vprašanju pred
               mednarodnim pravnim interesom.</p>
               <p>Torej predlagam, da to dikcijo <q>"neomejen dostop na odprto morje"</q> dopolnimo z dikcijo
               <q>"stik teritorialnega morja z mednarodnimi vodami"</q> ali pa <q>"pravico do razglasitve
               suverenih pasov,"</q> kar je pojem v mednarodnem pravu; vsekakor pa je treba to
               formulacijo popraviti.</p>
            </sp>
            <sp xml:id="SDT5-OZZP-Nujna-008-2009-02-16.sp53">

               <speaker>PREDSEDNIK IVO VAJGL:</speaker>

               <p>Hvala lepa. Besedo ima gospod Györek.</p>
            </sp>
            <sp xml:id="SDT5-OZZP-Nujna-008-2009-02-16.sp54">

               <speaker>MIRAN GYÖREK:</speaker>

               <p>Hvala za ponovno besedo. Saj v bistvu nisem hotel replicirati gospodu Juriju glede
               vsebine njegovih izjav glede mojega imena. Saj smo kolegi zdaj že nekaj
               mesecev...</p>
            </sp>
            <sp xml:id="SDT5-OZZP-Nujna-008-2009-02-16.sp55">

               <speaker>PREDSEDNIK IVO VAJGL:</speaker>

               <p>Ne si jemati, prosim, pravice replike na repliko. Te pravice nimate.</p>
            </sp>
            <sp xml:id="SDT5-OZZP-Nujna-008-2009-02-16.sp56">

               <speaker>MIRAN GYÖREK:</speaker>

               <p>No, ja, dobro. Ampak samo toliko v vednost.</p>
            </sp>
            <sp xml:id="SDT5-OZZP-Nujna-008-2009-02-16.sp57">

               <speaker>PREDSEDNIK IVO VAJGL:</speaker>

               <p>Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp58">

               <speaker>MIRAN GYÖREK:</speaker>

               <p>Bi pa nekaj vseeno rekel, gospod Juri. Na nek način s svojimi trditvami ne zaupamo
               narodu. Če bo narod, če bo ljudstvo, če bodo Slovenci odločali o tako pomembni
               zadevi, ne gre tega kvalificirati kot nekaj takega, da to ne bi bila dobra rešitev.
               Dvotretjinska večina v parlamentu je že res kvalificirana večina, nekaj predstavlja,
               vsekakor pa je referendumska volja najvišja oblika. Samo toliko. Hvala.</p>
            </sp>
            <sp xml:id="SDT5-OZZP-Nujna-008-2009-02-16.sp59">

               <speaker>PREDSEDNIK IVO VAJGL:</speaker>

               <p>Hvala lepa. Želi še kdo razpravljati? Če ne, bi prekinil sejo na predlog gospoda
               Kontiča. Prekinjam sejo za pol ure. <stage>/Oglašanje v ozadju./</stage> Aha, prosim, besedo ima še
               predstavnica Zakonodajno-pravne službe.</p>
            </sp>
            <sp xml:id="SDT5-OZZP-Nujna-008-2009-02-16.sp60">

               <speaker>KATARINA KRALJ:</speaker>

               <p>Hvala lepa za besedo. <stage>(Katarina Kralj, Zakonodajno-pravna služba.)</stage> Naše mnenje o
               samem predlogu sklepa je v pisni obliki in ste ga vsi dobili, zato ga tudi nisem
               uvodoma predstavljala.</p>
               <p>Glede samega predloga amandmaja odbora pa ugotavljamo, da večina naših pripomb glede
               besedila odpade, ker se ne uporablja tistega izrazoslovja, ki je bilo po našem mnenju
               s pravnega vidika najbolj sporno.</p>
               <p>Še vedno pa vztrajamo, da ostaja vprašanje oblike akta, o katerem se bo ta vsebina
               sprejela. Mislimo, da je tu poslovnik dovolj jasen, da po poslovniku Državni zbor v
               obliki sklepa odloča o volitvah, razrešitvah, imenovanjih, daje uradna soglasja o
               postopkovnih vprašanjih in drugih podobnih vsebinah. Torej gre pretežno za posamične
               akte v teh postopkih in menimo, da glede na vsebino, ki se danes tu obravnava, pa naj
               bo ta prvotni sklep ali pa ta amandma, v nobenem primeru ne gre za vsebino, ki bi se
               lahko sprejemala v obliki tega akta. Zato smo tudi že v mnenju dali v razmislek, da
               bi se ta vsebina v nekakšni drugi obliki, mogoče v obliki deklaracije, s katero po
               poslovniku pač Državni zbor izraža splošna stališča o vprašanjih notranje in zunanje
               politike, ali pa mogoče v obliki izjave, če se deklaracija sliši preveč svečano.
                   No, glede samega
               amandmaja poudarjamo, da bo treba, če bo takšna rešitev sprejeta, obvezno amandmirati
               tudi sam naslov sklepa, ker še vedno govori o nepriznavanju predpisov Republike
               Hrvaške. Bi se lahko glasil, ne vem, sklep o pristopu Republike Hrvaške k
               Severnoatlantski pogodbi ali Izjava o tem. Potem je nujno pred tem sklepom dodati še
               pravno podlago za sprejem predloga akta. Člani odbora bi se morali odločiti tudi o
               tem ali se bo ta akt objavil v Uradnem listu, kajti ne gre za tak predpis za katerega
               je po Ustavi določeno, da se mora objaviti v Uradnem listu. Torej, če hočemo objavo,
               je treba to izrecno v aktu povedati.</p>
               <p>Zdaj pa še glede tega amandmaja na amandma, gospoda Presečnika, ki bi še vedno
               vseboval dikcijo, da je Slovenija med drugim nadzirala celoten Piranski zaliv. Zdaj,
               tudi ta uporaba tega nadzora, po našem mnenju je ta pojem nejasen, dvoumen, glede na
               namen predloga zakona pa se bojimo, da mogoče celo preozek. Kajti, tako naši
               predpisi, kot tudi mednarodne pogodbe, predvsem ta Jamajška konvencija v razmerju
               države do ozemelj uporablja različne terminologije. Od suverenosti, to je najmočnejši
               pojem, pa potem nižjih suverenih pravic, jurisdikcije in nadzora, kot tisti najožji
               pojem. Zato je treba izbrati najbolj ustreznega in ga potem tudi dosledno
               uporabljati.</p>
               <p>Tudi glede te dikcije <q>"neomejen dostop do odprtega morja"</q>. Tu moramo res opozoriti na
               ta 17. člen Jamajške konvencije, ki govori o neškodljivem prehodu na odprto morje.
               Seveda, tega vse države že po mednarodnem pravu imajo, zato najbrž namen tega sklepa
               ni to, da bi Sloveniji dajali nekaj kar že ima, zato bi bilo najbrž treba to dikcijo
               <q>"neomejen dostop do odprtega morja"</q> v tem oziru tudi predrugačiti.</p>
               <p>Toliko o tem.</p>
               <p>Hvala.</p>
            </sp>
            <sp xml:id="SDT5-OZZP-Nujna-008-2009-02-16.sp61">

               <speaker>PREDSEDNIK IVO VAJGL:</speaker>

               <p>Hvala lepa.</p>
               <p>Odrejam pol ure pavze.</p>
               <p>Se pravi, seja se nadaljuje ob 12.35.</p>
               <p>Hvala lepa.</p>
               <p>In prosim vse, ki so predlagali amandmaje, da jih med tem dajo v pisni obliki.</p>
               <p><stage type="time">(Seja je bila prekinjena ob 12.05.)</stage>
               </p>
               <stage type="time">(Seja se je nadaljevala ob 12.36.)</stage>
            </sp>
            <sp xml:id="SDT5-OZZP-Nujna-008-2009-02-16.sp62">

               <speaker>PREDSEDNIK IVO VAJGL:</speaker>

               <p>Hvala lepa. Spoštovane kolegice in kolegi! Dovolite, da nadaljujem s sejo. In dajem
               besedo gospodu Bojanu Kontiču kot predlagatelju te prekinitve.</p>
            </sp>
            <sp xml:id="SDT5-OZZP-Nujna-008-2009-02-16.sp63">

               <speaker>BOJAN KONTIČ:</speaker>

               <p>Hvala lepa gospod predsednik. Mi smo to prekinitev, tako kot sem tudi napovedal,
               izkoristili zato, da proučimo oba amandmaja, ki sta bila vložena, hkrati pa smo
               pripravili še svoj amandma, ki se bo verjetno sedaj tudi razdelil med članice in
               člane odbora in to je amandma k naslovu. Predlagamo, da se naslov spremeni tako, da
               se glasi <q>"sklep o zaščiti slovenskih interesov o pristopanju Republike Hrvaške v
               severnoatlantski pogodbi"</q>.</p>
               <p>In če povem še opredelitev poslank in poslancev Socialnih demokratov do obeh vloženih
               amandmajev. Amandmaja Slovenske ljudske stranke, ki je bil vložen na tekst amandmaja,
               na osnovni tekst, ne bomo podprli, mu nasprotujemo. Hkrati pa sporočam, da bomo
               podprli amandma Poslanske skupine SDS, ki ga je pripravila in ki je bil tudi vložen.
               Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp64">

               <speaker>PREDSEDNIK IVO VAJGL:</speaker>

               <p>Hvala lepa. Prosim, gospod Presečnik.</p>
            </sp>
            <sp xml:id="SDT5-OZZP-Nujna-008-2009-02-16.sp65">

               <speaker>JAKOB PRESEČNIK:</speaker>

               <p>Hvala lepa za besedo. Torej glede, z ozirom na razpravo, ki jo je imela predstavnica
               Sekretariata za zakonodajo, smo pripravili malo spremenjen, razpravo in pripombe,
               malo spremenjen amandma na amandma in ga bom dal takoj razmnožiti. In sicer, v tem
               amandmaju na amandma k tretjem odstavku predlagamo naslednje besedilo, da se doda ob
               koncu tretjega odstavka besedilo, ko je Slovenija imela neomejen dostop na odprto
               morje, stik teritorialnega morja z mednarodnimi vodami in drugim, izvajala državno
               suverenost nad celotnim Piranskim zalivom ter zaselki na levem bregu Dragonje in
               ozemljem na levem bregu Mure pri Hotizi. To je, glede na pripombe, ki so bile v
               razpravi in na pripombe sekretariata, predlagam malo spremenjen amandma na amandma.
               Sicer pa, tudi, ko sem pri besedi, podpiram amandma SDS-a in tudi podpiram amandma k
               naslovu tega sklepa oziroma k naslovu točke. Hvala lepa.</p>
            </sp>
            <sp xml:id="SDT5-OZZP-Nujna-008-2009-02-16.sp66">

               <speaker>PREDSEDNIK IVO VAJGL:</speaker>

               <p>Hvala lepa. Želi še kdo razpravljati? Če nihče, potem bi predlagal, da...
               Minister.</p>
            </sp>
            <sp xml:id="SDT5-OZZP-Nujna-008-2009-02-16.sp67">

               <speaker>SAMUEL ŽBOGAR:</speaker>

               <p>Mogoče stališča vlade. Bi se jaz opredelil glede dveh amandmajev. Glede amandmaja
               Slovenske demokratske stranke, mislimo da je primerno in ustrezno, da se spomni na
               zavezo obeh držav, ki sta podpisali v Brionih, o tem, da stanje na 25. 6. velja.
               Glede drugega amandmaja, tudi tako kot je bil sedaj amandmiran, pa imamo pomisleke
               oziroma rezerve; vendarle gre za vstopanje Hrvaške v Nato in izjavo, ki jo
               sprejemamo, sprejemamo ob pristopanju Hrvaške k severnoatlantski pogodbi. In zelo
               težko bi bilo pojasnjevati, kako, zakaj vnašamo problematike meje in podrobno
               razlagamo svoja stališča, kako to, kako mi vidimo odprta vprašanja na meji, zakaj to
               vprašamo v sklep, ki se sprejema ob pristopanju k Natu. Mejna vprašanja se vendarle
               ne rešujejo ob stopanju Hrvaške v Nato. Razumem, da dajemo izjave s katerimi se
               opredeljujemo do prejudicev, 
               odprta vprašanja na meji, zakaj to vnašamo v sklep, ki se sprejema ob pristopanju k
               Natu. Mejna vprašanja se vendar ne rešujejo ob vstopanju Hrvaške v Nato. Razumem, da
               dajemo izjave, s katerimi se opredeljujemo do prejudicev oziroma do teh enostranskih
               dejanj Hrvaške, mislim pa, da ni primerno v tej fazi poskušati reševati mejna
               vprašanja oziroma razlagati slovenske pozicije glede mejnega vprašanja; mislim, da
               nam to vsekakor ne koristi, lahko pa nam po vsej verjetnosti škodi. Tako da glede
               tega bi ne podprli tega amandmaja. Naslov pa podpiramo, ja, seveda.</p>
            </sp>
            <sp xml:id="SDT5-OZZP-Nujna-008-2009-02-16.sp68">

               <speaker>PREDSEDNIK IVO VAJGL:</speaker>

               <p>Hvala lepa, gospod minister. Predlagam, da glasujemo.</p>
               <p>Najprej glasujemo o predlogu Ljudske stranke, kot ga je predlagal, popravljenega,
               gospod poslanec Presečnik.</p>
               <p>Kdo podpira takšen amandma? <stage>(7 članov.)</stage> Kdo je proti? <stage>(10 članov.)</stage></p>
               <p>Ugotavljam, da amandma ni bil sprejet.</p>
               <p>Predlagam, da glasujemo o amandmaju SDS, kot ga imate, in to, da se ga umesti na
               koncu prvega odstavka.</p>
               <p>Kdo je za? <stage>(18 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Predlagam, da glasujemo o amandmaju k naslovu: Naslov se spremeni tako, da se glasi
               <q>"Sklep o zaščiti slovenskih interesov ob pristopanju Republike Hrvaške k
               Severnoatlantski pogodbi"</q>.</p>
               <p>Kdo podpira takšno spremembo naslova? <stage>(18 članov.)</stage> Je kdo proti? <stage>(Nihče.)</stage></p>
               <p>Prosim, da glasujemo še o amandmaju, ki smo ga ravnokar poimenovali <q>"Sklep o zaščiti
               slovenskih interesov ob pristopanju Republike Hrvaške k Severnoatlantski
               pogodbi"</q>.</p>
               <p>Kdo je za? <stage>(18 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujem to točko dnevnega reda. Sprejeti sklep bo vključen v dopolnjen
               predlog sklepa, ki bo sestavni del poročila odbora na seji Državnega zbora. Določiti
               moramo še poročevalca. Se strinjate, da to opravim jaz? Je kakšno vprašanje?
               Prosim.</p>
            </sp>
            <sp xml:id="SDT5-OZZP-Nujna-008-2009-02-16.sp69">

               <speaker>ANTON ANDERLIČ:</speaker>

               <p>Nisem razumel tam v tistem delu, ko ste rekli, da je to, kar smo sprejeli, dopolnjen
               predlog sklepa. Mi smo naredili čisto nov sklep in je to pravzaprav sklep, ki ga
               predlagamo Državnemu zboru, nič ni dopolnjen, ja, tako da ne bi...
               </p>
            </sp>
            <sp xml:id="SDT5-OZZP-Nujna-008-2009-02-16.sp70">

               <speaker>PREDSEDNIK IVO VAJGL:</speaker>

               <p>Dobro. Smo se razumeli.</p>
               <p>Nič.</p>
               <p>Hvala lepa.</p>
               <p>S tem zaključujem to točko dnevnega reda.</p>
               <p>Prehajam na <title>3. TOČKO DNEVNEGA REDA - RAZNO.</title>
               </p>
               <p>Pod to točko imamo samo vlogo Komisije za odnose s Slovenci v zamejstvu in po svetu
               za obisk delegacije komisije v sestavi: predsednik Miro Petek ter člana László Göncz
               in Samo Bevk pri Slovenski skupnosti v Republiki Madžarski 19. in 20. februarja. Ali
               se strinjamo s tem obiskom.</p>
               <p>Kdo se strinja? <stage>(18 članov.)</stage> Je kdo proti? <stage>(Nihče.)</stage></p>
               <p>S tem zaključujem sejo.</p>
               <p>Hvala lepa.</p>
               <stage type="time">(Seja je bila zaključena 16. februarja 2009 ob 12.46.)</stage>
            </sp>
         </div>
      </body>
   </text>
</TEI>
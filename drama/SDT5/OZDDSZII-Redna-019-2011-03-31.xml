<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZDDSZII-Redna-019-2011-03-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EE411474B5409223C125771F0040092D</idno>
               <idno type="custom" subtype="day">A7544DEA1F7C6C80C12578690042EB8E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=A7544DEA1F7C6C80C12578690042EB8E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZDDSZII-Redna-019-2011-03-31.OZDDSZII" n="019">
               <name>Redna</name>
               <date when="2011-03-31"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZDDSZII-Redna-019-2011-03-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZDDSZII-Redna-019-2011-03-31.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">5. nadaljevanje 19. seje</stage>
            <stage type="date">(31. marec 2011)</stage>
            <stage type="chairman">Sejo je vodila dr. Andreja Črnak Meglič, predsednica odbora. </stage>
            <stage type="time">Seja se je začela ob 14.02. </stage>
            


            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dobro. Hvala lepa. Ugotavljam, da smo sklepčni. S tem pričenjamo s 5. nadaljevanjem
               19. seje Odbora za delo, družino, socialne zadeve in invalide.</p>
               <p>Obveščam vas, da sta se za današnjo sejo opravičila poslanca Presečnik in Jurša. Seji
               pa bodo: namesto Dejana Levaniča prisostvovali dr. Luka Juri, Marjana Križmana bo
               nadomeščal Mirko Brulc in gospoda Pojbiča France Cukjati.</p>
               <p>Pozdravljam vse prisotne, ki ste prišli na današnjo sejo.</p>
               <p>Kot ste videli ste prejeli amandmaje, predloge za amandmaje odbora, ki jih je
               posredovala Poslanska skupina SDS, razdelili pa vam bomo tudi odgovore ministrstva na
               te amandmaje, tako da bo lažje nadaljevati z našim delom.</p>
               <p>Ponovno bi vas prosila, da v nadaljevanju naše razprave, ki se bo pričela s 57.
               členom Družinskega zakonika vsi prisotni skoncentrirate svoje razprave na vsebine o
               katerih bomo govorili, to se pravi na sam člen in amandmaje na ta člen, da bomo lahko
               z delom bolj učinkovito nadaljevali.</p>
               <p>Skratka<gap n="..."/> <gap n="..."/><stage>/Oglašanje v ozadju./</stage><gap n="..."/></p>
               <p>Žal mi je, predlogov amandmajev pač ne morete dati, jaz sem izrecno prosila na
               prejšnji seji, da v kolikor amandmaji še bodo, da se jih posreduje vnaprej, da se
               lahko vsi skupaj ustrezno pripravimo na to.  Tako, da se res opravičujem,<gap n="..."/> <gap n="..."/><stage>/Oglašanje v ozadju./</stage><gap n="..."/>
               <gap n="..."/>predvsem pa to, niste kvalificirani predlagatelj. <gap n="...."/><stage>/Oglašanje v ozadju./</stage><gap n="..."/> No,
               za to, lahko jih povzamete, gospa Jerajeva, vendar res mislim, da smo imeli dovolj
               časa, da amandmaje vlagamo, prosili smo vas<gap n="..."/> <gap n="..."/><stage>/Oglašanje v ozadju./</stage><gap n="...."/> <gap n="..."/>ja,
               ampak zdaj nas obveščate da bodo še novi amandmaji. Jaz predlagam, da smo res
               konstruktivni in da se fokusiramo na to, da posamezne člene obravnavamo čim bolj
               kvalificirano in da tudi o njih sprejmemo ustrezne odločitve.</p>
               <p>Skratka, prekinili smo z razpravo in glasovanjem o 56. členu<gap n="..."/> Prosim?</p>
               <p>Postopkovno, izvolite.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Hvala za besedo.</p>
               <p>Glejte, za večino sej, ki potekajo v tem Državnem zboru, tako sej Državnega zbor, kot
               sej delovnih teles obstajajo magnetogrami, samo pri Odboru za delo, družino in
               socialne zadeve ter invalide imamo očitno s tem problem. Zadnji magnetogram, ki je
               dostopen je od 19. redne seje, in to je z datumom 29. 6. lani. Mi smo zadnjič sejo
               snemali, zaradi tega, ker je pač težko slediti in vedeti kaj je o kakšnem členu in o
               kakšni stvari kdo povedal, če magnetogrami niso dostopni. Tudi je težko citirati
               kogarkoli, ugotavljati kaj je v resnici kdo pri kakšnem členu rekel.</p>
               <p>Zato vas sprašujem, predsedujoča, kaj se dogaja in zakaj magnetogramov ni, ker najbrž
               se boste strinjali z mano, da je na tak način zelo težko delati. In ne vem, ali se
               kdo česa sramuje ali v čem je problem, da ne moremo magnetogramov dobiti in da niso
               dostopni, ne samo nam, ampak tudi tistim, ki jih zakon zadeva in ki bi jih stvar
               zanimala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala<gap n="..."/></p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Tako, da predlagam, da magnetograme, ne vem, mislim, če je lahko nek utemeljen
               razlog, da se več kot pol leta magnetogrami ne pripravljajo od tega odbora oziroma
               konkretno samo v zvezi z Družinskim zakonikom.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja hvala lepa.</p>
               <p>Lahko se strinjam z vami, veste pa, da jaz kot predsednica pač ne morem tega
               zagotavljati. To je stvar strokovnih služb, ki upam, da so to opozorilo slišale in
               bodo pač bolj ažurno zagotavljale delovna gradiva. Mi pač na to nimamo vpliva.</p>
               <p>Hvala lepa.</p>
               <p><gap n="..."/><stage>/Oglašanje v ozadju./</stage><gap n="..."/></p>
               <p>Ja, prosim.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Jaz bi vseeno predlagala, da sprejmemo nek sklep oziroma ali pa vprašamo predsednika
               Državnega zbora zakaj se te stvari ne dogajajo oziroma zakaj vse sprotne seje
               magnetograme delajo teh pač ne. Mislim, meni to ni noben razlog, da od seje tri dni
               nazaj so magnetogrami, od naše pa, ki je bila ena pred 14 dnevi, ena pred tremi
               tedni, ena, ne vem, en mesec nazaj, jih pa do danes ni. Mislim, to takole reči, potem
               jih tudi še do konca mandata mogoče ne boste dobili, če je za vas to v redu.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Še enkrat pravim, da zame to ni v redu, da pa nisem jaz dolžna zagotavljati
               magnetogramov. Lahko se pozanimamo pri strokovnih službah zakaj je temu tako in vam
               posredujemo ustrezne odgovore, do naslednjič.</p>
               <p>Skratka, smo pri 57. členu, na katerega ni bil vložen noben amandma, pač pa smo na
               58. člen prejeli dva predloga za amandmaje. In sicer,<gap n="..."/> <gap n="..."/><stage>/Oglašanje v
               ozadju./</stage><gap n="..."/></p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Potem bi mi prosili, da nam dovolite snemanje, ker mi pač rabimo posnetke oziroma
               vedeti kaj se na sejah dogaja. To je ena stvar.</p>
               <p>Drugo pa, predlagam da se pripravi kakšen ustrezen sklep, ker sicer se ne bo nič
               zgodilo. Strokovne službe bodo rekle: Delamo, podobno kot je rekel minister Zalar, da
               sodišča delajo hitro, ampak ne prehitro in tega ne bomo v nadaljnjem letu dobili.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja, že zadnjič sem vas opozorila, da jaz osebno nimam nič proti, če se stvari
               snemajo, v kolikor vem kdo je tisti, ki snemanje izvaja.</p>
               <p>Kar pa se tiče sklepa, pač jaz lahko samo poizvem pri strokovnih službah kaj se
               dogaja in zakaj teh zapisov ni, in vam bomo do naslednje seje posredovali ustrezen
               odgovor. In bomo prosili, da je bolj ažurno, ampak saj pravim, očitno strokovne
               službe pač vedo kaj je njihovo delo in morajo to tudi zagotavljati, a ne.</p>
               <p><gap n="..."/><stage>/Medsebojni pogovor./</stage><gap n="..."/></p>
               <p>Ja, jaz tudi, res sprašujem vas, trikrat ste dali že proceduralni predlog. Rekla sem,
               da bom opozorila strokovne službe na to. Nimam pa jaz, kot predsednica odbora na
               strokovne službe vpliva. Nimam ga, lahko samo zaprosim. <gap n="..."/><stage>/Oglašanje v ozadju./</stage><gap n="..."/>
               Prosim? 
               </p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p><gap n="..."/><stage>/Mikrofon ni vključen, slaba slišnost./</stage><gap n="..."/> Pisni odgovor bi prosila<gap n="...."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja, bomo prosili za pisni odgovor do naslednje seje.</p>
               <p>Gospod Rožej, izvolite.</p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Jaz razumem zadrege, ki pri našem delu nastajajo, zato, ker pač Državni zbor in
               delovna telesa imajo veliko sej. Vi tudi sami veste, da je število zaposlenih, ki se
               s tem ukvarjajo omejeno, ki pač prepisujejo, ki tipkajo in vi tudi veste, da imajo
               recimo plenarne seje Državnega zbora prednost pri magnetogrami.</p>
               <p>Če pa si nekdo seveda želi poslušati kaj se je zgodilo, pa je to mogoče. Tehnično je
               mnogo lažje zagotoviti posnetek, zvočni posnetek tega snemanja in jaz verjamem da bi
               ga Poslanska skupina SDS, tako kot vsaka druga poslanska skupina pri tehničnih
               službah, ki skrbijo za snemanje lahko dobila zvočni posnetek. Kar pa se tiče
               pretipkavanja, pa traja malo dlje časa, kolikor se pač jaz na to stvar spoznam.
               Priznam, da nisem nek strokovnjak. Tako, da ni nujno, da vsak od nas sam snema te
               seje, lahko se pač zvočni posnetek pri tehničnih službah dobi. Kar se tipkanja tiče
               pa je tako, kot sem vam razložil. Se bojim, da mogoče bo po prvomajskih praznikih
               malo boljše, če ne bo pa pač boljše jeseni, ker bo poletje vmes in bodo zaposlene v
               Državnem zboru lahko dohajale ta tempo, s katerim mi sejemo.</p>
               <p>Toliko v razmislek, če bi se mogoče to zadrego, ki jo razumem, dalo rešiti tudi na ta
               način, ne samo da se pisno zahteva od tega, onega, drugega, tretjega. Jaz
               predvidevam, da tudi na recimo poslansko vprašanje generalni sekretarki Državnega
               zbora odgovor ne bi bil kaj dosti drugačen, kot ga je znala dati predsednica
               odbora.</p>
               <p>Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Zdaj pa res prosim, da to razpravo zaključimo, da zaključimo. Rekla sem vam, če
               poveste v imenu koga snemate, da vam dovolim snemanje.</p>
               <p>Izvolite, gospa Jerajev.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Glejte, naš Poslovnik pravi v 94. členu: O delu na seji državnega zbora in v
               nadaljevanju tudi na sejah delovnih teles, se vodijo dobesedni zapisi, magnetofonski
               zapisi in magnetogram seje. Govornik ima najkasneje v 3 dneh po svojem nastopu na
               seji Državnega zbora pravico do redakcijskih popravkov magnetogramov in tako naprej.
               Popravki ne smejo spremeniti smisla in bistva njegovega izvajanja, in tako
               naprej.</p>
               <p>Jaz mislim, da kršimo kar nekaj stvari v Poslovniku, in mi nismo želeli biti, ne vem,
               neprijazni in ne vem kaj, ampak od 29. 6. je zadnji magnetogram Odbora za delo,
               družino, socialne zadeve, ki zadeva Družinski zakonik. Medtem se je naredilo že mnogo
               magnetogramov sej, ki so bile prejšnji teden, tudi odborov. Tako, da najbrž ni
               slučajno, da teh magnetogramov ni, ali imajo vsi drugi prednost pred Odborom za delo,
               družino, potem bi se pa morala predsednica malo bolj zavzeti za to, da govorimo o
               pomembnem dokumentu, ki najbrž si zasluži sprotno obdelavo, tako kot določa
               Poslovnik.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala za vaš nasvet, gospa Jerajeva. Kot rečeno, prosili bomo za pisno pojasnilo
               ustreznih služb kaj se dogaja in zakaj tega ni. Medtem pa, če poveste v imenu koga
               snemate, sem povedala, da lahko snemanje izvedete.</p>
               <p>Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo.</p>
               <p>No, gospa predsedujoča, mislim da ni to stvar pri kateri bi se morali zapletati.
               Navsezadnje, če Poslovnik zahteva, da samo v treh dneh po seji sme poslanec preveriti
               svoje izjave v magnetogramu in se pritožiti, zahtevati popravek ali kakršnokoli
               revizijo, potem to res ne gre, da skoraj eno leto nimamo magnetograma. So
               magnetogrami kjer piše na koncu <q>"seja še ni končana"</q>, magnetogram še ni končan, ampak
               magnetogram je že narejen. Mislim, da ni potrebno nobeno vljudnostno spraševanje,
               ampak kratko malo, kot predsednica morate zagotoviti, da delo odbora poteka normalno
               po Poslovniku, korektno. Mislim, da boste lahko zahtevali, da se v doglednem času
               naredi magnetogram. In ni potrebno nobenih sklepov sprejemati, to je vaša dolžnost,
               vaša pravica in upam, da jo boste izkoristili.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa za nasvet.</p>
               <p>Še enkrat poudarjam, da jaz lahko na strokovne službe Državnega zbora se obrnem po
               pisno pojasnilo, ki ga boste dobili. In to je pač domet, ki ga kot predsednica
               imam.</p>
               <p>Strokovne službe so avtonomno telo tega Državnega zbora.</p>
               <p>Če dovolite bi zdaj res nadaljevala s 5. nadaljevanjem 19. seje Odbora.</p>
               <p>Kot pravim,  k 57. členu ni
               bilo podanih nobenih amandmajev pač pa so bili amandmaji podani k 58. členu. Imamo
               dva amandmaja in sicer predlog za amandma odbora Poslanske skupine SDS, ki ga bomo
               obravnavali in o njemu sklepali kot prvemu in amandma, ki so ga podale poslanske
               skupine koalicije in ga bomo obravnavali oziroma o njem odločali kot drugem. Odpiram
               razpravo, kdo želi besedo? Če nihče ne želi besede zaključujem razpravo<gap n="..."/> Izvolite
               gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Jaz najprej pričakujem, da pri vsakem amandmaju predlagatelj amandmaja kratko razloži
               za kaj gre. In ker je prvi amandma, amandma koalicije pričakujem najprej neko
               obrazložitev potem bom šele jaz v imenu drugih predlagateljev govoril.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Kot sem rekla, najprej bomo odločali o vašem amandmaju, ki je amandma k amandmaju
               poslanskih skupin koalicije. Zato bi pričakovala, da boste dali prvotno pojasnilo
               sicer pa lahko povem, da je amandma k 58. členu vsebinsko povezan z amandmajem k 69.
               členu in je bil pripravljen v skladu z mnenjem Zakonodajno-pravne službe. Izvolite,
               gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala. No, jaz sem to pripombo dal na splošno in pričakujem, da bo k vsakemu členu
               kratka obrazložitev kakršna je kultura naših razprav. Kdor predlaga amandma tudi da
               kratko obrazložitev čeprav je glasovanje potem že vnaprej znano ampak vseeno,
               kultura, demokratična razprava je takšna.</p>
               <p>No mi amandmaju koalicije ne nasprotujemo, je smiseln in kot sem rekel, ne
               nasprotujemo. Nas pa moti prvi odstavek, ki ga koalicija ne amandmira v temu smislu,
               da prvi odstavek govori: <q>"Zakonca sporazumno določita stanovanje v katerem bosta
               skupaj živela in ki bo njun dom in dom otrok, ki bodo živeli z njima."</q> Tukaj seveda
               gre vprašanje v to smer, da pravzaprav zelo lepo bi bilo, če bi zakonca kar lepo
               izbirala, imam na voljo sto stanovanj ja, tega bova vzela in se bosta skupaj
               odločila. V življenju je tako, da je pravzaprav ustvarjanje stanovanja in pa
               stanovanjskih razmer težka zadeva, mučna zadeva in menim, da ni dovolj reči, da bosta
               skupaj določila stanovanja pač pa navesti zamisel, da rešujeta stanovanjsko vprašanje
               skupaj. To je to. Mislim, da se v temu smislu dolžnost in obveza in njuna medsebojna
               solidarnost pri iskanju rešitve vendarle poudarit pri temu členu.</p>
               <p>Zato predlagamo, da se prvi odstavek dopolni in sicer, da se glasi: <q>"zakonca skupaj
               rešujeta stanovanjska vprašanja in sporazumno določata stanovanje"</q> in tako naprej.
               Torej v celotnem tem paketu so v temu smislu nekoliko pomanjkljivosti, ki pravzaprav
               govorijo o tem kako je že potem, ko je ustvarjeno stanovanje, ko je ustvarjena
               okoliščina za skupno bivanje, tudi kako se potem ravna, prav začetek pa ni definiran.
               Pri nas je pa situacija takšna, da je vse več ljudi, ki vstopajo v življenje brez
               zagotovljenih stanovanjskih razmer, vse manj je tistih, ki imajo bogate starše in
               lahko z njihovo pomočjo pridejo do tega. In tudi tisti star sloj nekako
               privilegiranih stanovanj, ki so bili določenemu  sloju dodeljeni so že stari, niso več uporabni
               marsikje. Tako da vse bolj prihaja do vprašanja prav skupno reševanje stanovanjskega
               vprašanja. In to bi pote lahko bila tudi osnova ali razmišljanje v to smer, da
               pravzaprav v teh primerih mora država priskočiti na pomoč, na takšen ali drugačen
               način. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Postopkovno, gospa Majda Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala za besedo gospa predsednica.</p>
               <p>Jaz bi vendarle apelirala, da bi pri obravnavi družinskega zakonika ne vpeljevali
               nove prakse, ki je meni povezana s to zahtevo gospoda Cukjatija popolnoma nova. Jaz
               mislim, da ste v skladu s Poslovnikom odprli razpravo k členu, nikoli do zdaj nismo
               razpravljali o posamičnih amandmajih po zaporedju v kakršnem so zapisani, posebej ker
               imamo zdaj tukaj amandmaje s pregleda in potem še amandmaje, ki so predlagani za
               amandmaje odbora. In prosta presoja in svobodna volja predlagateljev amandmajev je
               ali o amandmajih razpravljajo ali ne. Zato se mi zdi, da bi bilo dobro to prakso
               vpeljevati tudi naprej ker sicer jaz ne vem kam bomo prišli. So stvari, ki so
               vložene, so stvari ki so v pregledu, potem smo slišali da bi še kdo kakšne amandmaje
               predlagal. Mislim da bi upoštevali pri vodenju seje ustaljene postopke, ki so skladni
               s Poslovnikom, če se k razpravi nihče ne javi potem je prav, da se glasuje o tem. Mi
               pa imamo vsi vsepovsod v pregledih in drugod poleg predlaganega besedila tudi
               obrazložitev tako da si jo lahko preberemo in ne umanjka ta stvar. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, se strinjam, točno tako. Sedaj bi prosila gospoda ministra, da se
               odzove na amandma, predlog za amandma k amandmaju odbora in pove stališče ministrstva
               v zvezi s tem. Izvolite.</p>
            </sp>
            <sp who="SDT5:SvetlikIvan">

               <speaker>DR. IVAN SVETLIK:</speaker>

               <p>Hvala lepa spoštovana predsednica, poslanke in poslanci in gostje.</p>
               <p>Naša stališča so sicer zdaj tudi pisno razdeljena ampak kljub temu po pregledu tega
               amandmaja torej mislimo, da je na nek način širjenje tukaj nepotrebno glede na to, da
               imamo 59. člen, ki govori o tem, da o skupnih zadevah odločata zakonca sporazumno. In
               pod skupne zadeve gre šteti tud reševanje stanovanjskih vprašanj pa seveda še
               marsikatero drugo. Zdaj, če bi pa eksplicitno želeli to širitev tako kot je, seveda
               vsebinsko ne škodi je pa seveda z nomotehničnega vidika verjetno manj sprejemljiva
               tako da po tej plati sodimo, da je bolje da ostane tako kot je.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Ja, gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo.</p>
               <p>No, gospod minister, potem bodimo dosledni pa dajmo cel člen črtati, saj o skupnih
               zadevah odločata zakonca sporazumno, celotni člen. In še marsikateri drugi člen! Enih
               dvajset, trideset bi jih bilo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospod minister.</p>
            </sp>
            <sp who="SDT5:SvetlikIvan">

               <speaker>DR. IVAN SVETLIK:</speaker>

               <p>Lahko še enkrat; pravim, da ne škodi, ne nasprotujemo eksplicitni navedbi mislimo pa,
               da z nomotehničnega vidika to verjetno prihaja potem do prikrivanja ker smo navedli
               eno skupno zadevo ne pa vseh ostalih, ki tudi so. In če bi hoteli biti dosledni,
               eksplicitni pri vseh zadevah potem verjetno ne bi prišli do konca. Je pa stvar
               presoje tako da po našem mnenju torej vsebinsko lahko shajamo z eno ali drugo
               rešitvijo je pa bolj vprašanje, bi rekel lepotne, če hočete, nomotehnične ureditve
               zakona, ki je tukaj odločilen.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Zaključujem razpravo in predlagam, da glasujemo naprej o predlogu za
               amandma odbora, podal ga je SDS.</p>
               <p>Glasujemo. Za so glasovali 4 člani, proti 7.</p>
               <p>Ugotavljam, da amandma ni sprejet.  sedaj pa glasujemo še o amandmaju poslanskih skupin koalicije k 58.
               členu.</p>
               <p>Glasujemo. Za je glasovalo 6 članov, proti nihče.</p>
               <p>Ugotavljam, da je sprejet.</p>
               <p>Od 58. do 63. člena ni amandmajev.</p>
               <p>K temu 63. členu je podan amandma Poslanskih skupin koalicije, ki je predlagan zato,
               ker je v določbo prvega odstavka potrebno vključiti vse pravne posle, ne le pogodbe.
               Ne vidim roke za razpravo zato predlagam, da glasujemo. </p>
               <p>Glasujemo. Za je glasovalo 7 članov, proti nihče.</p>
               <p>Ugotavljam, da je amandma sprejet.</p>
               <p>Od 63. do 67. člena prav tako ni amandmajev.</p>
               <p>K 67. členu pa je podan amandma poslanskih skupin koalicije, ki je nastal na podlagi
               mnenja Zakonodajno-pravne službe glede definicije skupnega premoženja, ki dopolnjuje
               skupno premoženje zakoncev skupaj torej nerazdeljeno kar je za navedeno definicijo
               bistveno. Ne vidim rok za razpravo, predlagam, da glasujemo.</p>
               <p>Glasujemo. Za je glasovalo 7 članov, proti nihče.</p>
               <p>Ugotavljam, da je amandma sprejet. </p>
               <p>Prehajamo na odločanje o amandmaju k 68. členu. Gre za spremembo naslova, spremenjen
               naslov odraža dejansko vsebino tega člena. Ne vidim rok za razpravo, glasovanje
               poteka.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet. </p>
               <p>Prehajamo k 69. členu in amandmaju k 69. členu. Amandma je vsebinsko povezan z
               amandmajem k 68. členu. Želi kdo razpravljati? Ne.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet. </p>
               <p>Prehajamo na 70. člen in amandma k 70. členu poslanskih skupin koalicije, ki
               upoštevanje mnenje Zakonodajno-pravne službe. Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo.</p>
               <p>No tukaj imam eno vprašanje Zakonodajno-pravni službi, ki je to pripravila oziroma na
               njeno sugestijo naj bi bil amandma pripravljen namreč tretji odstavek, ki naj bi se
               spremenil: <q>"Če v pogodbi o ureditvi premoženjsko-pravnih razmerij s katero zakonca
               spreminjata zakoniti premoženjski režim ni določen način delitve skupnega premoženja,
               se to razdeli po pravilih zakonitega premoženjskega režima."</q> Poglejte, če v pogodbi
               torej ni določen način delitve skupnega premoženja, torej če v pogodbi s katero
               zakonca spreminjata zakonit premoženjski režim ni določen način delitve. Dajte mi
               povedati kdaj lahko zakonca spremenita zakonit, pogodbeno seveda, spremenita zakonit
               premoženjski režim ne da bi določila način delitve skupnega premoženja. Kdaj je lahko
               ta situacija, kako je to možno? Kajti, če spreminjata zakonit premoženjski režim
               potem določata nek drugi režim delitve. Tukaj pa pravi in ni določen, to se pravi sta
               spremenila nista pa določila način delitve skupnega premoženja.</p>
               <p>In bi prosil za razlago, tukaj je <q>"contradictio in terminus"</q>, nejasnost nisem edini, ki je to odkril.
               Prosim dobrohotno, brez kakršnihkoli očitkov ali kaj namreč to sedaj je predlog
               amandmaja.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Kraljeva, bi prosila, če lahko pojasnite.</p>
            </sp>
            <sp who="SDT5:KraljKatarina">

               <speaker>GOSPA KATARINA KRALJ:</speaker>

               <p>Hvala za besedo.</p>
               <p>Jaz bi samo poudarila, da je bila takšna določba že v osnovnem 70. členu, tretji
               odstavek in da ta del določbe, prvi odstavek, ta bistvo na kar ste opozorili ni
               pripravljen na podlagi našega mnenja. V bistvu je na podlagi našega mnenja popravljen
               samo ta drugi stavek: <q>"delitev se opravi po stanju ob začetku učinkovanja pogodbe"</q>,
               ker smo opozorili, da sklenitev pogodbe po družinskem zakoniku oziroma po predlogu
               nujno ne sovpada z učinkovanjem. Tako da to smo spremenili, to je zdaj spremenjeno na
               podlagi naše pripombe.</p>
               <p>Zdaj pa samo to kar mi zdaj čas dopušča za razmislek o teh popravilih, mislim da je s
               tem mišljeno to, naj vlada še dodano da pojasnilo. Ni določen samo s pogodbo s katero
               se izključi zakoniti premoženjski režim. Mislim da je to tudi obseg premoženja možen
               in zato je možno se pravi, da se dogovorita samo kaj bo spadalo v ta pogodbeni režim
               ne pa tudi načina delitve, da bi bil samo ta del sporazuma tudi možen. Naj še vlada
               prosim pove<gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospa Ana Vodičar.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Točno to je bistvo, zakonca lahko v pogodbi o ureditvi premoženjsko pravnih razmerij
               omejita samo oziroma se dogovorita samo za delček medsebojnih premoženjsko-pravnih
               razmerjih ali pa za celoto. Lahko si zamislimo recimo primer, ko se zakonca v pogodbi
               o ureditvi premoženjsko pravnih razmerij recimo dogovorita samo na kakšen način bosta
               upravljala svoje premoženje v času trajanja zakonske zveze ne pa o delitvi. In celo
               poglavje o premoženjsko pravnih razmerjih med zakoncema, tudi v kontekstu teh novih,
               če lahko tako rečem, ženitnih pogodb je zapeljano v tej smeri, da v tistih segmentih
               kjer se zakonca ne dogovorita izrecno drugače glede na ženitno pogodbo veljajo
               pravila zakonitega premoženjskega režima.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>No, če ste tako mislili potem je pa zelo, zelo, zelo nerodno zapisano. In bo verjetno
               ta člen prej ali slej doživel obvezno razlago namreč potem je potrebno kratko malo
               reči, da zakonca lahko tudi drugače uredita način delitve premoženja. Nič drugega. In
               seveda v tistem delu, ko bosta drugače določila bosta drugače obravnavana, vse drugo
               bo pa po celotnem univerzalnem <gap n="..."/><stage>/Nerazumljivo./</stage><gap n="..."/> To se pravi, delno lahko
               spremenita. Jasno, če spremenita, spremenita delno ne vse.</p>
               <p>Dobro, vidim da naj bo ta kolobocija notri saj je že itak družinski zakonik takšen
               kot je.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Rekla bi, člen je odprt da v kolikor bo vlada menila, da je potrebna kakršna koli
               dopolnitev lahko to še vedno sprejmemo. Gospod Frangež.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Se opravičujem.</p>
               <p>Najprej glede notarskega zapisa, da ne bi ustvarili vtisa, da gre za kakršno koli
               zniževanja standarda, zaščite, predvsem pogodbenih strank, ker tukaj črtamo določilo
               o tem da mora biti pogodba sklenjena v notarski obliki velja omeniti, da je to že
               zajeto z generalnim določilom 63. člena. Jaz pa moram reči, da vendarle glede
               tretjega odstavka berem zelo jasno to kar je zapisano v predlogu amandmaja. Jaz
               razumem to tako, da v pogodbi, ki jo skleneta zakonca v času trajanja zakonske zveze
               ni nujno, da uredita razmerje glede vsega premoženja, ki je skupno premoženje in če
               glede tega skupnega premoženja, ki ostane ob eventualni delitvi, ostanejo
               nedefinirana razmerja, velja generalno določilo, da za  takšno premoženje, ta del premoženja, velja zakoniti
               režim. In mislim, da je stvar popolnoma jasna in predlagam, da ne kvalificiramo
               povsem jasno zapisanih določil kot kolobocijo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. S tem zaključujem<gap n="..."/> Gospa Jerajeva?</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Jaz mislim, da če je zapisano, če v pogodbi o ureditvi premoženjsko-pravnih razmerij
               s katero zakonca spreminjata zakoniti premoženjski režim, se pravi to sta zdaj eno
               spremembo naredila, ni določen način delitve skupnega premoženja se to razdeli po
               pravilih zakonitega premoženjskega režima, razen če se sporazumeta drugače. Se pravi
               imamo že tretji režim.</p>
               <p>Tako jaz to razumem zato smo opozorili na to, da je malo nejasno vse skupaj. Ali po
               temu režimu, če nista tam dogovorila po tistem oziroma če sta kaj drugače dogovorila
               še po tretjem.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Vodičar, ali bi? Ni potrebno dodatno pojasnilo?</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Ne, mislim da ni.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, s tem zaključujem razpravo in prehajamo na glasovanje o 70. členu.
               Glasujemo o amandmaju poslanskih skupin koalicije.</p>
               <p>Glasovanje poteka. Za je glasovalo 8 članov, proti nihče.</p>
               <p>Ugotavljam, da je amandma sprejet.</p>
               <p>Dolžna sem vas obvestiti, da se nam je pridružil gospod Andrej Magajna, ki na
               današnji seji nadomešča gospoda Vilija Rezmana. Obvestili pa so me tudi, da je zadnji
               magnetogram pripravljen za sejo, ki je potekala 10. 2. toliko da smo obveščeni.</p>
               <p>Prehajamo na nadaljevanje obravnave zakonika. Med 70. in 73. ni nobenega amandmaja
               pač pa je podan amandma k 73. členu, ki spreminja zgolj naslov tega člena in dejansko
               v večji meri odraža vsebino, ki je zapisana v omenjenem členu. </p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet. </p>
               <p>Prav tako je podan amandma k 74. členu. In to je amandma poslanskih skupin koalicije.
               Želi kdo razpravljati? Ne. Prehajamo na glasovanje.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet. </p>
               <p>Med 73. in 78. členom ni amandmaja podan pa je amandma k 78. členu, ki je redakcijske
               narave.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet. </p>
               <p>Podan je amandma na 79. člen družinskega zakonika in sicer je to amandma poslanskih
               skupin koalicije. Ne vidim rok za razpravo, glasovanje poteka.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet. </p>
               <p>Prehajamo na 80. člen in amandma k 80. členu poslanskih skupin koalicije.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je tudi ta amandma sprejet. </p>
               <p>Do 84. člena ni amandmajev.</p>
               <p>K 84. členu je podan amandma poslanskih skupin koalicije. Ja, gospod Primc,
               izvolite.</p>
            </sp>
            <sp who="SDT5:PrimcAleš">

               <speaker>ALEŠ PRIMC:</speaker>

               <p>Hvala za besedo. Tudi jaz pozdravljam vse navzoče poslanke in poslance in pa druge
               udeležence današnje seje.</p>
               <p>V civilni iniciativi za družino in pravice otrok predlagamo, da se 84. člen in vsi
               členi, ki urejajo predporočno pogodbo oziroma kot je prej rekla generalna direktorica
               ženitne pogodbe umaknejo iz družinskega zakonika in se uvrstijo v obligacijski
               zakonik. Gre namreč za vzpostavljanje pogodbenega, tako lahko rečemo,
                  premoženjsko pravnega
               razmerja med dvema osebama, ki z vidika zakonitega režima, ki ga vzpostavlja
               družinski zakonik, nima nobene zveze. Prav tako to premoženjsko pravno urejanje
               razmerij med tema dvema, ki skleneta to predporočno pogodbo, ne vključuje otrok in
               njunih razmerij do otrok. Zato resnično menimo, da ta vsebina ne paše v družinski
               zakonik, saj spodbuja tiste, ki se želijo poročiti oziroma ki želijo skleniti
               zakonsko zvezo z napačnemu razmisleku. Takrat, ko človek sklepa zakonsko zvezo bi
               človek pričakoval, da bo razmišljal, kako se bo čim bolj odgovorno, čim bolj skrbno,
               čim temeljiteje pripravil na to, da bo sklenil zakonsko zvezo, ki bo trajala do
               smrti. Tukaj pa navajamo bodoča mladoporočenca, da bosta še v času priprave na zakon
               razmišljala o tem, kako si bosta delila premoženje potem, ko se bosta ločila.
               Opozarjam tudi na to, da po predlogu, ki je pred nami bi uradnik na okencu dva bodoča
               mladoporočenca že verjetno z obrazcem vprašal, ali imata sklenjeno predporočno
               pogodbo. Se pravi, da bi se tudi tisti, ki se s tem nočejo ukvarjati, morali po
               navodilu uradnega organa s tem začeti ukvarjati. Glede na odsotnost pozitivnih
               spodbud za odgovorno in skrbno pripravi na zakonsko zvezo je ta člen dobesedno
               klofuta odgovorni in skrbni pripravi na zakonsko zvezo.</p>
               <p>In če k temu dodamo še to, da pred poroko skleneš predporočno pogodbo s katero
               predvidiš, kako boš razdelil premoženje potem, ko se boš ločil. Veš ob tem, da če se
               boš hotel lotiti boš to lahko naredil v 5 minutah pri notarju. In če bo parafraziram
               gospoda Rožeja, to bo sklenil pred pričami kot 18 letni Romeo in Julija, brez prič,
               kot 18 letni Romeo in Julija, ki nočeš povedati staršem, da se poročiš. Se pravi, gre
               za zelo neresno razumevanje zakonske zveze, ki izhaja iz tega zakonika. Zato resnično
               menimo, da bi bilo najboljše oziroma edino pravilno, da se ta vsebina vključi v
               obligacijski zakonik, ki vključuje vse žive in vse mogoče pogodbe, ki jih imamo v tej
               državi.</p>
               <p>Želim izpostaviti tudi to, da taka predporočna pogodba na nek način omalovažuje tudi
               materinsko in očetovsko vlogo in na nek način že v izhodišču, ko otrok sploh še ni,
               spodbuja k napotitvi za ločitev. Ločitev pa vemo, da ni nobeno veselje, noben vesel
               dogodek v družini, ampak da gre v zelo mnogih, da ne rečem veliki večini primerov za
               hudo trpljenje in hudo tragedijo. Človek bi pričakoval, da bi ta družinski zakonik
               ločitve v naši državi razumel kot velik problem in da bi tudi družinski zakonik bil
               napisan z namenom, da bi bilo teh ločitev čim manj. Tukaj imamo pred seboj člen
               oziroma skupino členov, ki pa dobesedno napotujejo na ločitev. Zato bi resnično iz
               odgovornosti do bodočih družin, iz odgovornosti do koristi otrok, ki se bodo v teh
               družinah rojevali predlagal predlagatelju, Vladi, da umakne to skupino členov.
               Poslankam in poslancem pa, da z amandmajem zavrnejo oziroma črtajo vse te člene iz
               predloga družinskega zakonika. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Frangež.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Hvala za besedo. Najprej, ne gre samo predporočne pogodbe. Gre tudi za urejanje
               premoženjsko pravnih razmerij, ki jih zakonca skleneta tudi po sami sklenitvi. Res pa
               je, da ta člen določa od katerega trenutka takšna sklenitev učinkuje. Po samem zakonu
               učinkuje od sklenitve zakonske zveze, razen če zakonca v pogodbi ne določita
               drugače.</p>
               <p>Jaz mislim, da je potrebno na ločitev gledati kot na travmatičen proces, ki prizadene
               oba zakonca, verjetno tudi otroke. In da je potrebno tukaj v interesu obeh zakoncev,
               kot tudi otrok, čim bolje naprej definirati razmerja in razvezo teh razmerij, kako se
               torej delikatna vprašanja med zakonci rešujejo, kadar, upajmo da ne, ampak
                  vendarle pride do ločitve.
               Jaz ne želim razumeti predlogo civilne iniciative kot ambicijo, da bomo sedaj z
               družinskim zakonikom prepovedali ločitve. Ima pa moj predgovornik prav, ko pravi, da
               gre za civilnopravna razmerja, za katera pa velja dvoje. Prvič, dispozitivna vsebina
               teh razmerij, po kateri se zakonci sami v okviru kongentnih določil zakonika odločajo
               kaj bo vsebina tega pogodbenega razmerja. In drugič, avtonomija volje, da svobodno
               presojate to, ali bo to neko posebno pogodbeno razmerje, s katerim bo definirala
               premoženjske odnose, skleneta ali ne. Zato je namig o tem, da bi sedaj že ob
               sklenitvi zakonske zveze ponujali obrazce, na katere bi se ljudje opredeljevali ali
               bodo kako drugače urejali premoženjsko pravna razmerja med zakonci, povsem odveč. In
               to tudi ni materija, ki bi državo morala posebej zanimati, ker je to polje svobode
               med dvema zakoncema.</p>
               <p>Kar se tiče umestitve teh členov v družinski zakonik. Ta razmerja se vežejo na
               osnovni obstoj zakonske zveze, ki je predmet urejanja tega družinskega zakonika. Kot
               drugo, in gotovo ni prvi primer, ko neko posebno specialno pogodbeno razmerje ureja
               drug zakon, glede na osnovni zakon, ki določa civilnopravna in obligacijska razmerja
               v tej državi, to je obligacijski zakonik. Zato v tem ne vidim nič nenavadnega. Seveda
               pa se s temi odnosi ureja premoženje.</p>
               <p>Prej je bilo izraženo začudenje, kako to, da te stvari ne definirajo tudi odnosov med
               zakoncema glede otrok, kar seveda<gap n="..."/> To ste vi rekli, vsaj jaz sem vas tako
               razumel<gap n="..."/> Če sem vas narobe razumel se vam vnaprej opravičujem. Seveda je to povsem
               logično, ker interesi otroka niso vedno, in v teh dneh smo imeli žal pred očmi
               tragedijo, ki nam je to zelo jasno postavil pred oči, da interesi otroka seveda niso
               vedno tudi interesi staršev oziroma zakoncev. In da mora interese otroka in njihovo
               varstvo urejati zakon.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Strehovec.</p>
            </sp>
            <sp who="SDT5:StrehovecTadej">

               <speaker>DR. TADEJ STREHOVEC:</speaker>

               <p>Vsem skupaj lep pozdrav. Strinjam se s predhodnikom, da je namen družinskega zakonika
               prav gotovo v tem, da zavarujemo koristi tako otrok, kot tudi samih odraslih oseb, ki
               sklepajo zakonsko zvezo oziroma živijo izven zakonske skupnosti.</p>
               <p>Ob tem 84. členu bi rad povedal, da so, po našem mnenju, Komisija pravičnost in mir,
               vsi členi od 84. pa do 94. člena problematični. Znotraj naše komisije smo enotnega
               mnenja, da bi bilo treba teh deset členov pravzaprav umakniti.</p>
               <p>V Komisiji pravičnost in mir te člene razumemo tako, kot je bilo že rečeno, kot
               legalno podlago za tako imenovane predporočne pogodbe. To pa konkretno pomeni, da
               bosta bodoča, če se omejim na zakonce, še preden bosta sklenila civilno zakonsko
               zvezo bosta podpisala tako imenovano predporočno pogodbo, s katero bosta določila
               delitev premoženja v primeru, da se taka zakonska zveza prekine oziroma da pride do
               ločitve. Z našega zornega kota je to silno vprašljiva zadeva. Namreč, saj postavlja
               pod vprašaj temeljno stvar, to pa je brezpogojno privolitev, ko se dva odločata za
               skupno življenje. Omenjeni členi so z vidika Komisije pravičnost in mir problematični
               tudi zato, ker večina ljudi, ki sklene civilno zakonsko zvezo, sklene tudi cerkveno
               zakonsko zvezo. V kolikor bodo ljudje, državljani na uradu preden bodo sklenili
               civilno poroko podpisali kakršnokoli obliko predporočne pogodbe, v takem primeru ne
               bodo mogli skleniti cerkvene zakonske zveze. To govorim seveda za katoliško cerkev
               oziroma za sklenitev zakramentalne zakonske zveze. V kolikor bi to zamolčali bi bile
               take zakonske zveze, cerkvene zakonske zveze, neveljavne.  Po našem mnenju predporočna pogodba slabi ravno zaradi
               tega oziroma ti členi, ki odpirajo vrata predporočni pogodbi dejansko po našem mnenju
               slabijo to simbolno vlogo zakonske zveze. In prepričani smo, da sprejem teh členov v
               kolikor bodo sprejeti, v kolikor ne bodo umaknjeni bodo dejansko še simbolno pa tudi
               v praksi dejansko še povečali število samih razvez. In to pomeni pa še nadaljnjo
               slabitev vrednote zakonske zveze na tej družbeni ravni. Tako da, da zaključim,
               komisija pravičnosti in mir predlagamo umik členov od 84. pa do 94. člena. Najlepša
               hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod minister.</p>
            </sp>
            <sp who="SDT5:SvetlikIvan">

               <speaker>DR. IVAN SVETLIK:</speaker>

               <p>Hvala lepa.</p>
               <p>Poglejte, premoženjska razmerja so že v obstoječem družinskem zakoniku opredeljena.
               In bi morali imeti neki posebni razlog, da bi zdaj izključili iz te vsebine in mora
               biti neki razlog, da so jih takrat vključili. Od 51. člena dalje, če pogledate
               obstoječi družinski zakonik so določila, ki o tem govorijo.</p>
               <p>Drugič, če je problematična pogodba o kateri je govora ali ženitna pogodba, s tem
               nihče v temu zakoniku nikogar ne zavezuje, je pa dana kot možnost.</p>
               <p>Tretjič, družinska razmerja so tudi premoženjska razmerja, to hoteli ali ne, poleg
               drugih razmerij, ki se oblikujejo znotraj družine. In če si kdo zatiska oči pred tem,
               da tudi materialna razmerja so premoženjsko razmerje potem mora samo pogledati
               težavnost razvez, ki danes na tej točki dostikrat nastane. In v temu smislu je v
               resnici urejanje tega področja tisto kar lahko pravzaprav pripomore h temu, da se
               ljudje ko vstopajo v zakonsko zvezo zavedajo resnosti te zveze tudi po materialno
               pravni plati, ne pa samo po drugih plateh. Tako da bolj odgovorno resnici sklenejo
               zakonsko zvezo če vedo, da morajo pri tem uravnavati tudi premoženjska in materialna
               razmerja, ki spremljajo nastanek te družine.</p>
               <p>In še, če se pa to vnaprej dobro opredeli je potem tudi, tako kot pravite, lahko manj
               travmatično dogajanje v primeru kadar se zakonska zveza prekine. Tako da v nobenem
               primeru to seveda ne more škodovati ampak lahko samo pripomore h temu, da bodo
               zakonske zveze trdnejše in da bo manj travmatično, če pridejo v stanje ko takšna
               zveza iz tega ali onega razloga ni več mogoča.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Juri.</p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Hvala lepa.</p>
               <p>Jaz mislim, da tukaj je razlika tudi v iztočnici. Vprašanje odnosov znotraj zakonske
               zveze po mojem se ne nanašajo na to, da naj bo ločitev čim manj ampak da naj bodo
               zakonske zveze čim bolj srečne zveze. In zaradi ega je potrebno omogočiti, da kadar
               mora priti do ločitvenega postopka je ta čim bolj enostavna, čim bolj jasna.
               Velikokrat je v bistvu ločitev konec travmatičnih odnosov ne pa njegov začetek in
               torej pomeni ločitev tega. Nasprotovati vprašanju sklepanja predporočne pogodbe kot
               je povedal kolega Matevž Frangež v bistvu je podobno kot če bi ob nakupu avtomobila
               nasprotovali možnosti, da sklenemo avtomobilsko zavarovanje, ker upamo da nesreče ne
               bo. Seveda si nesreče ne želimo ampak želimo se pa zavarovati, da v primeru, da bi do
               tega prišlo da bi zaradi tega imeli čim manj težav. Zaradi tega ne delim
               razmišljanja, da bi to izbrisali. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>No, poprejšnja služba mi je pripeljala v roke kar nekaj predporočnih pogodb iz 19.
               stoletja. Torej tradicija sklepanja predporočnih pogodb je bila, vsaj kar zadeva
               slovensko štajersko vpeljana zadeva. Tam seveda ni mogoče govoriti o predvideni
               ločitvi ampak so se urejala premoženjska razmerja po smrti enega od zakoncev. torej, tudi takrat verjetno,
               ko sta dva sklepala zakonsko zvezo ni bila v njunih mislih smrt v prvem planu ampak
               je sklenitev predporočne pogodbe zagotavljala premoženjsko varnost tistega, ki
               ostaja. V temu primeru vidim predporočno pogodbo kot utrditev nekih premoženjskih
               razmerjih, ki se bodo zgodila, če bo do tega prišlo. Če je pa še vedno pogojnik, ni
               nujno da pride.</p>
               <p>In se mi zdi pretirana skrb. To pa res pretirana, da bi bilo sklepanje predporočnih
               pogodb, ki niti niso nujne kolikor razumem, da bi bilo sklepanje takšnih predporočnih
               pogodb lahko šteti za spodbujanje ločitev. Se pa vsem tistim, pridružujem, ko se mi
               zdi ločitev prej dobra pot kot pa kakšna druga, ki jo srečujemo kdaj tudi ko govorimo
               o kakšnih ne ravno harmoničnih odnosih v družini. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Zaključujem razpravo, prehajamo na glasovanje o amandmaju poslanskih
               skupin koalicije k 84. členu.</p>
               <p>Glasovanje poteka. Za je glasovalo 8 članov, proti nihče.</p>
               <p>Ugotavljam, da je bil amandma k 84. členu sprejet.</p>
               <p>Prehajamo na 85. člen, vložen je bil amandma poslanskih skupin koalicije, ki je vezan
               na spremembo naslova, ki dejansko odraža bolj samo vsebino tega člena v skladu z
               mnenjem Zakonodajno-pravne službe pa je predlagano tudi črtanje drugega odstavka, ker
               je to predmet obligacijskega zakonika. Gospod Primc, izvolite.</p>
            </sp>
            <sp who="SDT5:PrimcAleš">

               <speaker>ALEŠ PRIMC:</speaker>

               <p>Hvala lepa za besedo.</p>
               <p>Jaz se strinjam s poslancem Jurijem, ko je rekel, da je želja vseh, da bi sklenili
               srečen zakon. Ampak ta želja vseh se mora videti tudi iz družinskega zakonika in žal
               se, po mojem trdnem prepričanju, iz tega družinskega zakonika mnogo premalo vidi ta
               naša želja vseh, da bi se v Sloveniji sklepale srečne in trdne zakonske zveze. Kar
               zadeva sklenitev zakonske zveze je potrebno vedeti, da to za seboj potegne tudi
               premoženjsko-pravna razmerja. In to ne kar poljubna premoženjsko-pravna razmerja
               ampak točno določena življenjsko-pravna razmerja, ki so seveda določena kot takšna na
               temelju razumevanja zakonske zveze kot solidarne, vzajemne in seveda tudi kot zveze v
               kateri se vnaprej odpoveš temu, da boš sebično razpolagal s svojimi materialnimi
               dobrinami ampak na nek način vključuješ zavezo, da boš z materialnimi dobrinami
               razpolagal skupaj s svojim zakoncem. Se pravi, sklenitev zakonske zveze ne pomeni
               poljubno premoženjsko pravnega razmerja ampak točno določenega. In ta določila o
               predporočni pogodbi dejansko razvrednotijo to solidarnostno dimenzijo zakonske zvez
               in dobesedno omogočijo kakršna koli premoženjsko-pravna razmerja. Poglejte, v naši
               državi se velika večina ljudi poroči tako, da nimajo kaj dosti. Jaz ne vem, če gledam
               primer mene in moje žene sva se poročila tako rekoč sama brez vsega in mislim da je
               velika večina tistih, ki se poročajo v naši državi, takšnih. Jaz razumem, da bi
               takšna določila prišla prav kjer je eden zelo bogat, drugi pa zelo, zelo reven in bi
               obstajala nevarnost da bi se tisti drugi poročil s tem, ki je zelo bogat predvsem
               zaradi njegovega denarja ne pa zaradi njegove osebnosti, ker ga ima rad<gap n="..."/> Ali pa
               njenega, se strinjam popolnoma.</p>
               <p>In takšna določila v družinskem zakoniku, jaz sem povedal, da nimamo v civilni
               iniciativi za družino in pravice otrok nič proti, če so ta določila zapisana v
               obligacijskem zakoniku. Ampak kolikor so pa zapisana v družinskem zakoniku pa
               dobesedno rušijo sam premoženjsko pravni, solidarnostni vzajemni temelj zakonske
               zveze. In zato resnično lepo prosi, da ne zamahnete z roko in glasujete kot stroj o
               teh zadevah ampak dajmo se resnično pogovoriti potem pa o bistvu zakonske zveze, kaj
               je to, če ni to vzajemna solidarnost? Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, jaz mislim, da nam je Vlada dala zelo jasno pojasnilo vidim pa, da
               gospod minister želi ponovno pojasniti. Hvala.</p>
            </sp>
            <sp who="SDT5:SvetlikIvan">

               <speaker>DR. IVAN SVETLIK:</speaker>

               <p>Jaz bi rad samo to rekel. V to pogodbo lahko zapišete vse to, gospod Primc kar ste vi
               zdaj rekli.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Juri.</p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Jaz bom to zelo na kratko komentiral tako; Jaz si želim takšno zakonsko zvezo, ki bo oblikovana tako kot se
               zakoncema zdi prav. Vi si morda želite zakonsko zvezo, ki bo oblikovana tako kot se
               vam zdi prav in to je ta konceptualna razlika. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Hvala za besedo.</p>
               <p>Prej sem bila prepozna, da povzamemo predlog, ki je bil podan ampak en komentar; saj
               o tem govorimo kako bo to potem v praksi izgledalo. Dva bosta poklicala na matičarja
               oziroma kamor se želita poročiti in potem jih bo nekdo vprašal ali sta sklenila to
               pogodbo, ali morava in tako naprej. Če bomo to v praksi delali bo stvar tako
               izgledala in saj vemo, da imamo lahko takšne sugestije s strani uradnih oseb ali pa
               drugačne.</p>
               <p>In poleg tega se v amandmaju k 85. členu, ki ga predlagate v koaliciji sklicujete, da
               bomo nekaj pa tukaj črtali zato, ker je to vse predmet obligacijskega zakonika in se
               to tako že tam ureja. Tako da pomeni, da se bo tako te člene moralo torej uporabljati
               skupaj z obligacijskim zakonikom. Zato je predlog, ki je bil podan tako s strani
               civilne iniciative kot enega od predgovornikov po mojem ne mestu in bi se lahko
               stvari dejansko uredile v obligacijskem zakoniku.</p>
               <p>Ker kot rečeno, v nadaljevanju bo jasno kaj bodo uradne osebe promovirale ali pa na
               kaj bodo napotile. In tisti, ki so, na ljudi se da lahko zelo vplivati in če bomo
               imeli takšno strategijo družinske politike kot kaže iz nekaterih drugih stvari potem
               najbrž bomo priča točno temu na kar opozarjajo v civilni iniciativi moj
               predgovorniki. Zato ne vem zakaj se teh členov dejansko ne bi dalo urejati tam kjer
               kot rečeno se tudi sami v svoji obrazložitvi obračate na obligacijski zakonik in ga
               bo potrebno uporabljati skupaj s tem.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Jaz bi vseeno rekla, da zakonodajno-pravna služba je predlagala samo črtanje
               drugega odstavka saj načela avtonomije, volje strank in omejitev tega načela predmet
               obligacijskega zakonika, prosta razpolaga in zahtevkov <gap n="..."/><stage>/Nerazumljivo./</stage><gap n="..."/> omejitve
               prostega razpolaganja pa inštitut civilno-pravnega procesnega prava. Gospa
               Vodičarjeva, prosim.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Hvala lepa.</p>
               <p>Najprej naj povem, da matičar ne bo nikogar nič spraševal, če ima sklenjeno pogodbo o
               ureditvi premoženjsko-pravnih razmerjih tudi ne zaradi tega, ker če ste si prebrali
               podrobneje to poglavje ne samo bodoči zakonci ampak tudi že zakonci, ki imajo v temu
               trenutku sklenjene zakonske zveze bodo lahko sklepali, če bodo to želeli, pogodbo o
               ureditvi premoženjsko pravnih razmerij. Leto nazaj, ko smo začeli z obravnavo
               družinskega zakonika je minister na temu mestu, se prav spomnim, rekel, da v
               določenih segmentih je zakon o zakonski zvezi in družinskih razmerij relativno modern
               sploh glede na to v katerem času je bil sprejet. Ampak prav to področje, področje
               premoženjsko-pravnih razmerjih med zakoncema, ki je družinska materija pa je po
               mnenju teorije eno izmed najbolj podnormiranih področij v veljavni zakonodaji. Rada
               bi pa poudarila, da zakonci lahko že sedaj sklepajo med seboj različne pravne posle
               je pa za to predvidena posebna stroga obličnost, to je notarski zapis. In temu smo
               sledili tudi pri pripravi obličnosti zahtev pri sklepanju premoženjsko pravne pogodbe
               med zakoncema. Posebej pa smo tudi opredelili posebno pojasnitveno dolžnost notarja,
               če pogledate, to je 87. člen kjer bo moral notar seznaniti bodoča zakonca ali
               zakonca, ki že zakonsko zvezo sta sklenila, kakšen je sicer zakoniti premoženjski
               sporazum in jih seznanil kakšne so posledice za v bodoče. Se pravi predvideli smo
               prav posebno notarjevo obveznost pojasnitve. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Žal ne morete gospa Jerajeva, sklep je bil sprejet na prejšnjem odboru.</p>
               <p>Hvala lepa, zaključujem razpravo.</p>
               <p>Prehajamo na glasovanje o amandmaju k 85. členu.</p>
               <p>Glasujemo. Za je glasovalo 8 članov, proti nihče.</p>
               <p>Amandma je bil sprejet.</p>
               <p>Prehajamo na 86. člen, predlog je, da se ta člen črta. Gospa Jerajeva,  izvolite.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Ja, no saj o tem sem hotela nekaj povedati, tudi tega boste črtali zato, ker je to
               urejeno v obligacijskem zakoniku. O tem smo govorili in če že zdaj lahko sklepajo ne
               vem zakaj mora potem to biti tukaj, saj to je smisel. Če pa ti to v družinski zakonik
               zapišeš je pa točno to kar je bilo prej izraženo ali smo pozitivno naravnani ali smo
               kako drugače. Zakonca lahko že zdaj ali pa kdor koli lahko že sklepa kakršno hoče
               pogodbo med seboj in se dogovarja o zadevah katerih koli, med drugim tudi
               premoženjskih na primer.</p>
               <p>In zdaj govorimo o 86. členu, ki ga bomo črtali zato, ker je to določeno v temu
               zakoniku. Mislim, nobene logike in še cel kup tudi v nadaljevanju podobnih stvari.
               Zato sem prej želela še to povedati, da tudi v nadaljevanju se sklicujete na ta
               zakonik in da, glede na to, da tako lahko sklepajo ne razumem zakaj morajo biti te
               stvari tukaj urejene.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Črtamo zato, ker je zadeva urejana v predlogu člena številka 63. Kot sem prej
               povedala pa zakonca lahko že sedaj med seboj sklepata vse pravne posle, ne moreta pa
               določiti vsebino svojega premoženjskega-pravnega režima in to pa je dodana vrednost
               predloga družinskega zakonika.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Frangež.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Poglejte, jaz mislim, da je zelo napačna optika premisleka o tem zakaj nekaj urejati
               kar je že zdaj dovoljeno? Smiselno je seveda, da zakon uredi ta vprašanja zato, da so
               na elementarnih ravneh varovani interesi zakoncev. Oni se lahko v urejanju
               civilno-pravnih razmerij med njimi seveda dogovorijo tudi drugače, zakon pa postavlja
               neki minimalni standard, ki velja, če tega posebnega dogovora ni. Mi lahko zdaj tukaj
               dolgo razpravo odpremo o tem ali je nekaj kar v zakonu ni posebej dovoljeno v tej
               državi dovoljeno ali je prepovedano samo tisto kar je izrecno prepovedano. Ampak
               mislim, da to z vsebino teh vprašanj nima veliko za opraviti naj pa zelo jasno povem,
               da ne bi iz tega vlekli napačne analogije, da črtanje 86. člena ne sledi temu, ker je
               to vprašanje že urejeno v obligacijskem zakoniku ampak, ker 63. člen družinskega
               zakonika določa generalno določbo, da se premoženjsko pravna razmerja med zakoncema
               sklepajo v obliki pogodbe, v obliki notarskega zapisa. Brez sklicevanja na
               obligacijski zakonik. Res pa je, da je v obrazložitvi tega člena tukaj narobe
               napisano.</p>
               <p>Če pogledate 63. člen družinskega zakonika boste videli, da je tam ta generalna
               določba za to obrazložitev pri temu členu, torej pri 86. členu zmotno navaja na to
               vprašanje. Res pa je, da so v obligacijskem zakoniku določene civilno-pravne sankcije
               v primeru kršitev pravil o obličnosti.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Primc.</p>
            </sp>
            <sp who="SDT5:PrimcAleš">

               <speaker>ALEŠ PRIMC:</speaker>

               <p>Hvala lepa za besedo. </p>
               <p>Še enkrat povem, da je po mojem trdnem prepričanju, tudi po mnenju civilne iniciative
               in po mnenju velike večine ljudi v naši državi, sem trdno prepričan, eno temeljnih
               bistev zakonske zveze vzajemno spoštovanje, solidarnost in vnaprejšnjo odpoved temu
               da bi sam razpolagal z vsemi stvarmi tako kot če bi bil sam. Tako da je ta
               premoženjsko pravna ureditev med zakoncema eno od temeljnih bistev zakonske zveze in
               se lahko vprašamo ali zakonska zveza, ki ne vključuje te temeljne solidarnosti sploh
               je še zakonska zveza? Jaz se resnično sprašujem ob takšnem razvrednotenju, ko damo
               vso solidarnost in vso zajemno spoštovanje, odpoved samemu sebi ven iz, seveda v
                  skupno dobro, odpoved
               samemu sebi v skupno dobro, ven iz razumevanja zakonske zveze se resnično sprašujem,
               če je to še sploh zakonska zveza. </p>
               <p>Poglejte, ko je ustavno sodišče odločilo, da ustavna določba o svobodnem odločanju, o
               rojstvu svojih otrok pomeni oziroma dopušča tudi možnost prekinitve nosečnosti. Mnoge
               ginekologinje v preteklosti in še nekatere danes sprašujejo noseče mamice ko pridejo
               na prvi pregled ali boste otroka obdržali? Zato, gospa generalna direktorica, ne
               govoriti, da vi že kar veste , dane bo prišlo do te prakse, da bodo že vnaprej
               spraševali za te zadeve. Ustavno določilo oziroma sploh ne ustavno določilo ampak
               interpretacija ustavnega sodišča, ki je omogočila umetno prekinitev nosečnosti prav
               nič ne govori o tem da morajo ginekologinje spraševati mlade mamice ali bodo otroka
               obdržali pa se to dejansko dogaja<gap n="..."/> <gap n="..."/><stage>/oglašanje iz klopi./</stage><gap n="..."/> Zato, ker so mi to
               mnoge mlade mamice tudi same povedale. Tudi same povedale, gospod Brulc. Žal, očitno
               nimate pravih informacij. No, kolegica Jerajeva je že ena, ki je to vprašala<gap n="..."/></p>
               <p>Tako da jaz bi resnično želel, da še enkrat kot sem rekel, z vso resnostjo
               obravnavajte to vprašanje in da tudi na koncu odločitev v dobro bodočih zakoncev.
               Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Havla lepa. Gospod Rožej.</p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Hvala lepa za besedo.</p>
               <p>Saj, če bi hotel pa optimistično gledati na predlog tega amandmaja k temu členu bi
               lahko rekel, če je že civilna iniciativa in komisija za pravičnost in mir želela
               črtanje od 84. do 94. iz tega zakonika je pa vsaj pri temu členu koalicija ugodila,
               en člen bo šel ven, to je ja dobro. Drugače pa sem si želel, da<gap n="..."/> Pa še to bi rekel,
               gospod Primc je navajal samo ginekologinje, zdaj jaz sem trdno prepričan, da to
               seveda ni slučaj ampak da je podzavestno ločevanje na nekatere ženske funkcije, moške
               funkcije in tako naprej in ginekologija naj bi bil ženski poklic, sem pa prepričan,
               da je tudi kakšen ginekolog takšen kot ga je sam opisoval tako kot sem prepričan, da
               niso samo moški ki vstopajo v zakon tako bogati, da bi si želeli predporočno pogodbo,
               da so tudi ženske takšne ampak pustimo zdaj to.</p>
               <p>Tisto kar sem želel reči na izvajanje kolegice Jerajeve, ta zakon, ta zakonska
               materija se v mnogih svojih robovih, da tako rečem, dotika kakšnega zakona ne samo
               obligacijskega zakonika. Pa zakon o alternativnem reševanju sodnih sporov pa zakon o
               upravnem postopku pa kje drugje kakšnih drugih socialno varstvenih zakonov in tako
               naprej kar ni nič ne navadnega. Tako da to, da je deset členov tukaj in da je kakšna
               stvar urejena tudi v kakšnem drugem ni nobena redkost. Jaz sem za to, da ti členi
               ostanejo tudi v družinskem zakoniku, ker so potrebni, če napotujejo na kakšen drug
               zakon tudi prav, ni nobena redkost da za določeno materijo je potrebno vzeti dva ali
               pa tri zakone v roke in vse skupaj brati. zakonodaja kot celota ureja naše življenje.
               Kot že rečeno, upam pa da bo to črtanje 86. člena izzvenelo kompromisno. Hvala
               lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala. No jaz bi samo na to opozorila, da mogoče prevečkrat pozabljamo na to, da se
               določila, ki veljajo za zakonsko zvezo nanašajo tudi na zunajzakonsko skupnost ampak
               to ni bilo tisto o čemer sem hotela v jedru razpravljati. Ampak 63. člen, drugi
               odstavek, pogodbe glede premoženjskih pravic in obveznosti, ki jih sklepata zakonca
               med seboj morajo biti sklenjene v obliki notarskega zapisa. Če zdaj to primerjate s
               členom o katerem se pogovarjamo potem vidite, da je besedilo takšno, ki se
               prekriva.</p>
               <p>In jaz ne razumem zdaj tega zakaj bi morali tukaj zadeve problematizirati, ker gre
               tudi v 87. členu potem za jasno zapisane notarjeve obveznosti in se vse skupaj na
               notarski zapis nanaša in so ta pogodbena razmerja tudi v svoji obličnosti natančno
               določena. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Juri.</p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Hvala lepa.</p>
               <p>Mi se v bistvu sedaj pogovarjamo o tem kakšna mora biti zakonska zveza, ker se pri
               tej polemiki v bistvu dotikamo točno tega vprašanja. Po mojem  mnenju mora biti zakonska zveza takšna v kateri
               lahko zakonca srečno živita, <q>"end of discussion"</q>, pika. Vse ostalo je prepuščeno
               njima, na kakšen način si bosta urejevala življenje zato, da bosta lahko v tej zvezi
               srečna. In tukaj je tista konceptualna razlika, ki jo spoštujem, med sogovorniki na
               temu odboru. Moje prepričanje je, da želimo živeti in jaz verjamem v liberalno
               družbo. To pomeni, v družbo kjer zakonsko urejujemo samo tisto ki je potrebno zato,
               da lahko naša družba dobro deluje in lahko živi vse ostalo pa prepuščamo svobodni
               odločitvi posameznika, posameznice ali v temu primeru, paru.</p>
               <p>Ker je odločitev o tem kako boš živel v zakonski zvezi in kako boš razpolagal s
               svojim ali skupnim premoženjem izključno stvar dveh ljudi, ki želita skupaj živeti ni
               nobenega razloga, da bi si mi pa sedaj z neke pozicije, avtoritete, višine ali moči
               prevzemali to pravico da bomo sedaj pa mi določali kako morata ta dva zakonca
               premoženje deliti. To je zadeva, ki se dotika samo njiju.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Zaključujem razpravo<gap n="..."/> Še gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>No, jaz mislim, da smo vendarle, najprej nisem sam mislil ampak zdaj sem pa vesel, da
               se je bistvo problema teh členov pokazalo. Namreč res je, normalno se ljudje poročajo
               z ljudmi, ki jim zaupajo, torej tisti ki si medsebojno res zaupajo. In poroka je vsaj
               doslej pri nas starih veljala, da vstopaš neko življenjsko skupnost kjer se boš čutil
               varnega in ne boš izigran. In tudi premoženjsko varnega in da bosta skupaj nosila
               usodo takšnih ali drugačnih gospodarski, ekonomskih situacij. Ker to je bilo tako, to
               je bilo po načelu zakonitega premoženjskega režima in podobno in ni bilo v navadi, da
               bi si zakonca, da bi se odločala za drugačni režim, za drugačno razmerje glede
               skupnega premoženja, pridobivanja, črpanja in podobno. Razen nekaterih, to so bili
               posamezni primeri, ki so po svoje urejali te zadeve drugače od, bi rekel navade, od
               tradicije, od zakonitega premoženjskega režima.</p>
               <p>In že včasih in tudi sedaj so še primeri, ko je pravzaprav poroka izigravanje, je
               zloraba, nekdo se z drugim poroči iz premoženjskih koristi, svojega partnerja,
               svojega zakonca izigra glede premoženja na takšen ali drugačen način. V primeru
               predporočnih pogodb in v primeru, da nista oba vešča pravnega jezika se dogajajo
               velike zlorabe in zakonec ostane nazadnje brez vsega čeprav je zakon prinesel morda
               večje premoženje kot njegov partner, njegov zakonec. In zakoncema prav zaradi otrok
               in zaradi vsega bi morali nuditi neko zaščito pred zlorabami, to pa je samo
               spoštovanje zakonitega premoženjskega režima, ki velja za vse in se ga ne da
               izigrati. Če  dovoljujemo, da
               se pogodbeno dogovorita pri čemer je dogovorita v narekovaju mnogokrat, za drugačen
               režim potem je potrebno postaviti neko mejo do kod se pa lahko zaobide, izigra ali
               drugače določi premoženjski režim od zakonitega premoženjskega režima. Tukaj bi
               morale biti pa varovalke definirane. Jaz sem za to, da se ta možnost spremembe
               zakonitega premoženjskega režima spremeni, dopolni, da se pogodbena razmerja tudi
               drugače urejajo vendar je potrebno postaviti limit varnosti za tistega, ki je pravno
               neuk, ki je morda na takšen ali drugačen način pod vplivom ali pod pritiskom in
               podobno. To meni manjka v temu sistemu.</p>
               <p>To se pravi ni zagotavljanja minimalne varnosti oziroma tiste pričakovane varnosti za
               drugega zakonca. In seveda pričakujte, da bo v drugem branju še kar nekaj amandmajev
               na te člene, ki bodo odprti.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Štrbenk<stage>(?)</stage>.</p>
            </sp>
            <sp who="SDT5:unknown-M">

               <speaker>GOSPOD ŠTRBENK:</speaker>

               <p>Hvala lepa za besedo.</p>
               <p>Pravzaprav se niti nisem mislil javiti k razpravi v temu členu vendar nekako sem
               zaznal, da pravzaprav teče beseda o stvari, ki pravzaprav problema ni. Namreč jaz v
               izvajanjih gospoda Primca nisem zaznal, da nasprotuje pogodbenemu urejanju
               premoženjskih razmerij med zakoncema. Torej v zavodu KUL<stage>(?)</stage>, zagotovo stojimo na
               stališču, da družinski zakonik ni samo zbir nekih členov, nekih pravil ampak tudi
               neko sporočilo, ki ga država daje svojim državljanom. In to sporočilo je z takšnim
               velikim številom členov, ki se posvečajo tej pogodbi absolutno slabo sporočilo.</p>
               <p>Zato jaz mislim, da je pravzaprav predlog te razprave bil samo, da se te členi nekam
               prestavijo, brez nasprotovanja brez kakršnih koli insinuacij ampak samo prestavitev v
               nek zakon kjer se obravnavajo generalna pogodbena razmerja, sporočilo družinskega
               zakonika pa je, da je zakonska zveza pravzaprav solidarna zveza moža in žene in se s
               tem zakonom urejajo samo tisti minimalni standardi, ki pravzaprav morajo veljati, če
               sami zakonci za to ne poskrbijo. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Strehovec.</p>
            </sp>
            <sp who="SDT5:StrehovecTadej">

               <speaker>DR. TADEJ STREHOVEC:</speaker>

               <p>Takole, poglejte, ko je govora o teh predporočnih pogodbah in o pravnih temeljih za
               uzakonitev le teh, tudi znotraj samega družinskega zakonika bi jaz rad poudaril tudi
               to, da je prav, da zakonodajalec, da se zaveda morebitnih zlorab, ki jih neki takšni
               členi dejansko lahko omogočajo na dolgi rok. In pred očmi smo v komisiji za
               pravičnost in mir imeli še posebej primer tako imenovane trgovine za državljanstvo
               oziroma trgovine za stalne vize. Gre za primer recimo, da se ena oseba s tujim
               državljanstvom se odloči, da bi se naselila v Evropski uniji ali pa v naši državi, za
               to pridobi nekega državljana oziroma državljanko v tej naši državi in pred
               sklenitvijo zakonske zveze skleneta pogodbo. Pogodbo po kateri recimo ta oseba tujka
               po tej poroki ne bo upravičena do nikakršnega premoženja po temu človeku, ki se je
               dejansko z njo poročil ali pa se je z njim poročila. In dejansko se tukaj odpirajo
               ena zelo delikatna vrata, ko prav pravzaprav lahko na osnovi teh členov uzakonimo
               prakso še dodatne diskriminacije, stigmatizacije tistih ljudi, ki so že tako ali tako
               deprivilegirani. Imejmo recimo v mislih na primer ljudi iz bližnjega vzhoda, iz
               severne Afrike, ki imajo številni interes, da pridejo v Evropsko unijo. In da bodo
               zato v takšnem primeru prisiljeni podpisati neko takšno predporočno pogodbo verjetno v ta namen tudi
               nakazati katera finančna sredstva potem pa po sami poroki pa pravzaprav se čez noč
               znajti v stanju razveze brez slehernih dohodkov, to se nam zdi v komisiji pravičnosti
               in mir silno problematično. In mislim, da bi to morali zakonodajalec te stvari
               predvideti tako da je naše mnenje še vedno, da dejansko člani odbora omenjene člene
               črtate oziroma, da ne daste pravne podlage tovrstnim zlorabam. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, jaz bi vendarle rekla, da govorimo o 86. členu, ko govori točno o
               tem, da se ta člen črta, ker gre za podvajanje z vsebino 63. člena. Gospa
               Vodičarjeva, izvolite.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>V zvezi s tem izvajanjem bi samo opozorila, da smo že šli čez 29. člen predloga
               družinskega zakonika kjer je izredno opredeljena dolžnost izvedbe posebnega postopka,
               če se pojavijo razlogi za sum, da tujec namerava skleniti zakonsko zvezo prav zaradi
               teh namenov; ali zaradi pridobitve dovoljenja za stalno prebivanje ali z namenom
               pridobitve državljanstva.</p>
               <p>Bi pa ponovno opozorila na 87. člen kjer je izrecno predvideno kaj vse mora notar
               pojasniti pogodbenim strankam te pogodbe o premoženjsko pravnih razmerjih torej, da
               jih seznani z zakonitim premoženjskim režimom, jih pouči o premoženjskih pravicah, ki
               izhajajo iz tega, pred sklenitvijo jih mora zakoncema nepristransko svetovati, se
               prepričati, da sta oba v celoti razumela pomen in pravne posledice vsebine
               pogodbe.</p>
               <p>Skratka, mislim da smo ta 87. člen napisali zelo podrobno in smo imeli v mislih tudi
               te dileme, ki so bile izpostavljene. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Predlagam, da glasujemo.</p>
               <p>Glasujemo. Za je glasovalo 7 članov, proti nihče.</p>
               <p>Ugotavljam, da je amandma poslanskih skupin koalicije sprejet.</p>
               <p>K 87. členu ni amandmajev.</p>
               <p>Prehajamo na 88. člen in amandma poslanskih skupin koalicije. Ni razprave.</p>
               <p>Glasujemo. Za je glasovalo 7 članov, proti nihče.</p>
               <p>Ugotavljam, da je amandma sprejet.</p>
               <p>K 89. členu ni predlogov za amandma.</p>
               <p>K 90. členu pa je podan predlog za amandma poslanskih skupin koalicije.</p>
               <p>Glasujemo. Za je glasovalo 7 članov, proti nihče.</p>
               <p>Ugotavljam, da je amandma sprejet.</p>
               <p>Tudi k 91. členu je podan amandma poslanskih skupin koalicije. Kaj v zvezi s
               podatki?</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet.</p>
               <p>Do 93. člena ni amandmajev.</p>
               <p>K 93. členu je podan amandma poslanskih skupin koalicije. Ni razprave.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet.</p>
               <p>Prehajamo na 97. člen in amandma k 97. členu. Ni razprave.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je bil tudi ta amandma sprejet.</p>
               <p>Do 104. člena ni amandmaja.</p>
               <p>K 104. členu je podan amandma poslanskih skupin koalicije. Ni razprave.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet.</p>
               <p>Podan je tudi amandma na 105. člen družinskega zakonika, poslanskih skupin koalicije.
               Ni razprave</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam,  da je amandma
               sprejet.</p>
               <p>K 106. členu je podan amandma Poslanskih skupin koalicije. Ni razprave.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je bil amandma k 106. členu sprejet.</p>
               <p>Tudi k 109. členu je podan amandma poslanskih skupin koalicije. Ni razprave.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je amandma sprejet.</p>
               <p>K 111. členu je podan amandma poslanskih skupin koalicije, ki je predvsem
               terminološke narave. Ni razprave.</p>
               <p>Glasujemo. Za je glasovalo 8 članov, proti nihče.</p>
               <p>Ugotavljam, da je bil amandma k 111. členu sprejet.</p>
               <p>Prehajamo k predlogu za amandma odbora in sicer imamo dva predloga za amandmaja
               odbora. Najprej predlog poslanskih skupin koalicije za novo dvanajsto poglavje in pa
               111. člen. K temu pa je podan tudi predlog za amandma k amandmaju odbora Poslanske
               skupine SDS. Odpiram razpravo. Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo.</p>
               <p>No ministrstvo oziroma koalicija je pripravila amandma kot novi 111.a člen kjer pravi
               da določbe prvega do enajstega poglavja tega dela zakonika v zakonski zvezi se
               uporablja za partnersko skupnost. In ne glede na določbo prejšnjega odstavka je za
               obstoj partnerske skupnosti potrebno, da sta osebi, ki sklepata partnersko skupnost
               istega spola. No, jaz sem doslej vedno mislil, da je v temu zakoniku partnerska
               skupnost mišljena partnerska skupnost istospolno usmerjenih.</p>
               <p>Ne vem, najprej sprašujem ali so še kakšne druge partnerske skupnosti in ne samo
               partnerske skupnosti istega spola? Ne razumem zakaj<gap n="..."/> Dobro bom verjetno tekom
               razprave tudi dobil odgovor. No, mi smo predlagali oziroma predlagamo amandma na ta
               111.a člen in sicer tako, da v prvem odstavku se izvzameta dva člena in sicer 24. in
               56. člen, ki po našem mnenju ne moreta oziroma sta nesmiselna kot člena, ki se
               uporabljata tudi za partnersko skupnost. Namreč 24. člen govori o sorodstveni
               klavzuli. O tem smo že govorili pa očitno bo potrebno še govoriti. Sprašujem zakaj
               istospolni partnerski skupnosti na podlagi česa omejujete ustavno pravico, da
               skleneta svojo zvezo, da živita skupaj, če sta morda v sorodstvenem odnosu. Zakaj? To
               je protiustavno. Če morda nekateri sedaj istospolni tako želijo je to njihova stvar,
               saj ni potrebno, da se poročajo oziroma, da živijo skupaj kot bratje, dva brata in
               podobno, če ne želijo. Zakaj omejevati drugim? Jaz sem povedal, da pri zakonski zvezi
               je ta omejitev logična v  vseh
               civilizacij zaradi genskih anomalij, ki se javljajo v takšnih zvezah, zaradi otroka!
               Tukaj pa noben otrok nič ne trpi, ker ga ne more biti iz takšne zveze pri istospolno
               usmerjenih, če sta oba brata. Zakaj vlada oziroma ministrstvo, zakaj ministrstvo
               morda na sugestijo istospolnih partnerskih zvez omejuje ali ne vem potem samovoljno,
               zakaj ministrstvo samovoljno to omejuje? In prepoveduje zvezo, če je med istospolnima
               partnerjema neka sorodstvena zveza. Zakaj?</p>
               <p>In namreč ne se sklicevati na neke stare arhaične miselnosti. Mi smo sodoben svet, mi
               smo liberalni svet. Mi ne smemo omejevati svobode tam kjer ni potrebno, ne smemo
               omejevati! Jaz sem proti omejevanju svobode kjer ni razloga, kjer ni razloga! Seveda
               problem, ki se pojavlja in ki je zame ravno tako problem, zakaj omejevati samo na dve
               osebi, na dva partnerja? Zakaj? Torej, to je neka, bi rekel nelogičnost v odnosu do
               teh vprašanj, ki se kaže na mnogih področjih, tukaj pa še posebej.</p>
               <p>Zaradi tega mi pravimo, ta člen, ki uveljavlja sorodstveno klavzulo torej kjer se ne
               smeta poročiti oziroma ne smeta vstopiti v zakonsko zvezo brat in sestra, to jasno
               velja pri heterospolnih primerih, jasno zaradi otrok. Kajti zakon je, vsaj doslej je
               veljala definicija, da je pomen zakonske zveze v zasnovanju družine. Doslej je to
               veljalo, nekaj tisoč let, sedaj je to črtano, nam je žal. Upajmo da se bo to
               popravilo v naslednjem branju.</p>
               <p>Zato je zakonska zveza ima nek drugi pomen, ne pomen samo njunega medsebojnega
               življenja in iskanja zadovoljstva, sreče, med zakoncema ampak je zakonska zveza
               namenjena, je njen namen in njen pomen, družbeni pomen je v zasnovanju družine.
               Zaradi tega je tam ta sorodstvena klavzula.</p>
               <p>Torej to je izredno pomembno, da se, če že enačimo celo poglavje in rečemo, to velja
               tudi za istospolne partnerje potem je potrebno reči, ne, ta člen ne velja in ne smemo
               omejevati istospolne zveze, če je slučajno med njima sorodstvena povezava.</p>
               <p>Drugo je 56. člen - svoboda odločanja o rojstvu otrok. Pri zakoncih, moškega in
               ženske je jasno. In vedno je tako bilo mišljeno, tudi v Ustavi, svoboda<gap n="..."/> Tudi v
               Ustavi piše svojih otrok, tukaj je to izginilo, svojih otrok, v Ustavi slovenski,
               svobodno odločanje o rojstvu svojih otrok, ker je Ustava imela pred seboj zakonca, ki
               seveda bosta spočela, rodila otroka oziroma se bo v njuni družini rodil otrok in
               imata svobodo pri odločanju o otrocih. Mi sedaj to svobodo dodeljujemo tudi
               istospolnim partnerjem. Kaj to pomeni?  posegov v rojstva otrok, v reprodukcijo, embrio in
               podobno. In so to soglasno zavrnili. Pri tem so seveda zelo krasno razložili to
               pobudo in so rekli, takole so napisali: <q>"V usmerjevalnem odboru za bioetiko smo
               ugotovili, da je glede otrok priporočilo,"</q> to priporočilo, <q>"presenetljivo oziroma
               usmerjeno samo na interese homoseksualnih in lezbičnih parov, skoraj ignorira pa
               pravice in koristi otrok, ki naj bi jih taki pari posvojili ali pridobili s pomočjo
               tehnik zunajtelesne oploditve. Zato so predlog priporočila soglasno in energično
               zavrnili."</q> Če ta dva člena ne bosta črtana, tako kot smo predlagali, potem bodo tudi
               drugačni pristopi. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Kuhar.</p>
            </sp>
            <sp who="SDT5:KuharRoman">

               <speaker>DR. ROMAN KUHAR:</speaker>

               <p>Hvala lepa za besedo.</p>
               <p>Se bom javil prvič in zadnjič danes, ker ta absurdna in žaljiva razprava ne zasluži
               ne moje ne naše pozornosti, se mi zdi. Samo par stvari bi pa vendar rad omenil.</p>
               <p>Kar se tiče incesta in vse te zgodbe, seveda ne obstaja samo medicinski vidik, s
               katerega je moj predhodnik govoril, predlagam pogled tudi v sociološke in
               antropološke razprave o tem vprašanju. To pravzaprav ni bistveno. Glede na to, da
               nasprotniki družinskega zakonika govorijo na pamet, ugotavljajo, kolikokrat nekdo
               nekaj reče, potem naj naredim nekaj podobnega tudi sam. Zastavljam svoje ime, dr.
               Roman Kuhar, profesor sociologije na Filozofski fakulteti, v imenu gejevske in
               lezbične skupnosti v Sloveniji zagotavljam, da se geji in lezbijke v Sloveniji ne
               želijo poročati s svojimi brati in sestrami, tako da naj 24. člen ostane veljaven
               tudi za partnerske skupnosti.</p>
               <p>Kar se tiče 56. člena, ki govori o skupnem odločanju o rojevanju otrok, pa predlagam,
               da si preberete oziroma fer bi bilo, da si preberete in poveste, kakšna je razlaga
               tega člena, kjer jasno piše, da zaradi bioloških danosti ima ženska več možnosti
               odločati, zlasti glede odpovedovanja rojevanju, na primer, s prekinitvijo nosečnosti
               in tako naprej. Tako da ti scenariji, ki so bili tu omenjeni, v tem smislu niso
               realni.</p>
               <p>Kar pa se tiče ugovora vesti, ki je tudi del tega člena, pa samo opozarjam na
               diskriminatornost tega predloga, zato ker velja samo za partnerske skupnosti. Torej,
               matičar se lahko odloči, da ne bo sklenil partnerske skupnosti zaradi svojega
               filozofskega, etičnega ali verskega prepričanja, in da je vsakršna diskriminacija
               zaradi osebnega prepričanja nedopustna. Predlagam, da se ta člen dopolni in da velja
               tudi za zakonsko skupnost, zato ker verjamem, da obstaja tudi kakšen matičar v
               Sloveniji, ki bi zaradi svojega filozofskega, etičnega ali verskega prepričanja rad
               rekel <q>"ne"</q> in ne bi sklenil zakonske zveze, ki jo sicer po zakonu mora skleniti. In
               upam, da je na tej točki jasna absurdnost tega predloga. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Blažič.</p>
            </sp>
            <sp who="SDT5:BlažičMitja">

               <speaker>MITJA BLAŽIČ:</speaker>

               <p>Tudi jaz se ne bom spuščal v komentiranje zatrtih spolnih fantazij gospoda Cukjatija,
               o katerih nam tako pogosto razlaga in tako vehementno. Bi pa rad opozoril na neko
               sofisticirano žaljivost izvajanja gospoda Cukjatija.</p>
               <p>Homoseksualnost se zaničuje, se omalovažuje, relativizira, se navaja ekscentrične,
               eksotične primere, se demonizira in se o homoseksualnosti govori v kataklizmičnih
               kontekstih. Vse to z enim samim ciljem, to je z zavlačevanjem razprave in segregacije
               homoseksualnosti v okviru celotnega družinskega zakonika.</p>
               <p>Ste skočili, ko sem govoril o zatrtih spolnih fantazijah. Verjamem, da boli taka
               pripomba, verjemite pa, da boli vsakič, ko izvaja gospod Cukjati svoje fantazijske
               kontekste. Meni se tako izvajanje ne zdi niti etično niti civilizacijsko dopustno, ne
               v skladu z medicinsko etiko in deontologijo in, če hočete, tudi ne krščansko. Bomo pa
               za gospoda Cukjatija, če bo želel, organizirali posebno antropološko predavanje o
               tabuju incesta, da se bo poleg medicinskega konteksta poučil še o katerih drugih kontekstih. In o
               njegovih izvajanjih bomo tudi gotovo opozorili Medicinsko častno razsodišče, naj samo
               presodi, če je tako govorjenje vredno človeka, ki ima medicinsko licenco. Hvala
               lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Glejte, ponovno bi pozvala, da se na obeh straneh izogibamo sovražnemu govoru, da
               nehamo z razpravami, ki dejansko ne vodijo nikamor. Govorimo o tem, kar je v tekstu
               zapisano. In de facto to, kar je bilo izvajano, v tekstu ni zapisano, zato pozivam
               tudi ministrstvo, da ponovno razloži, zakaj zavrača takšno dopolnitev amandmaja za
               amandma odbora, ker se dejansko nanaša na 24. člen družinskega zakonika, kjer
               govorimo o nesprejemljivosti sklepanja kakršnihkoli zvez med sorodniki, in to se
               nanaša tudi na tako imenovano partnersko skupnost, ki je podobna zakonski zvezi.
               Skratka, skušajmo se koncentrirati na to, kar je zapisano, ne kaj si pod tem
               predstavljamo. Ohranimo kulturo dialoga na obeh straneh. Lepo prosim! Ker drugače bom
               res prisiljena ponovno posegati v razpravo.</p>
               <p>Gospa Novakova, izvolite. <stage>/Oglašanje v ozadju./</stage> A, pardon, se opravičujem! Izvolite,
               gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Repliko sem prosil. Gospa predsedujoča, nekaj ste lepo prosili. Jaz tudi vas lepo
               prosim, da ne dovolite žaljivih nastopov nekaterih gostov v tej dvorani. Jaz nisem
               bil nič žaljiv. Povedal sem samo dejstva, ki jih lahko citiram, z avtorji in tako
               naprej, samo dejstva. Dejstva so včasih težka, in so resnično težka. In bi prosil, da
               v takih primerih ustavite goste, ki so tu, ali pa jih lepo pospremite k vratom.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospod Cukjati. Ampak tudi namigovanja, ki so bila v vašem govoru,
               verjemite, so se zelo gibala po robu in so tudi izzvala tovrstno reakcijo. Ampak res,
               lepo prosim, ostanimo na nivoju razprave, govorimo o tistem, kar v posameznih členih
               piše.</p>
               <p>Gospa Ana Vodičar, izvolite.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Hvala lepa. Bom šla kar po vrsti.</p>
               <p>24. člen predloga dejansko ureja zadržek sorodstva. Ker je partnerska skupnost po
               naši oceni skupnost, ki je v svojem bistvu podobna zakonski zvezi, ocenjujemo, da ni
               primerno, da bi jo lahko sklepali med seboj tudi najbližji sorodniki. Slučajno imam
               pred seboj to večkrat citirano odločbo Ustavnega sodišča, ko je presojalo skladnost
               ureditve zakona o registriranju istospolnih partnerskih skupnosti, kjer, navajam,
               <q>"Ustavno sodišče poudarja, da je tudi za to skupnost bistvena značilnost stabilna
               povezanost dveh oseb, etično in čustveno bistvo registrirane partnerske skupnosti je
               enako kot pri zakonski zvezi,"</q> ter naprej, <q>"tako pri zakonski zvezi kot pri
               registrirani partnerski skupnosti ima zapustnikova volja podlago v istih življenjskih
               in etičnih premislekih zagotoviti tistemu, s katerim je bil zapustnik čustveno,
               intimno, premoženjsko in življenjsko kar najtesneje povezan."</q> In tako dalje. Skratka,
               mislimo, da je nujno, da ostane 24. člen v veljavi tudi za partnersko skupnost.</p>
               <p>Glede 56. člena bi poudarila, tako kot je bilo zadnjič rečeno, da ta člen nima v
               mislih odnosa države do zakoncev glede uresničevanja pravice, te ustavne svoboščine,
               temveč ureja njun medsebojni notranji odnos. Poudarila bi, da tudi v tem odnosu je
               opredeljeno načelo uveljavljanja svobode odločanja otrok. Ker ocenjujemo, da določeni
               tuji pravni sistemi omogočajo, da tudi partnerske skupnosti na nek način otroka
               pridobijo, recimo, situacija, da tuje državne ureditve omogočajo oploditve, ki jih
               naša ureditev ne, ocenjujemo kot potrebno, da se svobodno odločanje o rojstvu otrok
               zapiše oziroma se ne izključi za partnerske skupnosti.</p>
               <p>Še nekaj besed glede tretjega odstavka in ugovora vesti. Najprej bi rada povedala, da
               je amandma nekoliko nejasen, glede na to, da uradne osebe, ki naj bi bila navzoča pri
               sklenitvi partnerske skupnosti,  zakonik ne predvideva, zakonik govori, da so pri
               sklenitvi zakonske zveze navzoči samo načelnik oziroma od njega pooblaščena uradna
               oseba in matičar.</p>
               <p>Sicer pa bi glede ugovora vesti povedala, da se po veljavnem zakonu o registraciji
               sklene oziroma registrira istospolna partnerska skupnost pred uradno osebo upravne
               enote, nobenega zadržka vesti tam ni opredeljenega. Težko bi tudi zaključila, zlasti
               tudi zaradi spremembe oziroma tega kompromisnega predloga Ministrstva za delo, ki
               predvideva sklenitev partnerske skupnosti in ne več zakonske zveze, da bi s
               sklenitvijo oziroma zaradi sklenitve partnerske skupnosti posameznik prišel v nek
               resen konflikt s svojo vestjo.</p>
               <p>Pa mogoče še ta dejanski argument, ta prvotna A-verzija, če tako rečem, kjer bi lahko
               istospolno usmerjeni partnerji sklepali zakonske zveze, je bila v medresorskem
               usklajevanju. Mi smo s strani MNZ in Ministrstva za javno upravo, tudi Združenja
               matičarjev prejeli kar nekaj pripomb, ampak taki pomisleki pa, moram reči, niso bili
               izpostavljeni. Toliko.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Novakova.</p>
            </sp>
            <sp who="SDT5:NovakLjudmila">

               <speaker>LJUDMILA NOVAK:</speaker>

               <p>Hvala za besedo. Lepo pozdravljeni!</p>
               <p>Najprej bom izrazila svoje obžalovanje, ker nisem mogla biti ves čas prisotna kot
               predsednica Nove Slovenije ali pa članica Nove Slovenije na sejah tega odbora, ker
               nas je tematika zelo zanimala, pa smo bili, žal, zavrnjeni, kljub temu, da smo
               evropska parlamentarna stranka.</p>
               <p>Danes nadomeščam družine iz Ekomenske skupnosti za nekaj časa. Komentirala pa bi
               tretji odstavek amandmaja k 111.a členu, o čemer je pravkar gospa govorila. Namreč,
               kljub temu, da bi podprla ta amandma, ker se mi zdi smiseln, vendar je zelo nejasno
               napisan. Tudi sama sem pooblaščenka za sklepanje zakonskih zvez in kot tu razumem,
               matičar ali uradna oseba, ki je navzoča pri sklenitvi partnerske skupnosti, ima
               pravico do ugovora vesti in tako naprej. Torej, to je napisano v sedanjem času, to se
               pravi, da poroka ali pa sklenitev že poteka, potem se pa oseba spomni, da ima ugovor
               vesti. Po mojem mnenju bi moralo biti zapisano: <q>"Matičar ali uradna oseba, ki bi po
               službeni dolžnosti morala biti navzoča pri sklenitvi partnerske skupnosti, ima
               pravico do ugovora vesti zaradi svojega filozofskega, etičnega ali verskega
               prepričanja in tudi pravico do zamenjave."</q> Sama sem v pogodbenem razmerju in ni
               težava, da odpovem sklepanje take zveze, medtem ko matičar, ki je uradna oseba,
               zaposlena na upravni enoti, in če ima ugovor vesti, pa za to nima soglasja od svojega
               nadrejenega, potem krši delovne dolžnosti. Zato bi se mi zdelo primerno, da bi bilo
               to zapisano v tem členu.</p>
               <p>Samo to bi še dejala, izvajanja gospoda Cukjatija jaz nisem razumela kot nek napad na
               kogarkoli, ampak žal so to anomalije sodobne družbe, delno tudi slovenske že. In mi
               je zelo žal, da je v tem družinskem zakoniku toliko členov posvečenih tem anomalijam,
               namesto da bi ta zakonik pripomogel k izboljšanju stanja družine v Sloveniji.
               Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Potrata, replika? A, razprava. Izvolite.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala za besedo, gospa predsednica.</p>
               <p>No, saj sem se spraševala na začetku, ali naj štejem razpravo gospoda Cukjatija kot
               sarkazem ali kot resno, zaradi tega, ker sama vidim amandma koalicijskih poslanskih
               skupin za 111.a člen kot posledico tistega, kar smo dosegli s tem, da smo vpeljali
               razliko med zakonsko zvezo in partnersko skupnostjo, in je zaradi tega potem treba
               tisto napisati, kar je.</p>
               <p>Moram pa reči, da jaz ne razmišljam o teh razmerjih, s katerimi se ukvarjamo tudi ob
               družinskem zakoniku in jih normiramo, jih ne razumem kot anomalije. In tudi nekaterih
               drugih reči ne razumem kot umetne. Se bo kdo od vas spomnil, da se nek zakon imenuje
               <q>"oploditev z biomedicinsko pomočjo"</q>. To ni zakon o <q>"umetni oploditvi"</q>, ampak je zakon
               o <q>"oploditvi z biomedicinsko pomočjo"</q>. In bi bilo dobro, če bi se držali spoštljivega
                   označevanja stvari in
               politično korektnega govora.</p>
               <p>Tisto, kar zadeva predlagani amandma za amandma odbora, je pa zame popolnoma
               nesprejemljivo. Mislim, da smo mi te stvari absorbirali, ko smo se pogovarjali o
               drugih členih pred tem že, saj smo o matičarjih pa o sklepanju zakonske zveze že
               razpravljali. Najbolj me pa pravzaprav preseneča v tem amandmaju to, da je tu
               izražena želja po izločitvi 24. in 56. člena predlaganega družinskega zakonika. Ker
               tako, kot je bilo očitano, pa ne bom ponavljala, ker ne želim govoriti žaljivo in
               sovražno, če se spomnim razprav za nazaj, je bilo pomislekov v zvezi s tistim, kar
               ureja drugi odstavek 24. člena, ravno takrat, kadar gre za posvojiteljska razmerja v
               istospolni partnerski skupnosti, toliko pomislekov, da zdaj ne razumem več, zakaj bi
               želeli ta člen izločiti, ker gre ravno za te stvari. Posvojitve, če jih bo naš zakon
               dopustil ali ne dopustil, posvojitve so v evropskem prostoru dovoljene v nekaterih
               državah. In iz takih razmerij obstajajo tudi razmerja med posvojiteljem in
               posvojencem, o čemer govori 24. člen in drugi odstavek 24. člena. Tako da sem
               absolutno proti temu predlaganemu amandmaju odbora s strani SDS.</p>
               <p>Še enkrat pa pravim, da je pa tretji odstavek popolnoma mimo sprejemljivosti zame,
               zaradi tega, ker ugovor vesti v takem primeru ne more biti razlog za to, da se v
               zakon vpiše nekaj, kar je izrazito diskriminatorno.</p>
               <p>Bi pa samo spomnila na to, da smo ustavno določbo o svobodnem odločanju o rojstvu
               svojih otrok že prediskutirali na prejšnjem nadaljevanju seje. Še enkrat povem,
               ustava govori: odločanje o rojstvu svojih otrok je svobodno. In zato mora biti tam
               <q>"svojih otrok"</q> zapisano, zaradi tega, ker nihče ne more odločati o rojstvu tujih
               otrok. V tem primeru pa imamo govora o zakonski zvezi, o dveh zakoncih, seveda ne
               bosta tudi ta dva odločala o komerkoli zunaj te skupnosti in je popolnoma jasno iz
               konteksta, za kaj gre. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Strehovec.</p>
            </sp>
            <sp who="SDT5:StrehovecTadej">

               <speaker>DR. TADEJ STREHOVEC:</speaker>

               <p>Najprej bi opozoril na izjavo Komisije pravičnost in mir iz lanskega leta, 31.
               avgusta 2010, ko smo javno pozvali, da bi bila razprava o družinskem zakoniku
               spoštljiva, strpna in demokratična. Zato z obžalovanjem ugotavljam, kar je bilo že
               prej rečeno, da vsa zainteresirana javnost ne more sodelovati oziroma da so nekateri
               sodelujoči v tej razpravi celo javno stigmatiziranimi in tarča žaljivih besed.</p>
               <p>Ko gre za 111.a člen oziroma ko gre za predlog amandmaja odbora, je stališče Komisije
               pravičnost in mir jasno. Mi podpiramo amandma SDS zaradi zelo pomembnih vsebin, s
               katerimi družinski zakonik lahko pridobi vsaj v tem delu na kvaliteti.</p>
               <p>Ko je govora o tem, da so partnerske skupnosti izenačene z zakonskimi zvezami, tu
               imamo mi načelno mnenje, da partnerske skupnosti nimajo mesta v družinskem zakoniku,
               se pa javno zavzemamo za to, da se to področje partnerskih skupnosti oseb istega
               spola ureja znotraj obstoječega zakona o registraciji istospolnih partnerskih
               skupnosti.  Sami menimo, da
               dejansko tudi na osnovi 4.a člena, pa tudi na osnovi tega predloga amandmaja odbora
               menimo, da dejansko gre tukaj še za en korak v smeri razvrednotenja zakonske zveze in
               vrednote družine.</p>
               <p>Ko gre za tretji odstavek, za dodatek, se pravi, da se doda tretji odstavek k 111.a
               členu, ki govori o matičarjih oziroma uradnih osebah, ki so navzoči pri sklenitvi
               partnerske skupnosti smo mnenja, da je to tako občutljiva tema, da je potrebno
               znotraj družinskega zakonika zagotoviti tudi pravico do ugovora vesti. Prepričani
               smo, da bo takšen družinski zakonik v kolikor bo sprejet in uveljavljen odprl vrata
               novim oblikam diskriminacije ljudi. Jaz sem zelo v nekem smislu osebno prizadet, ker
               imamo zelo veliko nevladnih organizacij, ki zagovarjajo pravice ljudi, človekove
               pravice, se zavzemajo za demokracijo, za osebno svobodo in tako naprej, ko pa gre
               dejansko za zaščito vesti uradnih oseb v primeru sklepanja, v tem primeru, če bo to
               sprejeto partnerskih skupnosti, pa te osebe, recimo, tega ne želijo storiti in
               pravzaprav na ta problem niti eden ne opozarja oziroma redko kdo opozarja. Po našem
               mnenju bodo na tem področju neposredno prizadeti številni matičarji, moški in ženske
               oziroma uradniki, ki bodo prisostvovali pri sklenitvi partnerske skupnosti dveh oseb
               istega spola. Če bo šlo za matičarje, ki zaradi osebnih prepričanj ne bodo želeli
               oziroma mogli skleniti take zveze, se bodo dejansko znašli v položaju, ko bodo lahko
               zaradi tega sankcionirani, kaznovani, lahko bodo celo izgubili službo, kot bomo
               kasneje videli oziroma se niti ne bodo mogli prijavljati za tako delovno mesto. To je
               seveda zaskrbljujoče zato, ker so partnerske skupnosti kot so opredeljene v
               dosedanjem predlogu družinskega zakonika s sprejetimi amandmaji, velja, da so
               partnerske skupnosti vsi tistega spola v vsem izenačene z zakonskimi zvezami, razen v
               nekaterih določilih. To pa pomeni, da bo tudi ista formula, ista procedura sklepanja
               zakonske zveze, kot forma za sklepanje partnerskih skupnosti. In v tem vidimo
               neposreden poseg v smeri simbolnega razvrednotenja zakonske zveze in družine.</p>
               <p>Prepričani smo, tako kot je bilo že rečeno, da vključitev partnerskih skupnosti in
               izenačenje partnerskih skupnosti tudi na tem področju, ko gre za sklenitev takih
               skupnosti oziroma zvez z zakonskimi zvezami, da bo to dejansko odprlo vrata novim
               oblikam diskriminacij in zaradi česar bodo lahko posredno lahko tudi ogrožene oziroma
               socialno ogrožene tudi družine teh matičarjev oziroma teh uradnih oseb.</p>
               <p>Za Komisijo pravičnost in mir je zelo problematično, da predlagatelj družinskega
               zakonika nikjer ni predvidel instituta ugovora vesti, ko ge za tako zelo
               problematično temo. Prepričani smo, da je to posledica dejstva, da pri pripravi tega
               družinskega zakonika ni bil povabljen širok krog strokovnjakov, ker če bi bil, potem
               verjamem, da bi bili med njimi tudi strokovnjaki, ki poznajo tudi te stvari, ki
               poznajo tudi ta področja ugovora vesti.</p>
               <p>Sami menimo, da če bo družinski zakonik s takimi predlogi oziroma amandmaji sprejet,
               da bo dejansko vzpostavil prostor znotraj katerega bodo lahko v posameznih primerih
               neposredno kršenje človekove pravice, in to so pravice, ki so zajamčene v različnih
               členih naše ustave. Da bom še bolj konkreten, dam tu primer iz leta 2005 iz Kanade.
               Namreč, v mestu <gap n="...."/><stage>/Nerazumljivo./</stage> je tamkajšnje sodišče kaznovalo matičarja Orvila
               Nicolsa z 2.500 dolarji kazni zato, ker ni želel poročiti dveh oseb istega spola.
               Matičar je danes star 70 let in je bil  sprva 25 let policist, potem kasneje je postal matičar in do danes
               opravil preko 1.800 porok in nikoli v 24 letih ni dobil nikakršne pritožbe. Gospod
               Nicols je zavrnil sklenitev poroke dveh oseb istega spola zaradi svojih verskih
               prepričanj, zato je na poti ta dva istospolna partnerja, šlo je za dve osebi istega
               spola, moškega spola. Ti dve osebi je napotil k svoji kolegici, ki je tudi 5. maja
               2005 opravila tovrstno dejanje. Vendar ti dve novo poročeni osebi istega spola se pri
               tem nista ustavila, ampak sta šla na sodišče in tožila tega matičarja zaradi
               diskriminacije. Sodni dokument kaže, da je bil eden od teh dveh kandidatov oziroma
               teh dveh oseb istega spola, ki sta sklenila zakonsko zvezo, da je bil eden od teh
               dveh 51 let star moški, ki je bil poročen 17 let in je imel tri otroke. In dokler se
               ni ločil se pravzaprav ni zavedal, da je istospolno usmerjen. Kakorkoli že, sodišče
               je kasneje ugotovilo, da je šlo za konflikt dveh pravic oziroma dolžnosti: pravico do
               verskega prepričanja in dolžnost opravljanja poklica matičarja. Zanimivo je, in to je
               tista stvar, čemur se v Komisiji pravičnost in mir zavzemamo, se pravi, da ne bi
               prišlo do situacij, kjer bi se sodišče ideološko postavilo na stran zagovornikov
               totalnih pravic istospolnih. V imenu zagovarjanja, promoviranja teh pravic
               vzpostavljal pravne prakse zaradi katerih bi diskriminirali druge ljudi oziroma jih
               celo kaznovali. Ih v tem primeru izključno zaradi verskega prepričanja, konkretno
               tukaj je šlo za kristjana. In v katoliških oziroma v krščanskih krogih, pa tudi sicer
               je odločitev tega sodišča odmevalo kot neposredno dejanje, ki se izvaja v okviru
               kristjanofobije, o čemer govori tudi Evropski parlament, imel na to temo že nekaj
               srečanj. Zadeva se je tako zaostrila v tej zadevi, da je 8. februarja letos
               pravosodni minister Kanade zagrozil vsem matičarjem v Kanadi, da morajo opravljati
               poroke istospolnih oziroma sklepati poroke istospolnih oseb. V nasprotnem primeru
               bodo odpuščeni. Enako poročilo prihaja tudi z mesta <gap n="..."/><stage>/Nerazumljivo./</stage> prav tako v
               Kanadi, kjer je bil kaznovan matičar Cavin <gap n="..."/><stage>/Nerazumljivo./</stage>, potem okrožje
               <gap n="...."/><stage>/Nerazumljivo./</stage> iz Kanade, sedem matičarjev je izgubilo službo zaradi tega, ker
               niso želeli opravljati oziroma mogli opravljati zaradi svojih osebnih prepričanj,
               verskih prepričanj, tovrstnih dejanj.</p>
               <p>Tukaj bi rad še omenil, da tretji odstavek predloga SDS, ki govori tudi o tem, da je
               prepovedana vsakršna diskriminacija zaradi osebnega prepričanja, da je to določilo
               izjemno pomembno. Prepričani smo, da družinski zakonik, če bo sprejet v taki obliki,
               bo odprl številna področja, kjer se bodo mnogi naši državljani in državljanke znašli
               v tako imenovani stiski vesti. In tukaj prav posebej izpostavljam učitelje, ki bodo
               dolžni v okviru ustreznih vsebin zagovarjati, predstavljati svojim učencem
               redefiniran pojem družine, neke nove institute partnerske skupnosti, ki s stališča
               javnosti na prvi pogled to pomeni, da gre tukaj za dve osebi nasprotnega spola. Sedaj
               po tej novi definiciji, tako kot jo želi zakonodajalec uveljaviti v tem predlogu
               družinskega zakonika pa gre tukaj za dve osebi istega spola. Dejansko tukaj bo prišlo
               do tega, da se bodo lahko učitelji znašli v stiski vesti. In zato, ko je govora o tem
               členu oziroma o tem četrtem odstavku <q>"Prepovedana je vsakršna diskriminacija zaradi
               osebnega prepričanja."</q> To se mi zdi ključna in silno pomembna stvar.</p>
               <p>Znotraj Komisije pravičnost in mir razumemo uveljavitev takšne redefinicije družine,
               pa uvajanje istospolnih partnerskih skupnosti. Z vidika sklepanja partnerskih
               skupnosti kot grobo obliko omejevanja verske svobode, ki je v marsičem podobna
               položajem, ki so bili navzoči v prejšnjem nedemokratičnem sistemu. Namreč, ko so bili
               številni naši državljani diskriminirani, stigmitizirani, izključeni, finančno
               kaznovani izključno zaradi tega, ker  so bili kristjani, ker so recimo novinarji ali novinarka, podam primer
               novinarke, ki je imela križ okoli vratu in bila zaradi tega kaznovana.</p>
               <p>Naša ustava govori o pravicah, govori prav posebej o človekovi pravici do ugovora
               vesti vsakega državljana, in glejte zakonodajalec ima dolžnost, da uradnim osebam v
               primeru sklenitve istospolne partnerske skupnosti priznava pravico do ugovora vesti o
               katerem predhodno obvesti državni organ. In državni organ je v tem primeru dolžan da
               zagotovi drugo uradno osebo, ki bo sodelovala pri sklenitvi partnerske skupnosti.
               Sami menimo, da takšno stališče upošteva temeljne človekove pravice, da dejansko
               doda, takšen amandma bo dejansko dodal h kvaliteti tega družinskega zakonika,
               predvsem pa bo upošteval nekatera temeljna načela naše ustavne ureditve. Tukaj gre za
               načelo socialne države, ki posebej varuje šibkejšega, ki skrbi za skupno dobro, to je
               2. člen Ustave, 14. člen Ustave, ki govori o načelu enakopravnosti, se pravi, da ni
               dovoljeno diskriminirati državljanov, tudi uradnikov, javnih uslužbencev, zaradi
               njihovega osebnega, filozofskega, verskega prepričanja. Potem se tukaj upošteva 19.
               člen Ustave, ki govori o osebni svobodi, prav gotovo upošteva pravico do osebnega
               dostojanstva vseh državljanov, kot o tem govori 34. člen Ustave in tudi svoboda
               izražanja in svoboda vesti, kot je bilo že prej omenjeno, kot je to opredeljeno v 39.
               oziroma 41. členu naše Ustave.</p>
               <p>Da zaključim, v Komisiji pravičnost in mir seveda podpiramo amandma k 111.a
               amandmaju, in vas vse lepo prosimo, gospe in gospodje, poslanke in poslanci, da ga
               sprejmete in da na ta način zagotovite temeljen človekove pravice, kot so zapisane
               tudi v naši Ustavi.</p>
               <p>Najlepša hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Frangež.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Najlepša hvala.</p>
               <p>Jaz bi samo želel opozoriti, v prvem delu moje razprave, na to kam utegnemo priti s
               takšnim razumevanjem stvari. Ali bomo uradniku, ki na upravni enoti recimo sprejema
               vloge za, recimo odmero stavbnega zemljišča, dali možnost ugovora vesti kadar bo
               stranka, ki bi ji po naši Ustavi pripadala enakopravna obravnava, enak tretma pred
               zakonom, dali pravico do ugovora vesti, če bo takšna oseba, recimo temnopolta, če bo
               takšna oseba Rom ali če bo iz življenjskih pogledov takšne osebe izhajalo, da je pač
               drugačen. Jaz opozarjam na to, da utegnemo s takšnim razumevanjem, s takšnimi
               izjemami, s takšnim ugovorom vesti, ki nakazuje na to, da vsi ljudje pred zakonom
               niso enaki, priti v končni konsekvenci do takšnih posledic. In slej ko prej bomo
               soočeni z zahtevami, da takšen ugovor vesti osebe, ki ji je dano neko javnopravno
               pooblastilo tudi uveljavimo na drugih področjih. Zame je to domala nesprejemljivo,
               ker so te osebe tam z nekim javnim zaupanjem zato, da izvršujejo zakonodajo ne glede
               na osebne lastnosti in posebnosti vsakega posameznika ali posameznice. To pravico tem
               osebam daje ustava. Jaz bi si želel, da se vsi tukaj v tej dvorani povprašamo po
               svoji vesti, predvsem ali nam naša vest dovoljuje, da neenako obravnavamo ljudi. Jaz
               sem do zdaj mislil, da smo tudi pred bogom vsi enaki. Zdaj pa mi dovolite, da končam s pozivom proceduralne
               narave. </p>
               <p>Poglejte, mi smo pri tem zakonu,kolikor je bilo mogoče, tehtali pravice manjšine.
               Najprej, pravice družbenih skupin in posameznikov, ki so v naši skupnosti nedvomno
               manjšinske, drugačne, ampak imajo svoja legitimna pričakovanja od te svobodne
               skupnosti. Končno smo upoštevali tudi pravice politične manjšine, in s poskusom, da
               dosežemo v tej dvorani nek kompromis, se poskušali približati tudi zahtevam te
               politične manjšine, zato, da ne bi, kot nam je pogosto očitano, kot glasovalni stroj
               prešli pogledov, ki so legitimni, vprašanje pa seveda ali je notranja narava teh
               pogledov takšna, da upoštevajo enakost vseh. Smo pa parlamentarna demokracija, in v
               parlamentarni demokraciji pač ne more veljati samo to, da smo neomejen debatni klub,
               in si privoščimo to, da večno sedimo v tej dvorani in se pogovarjamo, tisočkrat
               ponavljamo že zdavnaj izrečene misli, ampak da preprosto spoznamo, da je vaše
               razumevanje nekaterih stvari drugačno od naših, da mi to sprejemamo, da razumemo kje
               so razlike v pogledih in da sklenemo te večne in dolgo trajajoče razprave z
               ugotovitvijo, da ne glede na medsebojne razlike vendarle ugotovimo, da se strinjamo
               da se pač ne strinjamo. in jaz vas vljudno prosim, da se pri tej reprizi že zdavnaj
               slišanih stališč nekoliko samoomejimo. K temu pozivam tudi predsedujočo, predvsem pa
               vse tiste, ki s svojimi razpravami prispevajo ali morebiti prispevamo k temu, da se
               te razlike med nami manifestirajo tudi pri členih, ki v vsebinskem pogledu nimajo
               nobene veze z manifestacijo teh razlik.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Juri.</p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Hvala lepa.</p>
               <p>Kolega Matevž Frangež je povedal bistvo, jaz bi samo en popravek in en komentar.
               Popravek, ki sem ga kot geograf takoj zaznal, kot potrebnega, je to, da mesto
               Saskatchewan ne obstaja, obstaja samo provinca Saskatchewan, tako da ko nekaj
               navajamo, ko navajamo določene dogodke, bodimo točni, ker če ugotovimo, da že pri
               geografski opredelitvi nismo točno, kako vam lahko verjamemo, da sploh karkoli kar je
               bilo navedeno je točno. Morda je tako povprečno, kot je bila tudi ta geografska
               opredelitev.</p>
               <p>Glede anomalije, bi pa rekel tako, tu se postavlja vprašanje istospolnosti, kot
               anomalija in jo velikokrat implicitno ali eksplicitno to tako določa.</p>
               <p>Jaz bi odgovoril, da je po evropskih standardih človekovih pravic in nasprotovanja
               katerikoli diskriminaciji anomalija to, da se o istospolnosti govori kot anomalija.
               In bi pričakoval, da bi stranka, ki se baha s tem, da je evropska parlamentarna
               stranka vedela o takšnih standardih, ker sicer zaključim, da je v tej stranki nekaj
               močno anomalitičnega ali celo anomalističnega, če cinično zaključim.</p>
               <p>Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospod Rožej.</p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Hvala za besedo.</p>
               <p>Jaz ne trdim, da so debate ali razmisleki o ugovoru vesti vedno in povsod
               deplasirani, kot pa smo lahko slišali, najbrž v Kanadi podobno, kot predvidevam, da
               tudi pri nas, stvar presoje med različnimi ustavno zagotovljenimi pravicami katera je
               tista, ki v konkretnem primeru ima večjo težo ali je nima. Mi tukaj sigurno nismo
               omizje za to, da bi lahko dali verodostojno sodbo o tem ali je pravica do
               nediskriminatornega obravnavanja kaj bolj pomembna od pravice do ugovora vesti ali
               obratno. Predstavljam pa si, da je seveda lahko  marsikdaj kakšno verovanje pri uradnem uslužbencu
               povzroči zagato. Jaz si ne predstavljam policista rastafarijanca, ki bo na veliko
               izvajal racije uživalcev marihuane. Ne sme, saj zakaj pa bi jih, saj v njegovi veri
               ni to nič čudnega. Ali pa kakšnega drugega psihologa, ki je, na primer, animist
               kakšne srednjeameriške medianske religije, bo seveda žvečil meskalin in pejoto, zakaj
               ga pa ne bi, saj to njemu pomaga pri raziskovanju različnih stopenj zavesti in kaj
               vem še česa. Če vam dam samo take primere. In še bi se našlo. Imamo tudi primere
               darovanja krvi oziroma prejemanja krvi, ali se nekaj sme ali se ne sme pri Jehovih
               pričah in tako naprej. To so morda pomembne dileme, dejstvo pa seveda je, da se mora
               na to gledati skozi prizmo ustavno zagotovljenih pravic. In če smo do zdaj področje
               istospolnih partnerstev urejali v zakonu o registraciji istospolne partnerske zveze
               in ni bilo nobenih pripomb nikogar, tudi Komisije za pravičnost in mir ne, niti
               matičarjev ali kogarkoli, da bi veljalo uvesti kakšen ugovor vesti. Jaz sem
               prepričan, da razlogi za nasprotovanje partnerski zvezi ali pa registrirani
               istospolni partnerski zvezi so popolnoma identični, se niso spremenili v teh letih,
               kar je ta zakon veljal, niti za milimeter, kvečjemu nazadovali so, vsaj meni debata
               na tem odboru kaže na to. Zdaj, v čem je ta simbolna razlika med zakonom o
               istospolnih partnerskih zvezah in družinskim zakonikom, ima najbrž vsak od nas svoje
               mnenje. Jaz v iskrenost te pobude ne verjamem. Razumem pa njeno legitimnost in
               predlagam tistim, ki imate dileme glede tega, da se obrnete na Ustavno sodišče. Ono
               je tisto, ki bo odločilo, kako in kaj in ali je ta pravica res taka, da bi jo veljalo
               upoštevati. In ko bo temu tako, podobno kot je bilo v primeru neustavnosti zakona o
               registraciji istospolne partnerske zveze, zaradi česar tudi ta družinski zakonik
               spreminjamo v smer, v katero ga spreminjamo, ko bo temu, skratka, tako, se bom pa jaz
               pripravljen pogovarjati tudi o spremembah tega člena družinskega zakonika. Dotlej se
               mi zdi pa dikcija, kakršna je zdaj, popolnoma zadostna.</p>
               <p>Še to. Lahko imamo primere, recimo, da ne bom govoril samo o policistih in ne vem
               komu, ki zlorabljajo nedovoljene droge, lahko tudi primer srednješolskega učitelja,
               ki ne bo verjel v evolucijo, ki ne bo verjel v kopernikanski sončni sistem, ampak bo
               verjel v ptolomejskega in še kaj. No, kaj bomo pa pri tem? Bomo pustili ljudem, da to
               razlagajo našim otrokom? Ne bomo - zakaj ne? - ker to ni res! In podobno, kar se mene
               tiče, velja tudi za ta primer.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Hvala za besedo.</p>
               <p>Sama ocenjujem razprave popolnoma primerne, ker ravno s takimi primeri opozarjajo
               tisti, ki o tem govorijo, na to, s čim se bomo mogoče čez 10 let ukvarjali, če bomo
               stvar sprejeli tako, kot je zdaj predlagana. In mislim, da ni nič slabega, ker vseh
               stvari pač ne moreš predvideti. Najmanj kar je, da bi se ne samo po tistih stvareh,
               ki nam pašejo, zgledovali, ampak tudi po tistih, ki nam ne pašejo, in pogledali malo
               čez svoje planke oziroma čez rob države, ne samo tistega, kar nam paše. Zato so zame
               vse te razprave in informacije, ki jih na ta način dobimo, zelo pomembne, ker jih pač
               nisem poznala, mogoče ste jih drugi in tega ne rabite in vam je zato odveč to
               poslušati. Ampak mogoče bomo čez 10 let imeli podobno sodbo, tožbo in dogodke, kot so
               bili navedeni. Zato je morda bolje, da se o tem seznanimo prej in kakšno stvar bolje
               sprejmemo, da do tega ne bi prišlo.</p>
               <p>Predlagali smo amandma k 111.a členu. Glede na predlog tretjega odstavka, ki ga je
               dala gospa Novakova, bi dopolnili ta naš amandma oziroma povzeli njen predlog, ki ga
               je posredovala. Zato predlagamo 10 minut odmora, da ta amandma pripravimo in se potem
               tudi v zvezi s tem odločamo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Prav. Prekinjam sejo za 10 minut.</p>
               <p><stage type="time">(Seja je bila prekinjena ob 16.37 in se je nadaljevala ob 16.50.)</stage>
               </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Če dovolite, bomo nadaljevali.</p>
               <p>Na mizo ste dobili nov oziroma dopolnjen predlog za amandma k amandmaju odbora.
               Tisto, kar je novo, je v tretjem odstavku dopolnilo: <q>"Načelnika ali od načelnika
               pooblaščena oseba, ki bi po službeni dolžnosti morala biti navzoča pri sklenitvi
               partnerske skupnosti."</q></p>
               <p>Predlagam, da glasujemo. <stage>/Oglašanje v ozadju./</stage> Ne, ni, ni razpravljal, res ne, se
               strinjam. Izvolite, gospod Primc.</p>
            </sp>
            <sp who="SDT5:PrimcAleš">

               <speaker>ALEŠ PRIMC:</speaker>

               <p>Hvala lepa za besedo.</p>
               <p>Predlogi SDS so razumni in bi odpravili marsikateri problem, ki bodo v primeru, če ne
               bi bili sprejeti, nastopili.</p>
               <p>Kar zadeva to, da 111.a člen ne bi veljal za 24. člen družinskega zakonika, se pravi,
               da bi lahko tudi bratje in sestre sklepali partnerske skupnosti, si lahko čisto
               enostavno predstavljam primer, kjer bi to bilo koristno. V primeru, na primer, da dve
               sestri ali dva brata, kar se je, mimogrede, v preteklosti zelo, zelo pogosto
               dogajalo, ko so bile večje družine, živela skupaj, ne vem, zakaj ne bi imela iz
               naslova tega skupnega življenja več pravic medsebojno, kot jih imata do ostalih
               bratov in sester, s katerimi ne živita v gospodinjstvu in skupnosti. In, poglejte,
               tudi 55. člen predloga družinskega zakonika prav nič ne govori o tem, da je za
               sklenitev partnerske skupnosti potrebna ljubezen ali pa spolni odnosi in tako naprej.
               Ne, potrebno je vzajemno spoštovanje, zaupanje in medsebojna pomoč. Vse to imata tudi
               brata ali pa dve sestri, ki skupaj živita. In gotovo si lahko predstavljamo primere,
               ko bi bilo to celo zelo koristno z vidika dediščine, da se ne bi potem drugi bratje
               in sestre, na primer, metali iz stanovanja, enega od njiju, potem ko bi eden od njiju
               umrl. Tako da tu moram reči, da je čisto razumen predlog in bi lahko gotovo tak
               predlog rešil marsikateri problem, ki lahko nastane.</p>
               <p>Kar zadeva to, da SDS predlaga, da 56. člen ne bi veljal za partnerske skupnosti, je
               pa to eden tistih predlogov, ki so že bili na tem odboru in ki sodijo  v sklop <q>"saj ni res, pa je"</q>.
               Namreč, ta odbor je potrdil že nekaj odločitev, ki so ne samo nerazumne, ampak
               dobesedno nesmiselne; podobno, kot če bi rekli, lesno železo ali pa okrogel kvadrat.
               Poglejte, istospolna partnerja lahko svobodno odločata o rojstvu otrok. Istospolna
               partnerja enostavno ne moreta svobodno odločati o rojstvu otrok, ker je vedno za to,
               da bi prišlo do otroka, potreben še nekdo. Onadva sama nista zadosti. Saj tu lahko
               tudi ta odbor sprejme sklep, da se zemlja ne vrti več okrog sonca, lahko, ampak
               zemlja se bo še vedno vrtela okrog sonca. In tudi, če bo slučajno ta odbor potrdil ta
               amandma, istospolna partnerja še vedno ne bosta mogla svobodno odločati o rojstvu
               otrok. Prej me je eden od poslancev vprašal, če bi si želel biti v naslednjem sklicu
               član parlamenta. Pa sem rekel, da v takem parlamentu, ki take nesmisle sprejema, pa
               res ne. No, in potem je gospa Ljudmila Novak rekla, da bo naslednji sklic drugačen.
               Glejte, jaz vam v dobro vas, gospe in gospodje, poslanke in poslanci, svetujem, da ne
               sprejemate nesmiselnih določil, ki so dejansko v nasprotju ne samo z zdravo pametjo
               in naravo, ampak tudi s temeljnim bistvom in ustrojem tega sveta.</p>
               <p>Kar zadeva ugovor vesti. Ugovor veste, kot veste, sem že na prejšnji seji izpostavil
               kot problem. In tega problema si nisem izmislil, ampak so se na mene obrnili ljudje,
               ki se utegnejo s tem problemom srečati. In ugovor vesti, kot je prej gospod Rožej
               povedal, ni neka domislica nekaterih na tem odboru, ampak je ustavna kategorija. In
               ustava že določa pravico do ugovora vesti in je samo stvar zakonodajalca, da tudi v
               posameznih primerih predvidi možnost ugovora vesti.</p>
               <p>Pa še morda samo nekaj besed o tem, da res ne bi dlakocepili, gospod Juri. Vi ste
               govorili o istospolnih. Saj ni istospolnih, vsak človek je na nek način istospolen,
               ker pač ne more biti drugega spola - govorimo o istospolni usmerjenosti. In ker ste
               prej za jezik vlekli gospoda Strehovca, dajte biti mogoče sami tudi malo previdni v
               izražanju oziroma točni.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>No, pardon, jaz samo to lahko rečem, definicijo partnerske skupnosti in definicijo
               zunajpartnerske skupnosti smo sprejeli s 4.a in 4.b členom, zato prvi del razprave
               morebiti res ni bil povsem, bom rekla, ponovno odpira vprašanja, ki so bila dejansko
               že zaprta.</p>
               <p>Glede ugovora vesti pa trčimo ob vprašanje, kaj je dopustno razlikovati in česa ni
               dopustno razlikovati. In, kot že rečeno, svetovano vam je bilo, če menite, da to ni v
               redu, da se obrnete na Ustavno sodišče.</p>
               <p>Gospod Juri je želel replicirati.</p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Potem lahko rečemo, da je večina ljudi enospolnih, ne pa istospolnih. Tako. Hvala
               lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lepo prosim, ne dlakocepimo o teh stvareh.</p>
               <p>Prijavljen je še gospod Štrbenk.</p>
            </sp>
            <sp who="SDT5:unknown-M">

               <speaker>GOSPOD ŠTRBENK:</speaker>

               <p>Hvala lepa.</p>
               <p>Ne nameravam polemizirati o tej ali drugi dilemi. Namreč, zdi se mi, da bi veliko teh
               razprav lahko dokaj enostavno prešli, če bi dobili od strani predlagatelja nekaj
               popolnoma jasnih odgovorov, da ali ne, ki se nam v tej razpravi pravzaprav
               pojavljajo. In jaz bi si dovolil mogoče tri vprašanja izpostaviti in bom prosil, če
               se bo dalo dobiti z eno besedo odgovore.</p>
               <p>Kar se tiče 56. člena, ki smo ga zadnjič potrdili na prejšnji seji oziroma ste ga
               potrdili na prejšnji seji. Glede razlage tega člena smo dobili silno različna
               tolmačenja. Žal jih ne morem ta hip na mizo dati, ker magnetogramov še ni. <stage>/Oglašanje
               v ozadju./</stage> Ja, pri 56. členu smo, ker ga omenja amandma, ki ga zdajle obravnavamo.
               Amandma SDS predpostavlja tudi, da ne velja za 56. člen. Skratka,  v tej razpravi mi nismo dobili jasnega
               odgovora, ali 56. člen v povezavi s 111.a členom vključuje pravico partnerske
               skupnosti do oploditve z biomedicinsko pomočjo. Namreč, dve seji nazaj je gospa
               državna sekretarka rekla, da je zadeva popolnoma jasna, da govori o moškem in ženski,
               ki sta v zakonu oziroma moškem in ženski, in da to ne velja. Na zadnji seji zadnjič
               to ni bilo več tako jasno izključujoče. Prosim bi samo: ja ali ne. Ali to
               vključuje?</p>
               <p>Drugo vprašanje, ki bi ga imel je, ko se sedaj govori toliko o ugovoru vesti za
               matičarje. Ali lahko matičar odkloni sodelovanje pri sklenitvi partnerske skupnosti
               brez posledic za službo in za svojo funkcijo? Rad bi slišal: ja ali ne.</p>
               <p>Tretja stvar katero bi vprašal, nanaša se pa na drugi odstavek 111.a člena, torej
               tega amandmaja koalicije. V 4.a členu je bilo popolnoma jasno definirano kaj je
               partnerska skupnost. V nadaljevanju zakona, prejšnjič smo obravnavali 19. člen, sedaj
               se v 111.a členu ponovno pojavlja, da je pogoj, da gre za partnersko skupnost, da sta
               osebi istega spola. V čem je vrednost tega člena oziroma te določbe? Da gre za
               partnersko skupnost je vendar definicija popolnoma jasna v 4.a členu. Zakaj se to
               ponavlja v 111.a členu. Namreč, kot smo že večkrat povedali, menimo, da gre za
               namerno vstavljeno določbo, ki vzpostavlja temelj za ugotovitev neustavnosti sistema
               življenjskih skupnosti. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Lahko gospa državna sekretarka, čeprav, pardon direktorica direktorata za
               družino. Čeprav jaz mislim, da je bilo pojasnjeno kaj vse že piše v zakonu o
               oploditvi z biomedicinsko pomočjo, tako dane vem, mislim, da kar precej ponavljamo
               stvari.</p>
            </sp>
            <sp who="SDT5:unknown-F">

               <speaker>GOSPA VODIČAR:</speaker>

               <p>V tem delu bi bil odgovor ne, ne uvajamo kakšne nove pravice do oploditve z
               biomedicinsko pomočjo za partnerske skupnosti.</p>
               <p>Glede zadnje točke pa bi rekla, da sprejeti 19. člen družinskega zakonika kot enega
               izmed pogojev za obstoj zakonske zveze, navajam, da je <q>"potrebno, da sta osebi, ki
               sklepata zakonsko zvezo različnega spola"</q>. In zaradi tega zapisa je potrebno v
               predlaganem 111.a členu zapisati, da seveda ta alineja v primeru partnerske skupnosti
               ne more veljati, zaradi tega je bilo treba to izvesti. <gap n="..."/><stage>/Oglašanje iz klopi./</stage> Vem,
               ampak imamo, tako kot sem omenila, člen, ki govori kaj so pogoji za obstoj zakonske
               zveze.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Predlagam, da sklenemo razpravo in preidemo na glasovanje. Najprej
               glasujemo o dopolnjenem predlogu za amandma k amandmaju odbora, ki ga je predlagala
               Poslanska skupina SDS. Glasujemo<gap n="..."/> Obrazložitev glasu? Izvolite.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Jaz sem želela povedati, da bom ta naš predlog podprla. Ker je bilo prej
               izpostavljeno kdo bo ugovor vesti uveljavljal pri stavbnem zemljišču in ne vem kje.
               Tukaj jasno piše <q>"ki bi po službeni dolžnosti morala biti navzoča pri sklenitvi
               partnerske skupnosti"</q>, tako da je jasno v katerem primeru bo uveljavljal ugovor
               vesti, če bo ta naš predlog sprejet<gap n="..."/><stage>/Oglašanje iz klopi./</stage> Prej je bilo to
               izpostavljeno kot da bo lahko kjerkoli, kdorkoli uveljavljal ugovor vesti. Določeno
               je točno za kakšen primer gre.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Glasujemo.</p>
               <p>Kdo je za? <stage>(2 člana.)</stage> Je kdo proti? <stage>(6 članov.)</stage></p>
               <p>Ugotavljam, da amandma ni sprejet.</p>
               <p>Sedaj pa glasujemo še o predlogu za amandma odbora, ki je na nek način uskladitveni
               amandma, posledica sprememb 4.a in 4.b člena, in to je predlog poslanskih skupin
               koalicije. Glasujemo. 
               </p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o amandmaju k 112. členu poslanskih skupin
               koalicije. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil amandma sprejet.</p>
               <p>V sled tega je amandma k 113. členu brezpredmeten.</p>
               <p>Prehajamo na razpravo o 115. členu in amandmaju k 115. členu poslanskih skupin
               koalicije. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil amandma sprejet.</p>
               <p>Prehajamo na 116. člen in amandma poslanskih skupin koalicije k 116. členu.
               Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Tudi amandma k 117. členu je amandma poslanskih skupin koalicije, pripravljen na
               podlagi mnenja Zakonodajno-pravne službe. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Amandma k 118. členu poslanskih skupin koalicije. Ni razprave. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da amandma sprejet.</p>
               <p>Do 120. člena ni amandmajev.</p>
               <p>K 120. členu je podan amandma poslanskih skupin koalicije, predvsem uskladitvene
               narave. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Do 123. člena ni amandmajev.</p>
               <p>K 123. členu je vložen amandma poslanskih skupin koalicije. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Od 123. do 133. člena ni amandmajev. Gospod Cukjati, na kateri člen? 126. člen,
               izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Poglejte, pri 126. členu piše: <q>"Otrokov oče mora po svojih možnostih prispevati k
               stroškom zaradi nosečnosti in poroda."</q> Saj nosečnost ali porod ni to iz obveznega
               zdravstvenega zavarovanja. Kaj pa če ne bo več. Dikcija je nerazumljiva, to hočem
               reči. Ne razumemo, kateri stroški so tu mišljeni in kaj to pomeni. Prosil bi najprej
               obrazložitev.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Prosila bi ministrstvo. Gospa Vodičarjeva.</p>
            </sp>
            <sp who="SDT5:unknown-F">

               <speaker>GOSPA VODIČAR:</speaker>

               <p>Hvala. Ja, kot izhaja iz obrazložitve člena je vsebina oziroma ideja tega člena
               povezana s tem, da se želi mamo, ne glede na to, ali je z očetom v zakonski zvezi ali
               ne, zavarovati, da ne bi v primeru nosečnosti ostala brez sredstev za življenje in bi
               bila posledično s tem ogrožena tudi korist otroka. Zato smo preko zaščite matere, in
               posredno tudi otroka želeli napisati, da je otrokov oče dolžan, seveda, po svojih
               zmožnostih prispevati k stroškom povezanih v zvezi z nosečnostjo in porodom. Sicer
               pa, same stroške, recimo, zdravstvenih posegov, pregledov in tako dalje pa krije
               država iz obveznega zdravstvenega zavarovanja.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Cukjati. 
               </p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Namen je nesporen, ga pozdravljamo, ampak dikcija pa ne ustreza temu in zato
               predlagam kot amandma odbora, da bi se tako glasilo ali pa da črtamo, ker je
               resnično, nisem samo jaz, ki bere, želi brati med vrsticami, pa ne najdem tega med
               vrsticami kar ste vi rekli kot namen. Tako bi predlagal: otrokov oče mora po svojih
               možnostih prispevati k stroškom, ki jih ima otrokova mati v zvezi z nosečnostjo in
               porodom. To je pa potem jasno. To se pravi stroškom, ki jih ima otrokova mati v zvezi
               z nosečnostjo in porodom. Se strinjamo, da ne glede ali sta poročena ali ne, ali sta
               v zakonski zvezi ali ne, oče naj sodeluje pri stroških. Saj odločili boste
               tako<gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Meni se zdi smotrno. Gospod Primc.</p>
            </sp>
            <sp who="SDT5:PrimcAleš">

               <speaker>ALEŠ PRIMC:</speaker>

               <p>Hvala lepa. No, jaz se bojim, da poleg tega kar je pojasnila gospa generalna
               direktorica je zadaj prav v tem členu skrit še tisti strošek, ki ga imamo očetje, da
               prisostvujemo pri porodu. Očetje moramo za to, da prisostvujemo pri porodu plačati
               nek denar, ki sicer ni zelo velik, je pa s simbolnega vidika popolnoma nesprejemljiv.
               Tukaj upam, da se bo z mano strinjal tudi gospod Rožej, ki je enkrat o tej zadevi že
               razpravljal v Državnem zboru. Namreč, očetje smo pri porodu pomoč tako mami kot
               medicinskemu osebju in je iz tega naslova zaračunavati našo navzočnost pri porodu po
               mojem popolnoma nesprejemljivo, pa ne samo to, glede na to, da sem bil zdaj že
               trikrat pri porodu lahko rečem, da imam občutek, da je z vidika mame zelo dobro, če
               ne že skoraj da nujno, da je oče zraven, z vidika pa očeta vsakemu to priporočam, ker
               so to neprecenljiva doživetja in življenjske izkušnje, ki jih nikoli ne pozabiš in
               tudi drugače nikoli ne moreš doživeti. Tako, da bi jaz res prosil, da država tega
               stroška očeta razbremeni, ker gre dobesedno za pomoč tako mamam kot celotnemu
               porodniškemu osebju v času poroda. Sicer sem slišal tudi to, da včasih kakšen oče
               skupaj pade, mogoče kakšen že malo prej proslavlja preden se otrok sploh rodi, ampak
               to so bolj izjeme zaradi katerih mislim, da res ni razloga, da bi zaračunavali tudi
               to našo navzočnost. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Moram reči, da tukaj se z vami strinjam, samo žal to ni pravi zakon.
               Gospod Juri.</p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Mislim, da to ni ta člen, ne določa tega, sicer pa se tu popolnoma strinjam. Dvakrat
               sem prisostvoval in se mi zdi to popolnoma nelogično, bi pa le dodal kot info samo to
               ni plačilo določeno pri vseh porodnišnicah, nekje je, nekje ne, kar je v bistvu še
               bolj čudno.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Rožej.</p>
            </sp>
            <sp who="SDT5:RožejVito">

               <speaker>VITO ROŽEJ:</speaker>

               <p>Jaz vem, da bom rahlo zlorabil pri 9-ih od 15-ih slovenskih porodnišnic in to
               zaračunava, zaračunava se predvsem v tistih bolnišnicah kjer imajo po rodu zadosti
               tistih šest, ki ne zaračunavajo, so tiste, o katerih smotrnosti se danes tudi v
               javnosti razpravlja in tukaj gre pravzaprav za neko grdo rečeno tržno tekmovanje
               katera porodnišnica bo ugodnejše pogoje ponudila. Predvsem je treba reči, da gre za
               prostovoljni prispevek pri tem in če se že civilna iniciativa za družino in pravice
               otrok dovoli večkrat podučevati nas poslance kaj bi bilo dobro, da bi mi naredili,
               imam jaz tukaj zdaj en predlog za to civilno iniciativo. Naj čim več ljudem v rodni
               dobi, ki bodo še kdaj morali iti v porodnišnico pove, da gre za prostovoljni
               prispevek in da če ga nekdo noče plačati mu ga ni treba in naj medicinske sestre in
               ostalo osebje tam rečejo karkoli že hočejo. To bi bil mogoče dober razlog, sam
               minister prejšnji, ki sem ga na to opozoril, ni sploh razumel kaj mu govorim, kar je
               glede na njegova leta razumljivo in se to kaže tudi pri kakšnih drugih razpravljavcih
               na to temo pri družinskem zakoniku, tako da to bi bila mogoče dobra stvar za
               narediti. Kar se pa tiče same dikcije kakršna je zapisana bi pa kolega Cukjatija
               prosil, da si prebere tudi obrazložitev tega člena, ker člen sam po sebi se mogoče
               zdi pust, obrazložitev je dobra, boljša in po mojem mnenju ne potrebuje dopolnitve
               kakršna je bila predlagana. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Jeraj.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Hvala. Jaz mislim, da bi v tem primeru morali popraviti tudi naslov <q>"Prispevek očeta
               k stroškom poroda"</q> in  tudi če
               kolega pravi, da to ni obvezno, tukaj piše otrokov oče mora prispevati in tukaj je
               eksplicitno napisano k stroškom poroda, se pravi, da se to zaračunava in nobena
               obrazložitev nič ne pomaga, če imaš v zakonu tako zapisano, ker obrazložitve zraven
               ni in tudi tisti oče, ki mu bodo tam nekaj zaračunali, ne bo šel brati kaj piše v
               obrazložitvi, ampak mu bodo citirali: <q>"Po 126. členu ste dolžni dati toliko, da boste
               lahko zraven."</q> Zato mislim, da bi se moral ta člen res zapisati drugače in tudi
               naslov <q>"Prispevek očeta k stroškom poroda"</q> zelo jasno govori kakšne stroške in da jih
               mora plačati, tako da podpiram predlog, ki ga je podal poslanski kolega, pa tudi
               primerno spremembo naslova člena.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala. Jaz tega dopolnila, ki je bilo predlagano, ne morem podpreti, zaradi tega, ker
               izhajam iz naslova člena in iz duha tega člena. Namen tega člena je zavarovati mater
               in preko matere zavarovati tudi koristi otroka. In to je vsebina tega člena. Ne pa
               zdaj to v povezavi s pravicami očeta biti navzoč pri porodu. To je druga tema. Tema
               tu je, oprostite, preberite si še enkrat, otrokov oče mora po svojih možnostih
               prispevati k stroškom zaradi nosečnosti in poroda in preberite si obrazložitev, ki
               jasno govori: z določbo se želi mater zavarovati, ne očeta, ampak mater.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Rajglova.</p>
            </sp>
            <sp who="SDT5:unknown-F">

               <speaker>GOSPA RAJGL:</speaker>

               <p>Jaz bom poskušala samo na kratko kako jaz ta člen razumem. Jaz razumem to, da ta člen
               pokriva tiste stroške poroda in nosečnosti, ki jih ne pokrije zdravstveno
               zavarovanje. Torej, zdaj, če dam primer, si predstavljam recimo potne stroške do
               porodnišnice, zdaj si ne znam kakšne stvari zamisliti kje jih zdravstvena zadeva ne
               pokrije, jih pa<gap n="..."/><stage>/oglašanje iz klopi./</stage><gap n="..."/> V glavnem mislim, da je to tisto kar bi
               nastalo, pa ne bi bilo pokrito iz zdravstvenega, ker nihče ne more za isto stvar
               dobiti dvakrat. Tako, da mislim, da to kar se tukaj razpravlja sodi sicer v drugi
               zakon. hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Če sem prav razumela, gospa Vodičarjeva, ne nasprotujete temu členu ali
               kako? Vlada.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Torej, meni je moram reči osebno všeč to dopolnilo, ker je mogoče s tega vidika sam
               člen bolj jasen. Obrazložitev je res boljša, tako da naše stališče je, da ta predlog
               SDS-a vendarle malo bolj točno določa to kar smo želeli s tem členom uvesti.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Še gospa Kraljeva.</p>
            </sp>
            <sp who="SDT5:unknown-F">

               <speaker>GOSPA KRALJ:</speaker>

               <p>Hvala za besedo. Glede same obrazložitve. Res je, da večina stroškov zaradi
               nosečnosti in poroda po Zakonu o zdravstvenem varstvu in zdravstvenem zavarovanju
               krije obvezna blagajna, ampak vsega pa ne, so tudi stroški, na primer teh pregledov,
               ki so že skoraj klasični, nuhalna svetlina 50 evrov, potem amniocinteza, če se
               odločita oče in mati bodoča, potem so recimo stroški pri porodu epiduralna
               anestezija, ki je tudi zelo draga. Se pravi, če se mama in bodoči oče odločita o tem,
               potem morata verjetno oba po istem prispevati k temu. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, če mi dovolite, bi v skladu z vsebino člena predlagala tudi
               dopolnitev tega predloga, ki ga je dal gospod Cukjati, namreč, da se spremeni tudi
               naslov tako, da se glasi: prispevek očeta k stroškom zaradi nosečnosti in poroda. To
               bolj odseva to kar potem želimo s členom doseči. In glasil se bi: za besedo
               <q>"stroškom"</q> se besedilo nadomesti z naslednjim besedilom: <q>"ki jih ima otrokova mati v
               zvezi z nosečnostjo in porodom"</q>. Dajem ta predlog na glasovanje.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na 133. člen in amandma k 133. členu poslanskih skupin koalicije. Ne vidim
               razprave.  Glasovanje poteka.
               Kaj? <stage>/Medsebojno pogovarjanje./</stage> Pardon, prekinjam glasovanje. Se opravičujem, ker je
               zaradi sosledja amandmajev. Najprej je amandma koalicije k 133. členu, potem pa
               amandma Poslanske skupine SDS za predlog amandmajev odbora k 3. členu. Odpiram
               razpravo. Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo. V primeru spočetja z biomedicinsko pomočjo je še vedno tudi v Evropi
               v krogih, ki se s tem ukvarjajo resna razprava o vprašanju anonimnosti darovanja
               sperme ali predvsem darovanih jajčnih celic. Namreč, imamo že judikat, da je nekdo
               zahteval, da se, ko je postal polnoleten, da zahteva izvor jajčne celice oziroma
               identifikacijo darovalke. Stvar se je rešila tako, da so kratko malo potem rekli, da
               ni več znan, da je iz registra izpadel oziroma da v arhivih tega ni več. Torej, zelo
               se sumi, da je še bilo takrat v arhivu in podobno.</p>
               <p>Namreč, je v veljavi v splošnih pravnih sistemih demokratičnih, ki zelo poudarjajo
               človekove pravice, pravica posameznika do poznavanja svojega izvora kot osebnostna
               pravica zelo poudarjena oziroma vse bolj poudarjena.</p>
               <p>Tudi 7. člen konvencije o otrokovih pravicah govori o tem, da ima otrok pravico, da
               pozna svoj izvor, in sicer to se razlaga pač s psihološko potrebo posameznika po
               identiteti, ki ima velik pomen za osebno zrelost in za osebno zorenje. Tukaj je zelo
               težko govoriti kar počez glede prepovedi ugotavljanja izvora, prepovedi predvsem za
               potomca teh genskih materialov. Najmanj kar je, pa moramo dovoliti, da se darovalec
               oziroma darovalka lahko ugotavlja oziroma da se ugotavljanje lahko zahteva na podlagi
               zahteve oziroma potrebe po ugotavljanju dednih bolezni. To je pa najmanj, kar moramo
               določiti. To je bilo tudi pričakovano, da se bo v zakonu o postopkih z biomedicinsko
               pomočjo, da se bo spremenilo, ker tu sta dva člena skorajda dobesedno prepisana. Zato
               predlagamo,da se tu v teh dveh členih, tako pri ugotavljanju materinstva kot
               očetovstva, in se ne bom še enkrat oglašal pri naslednjem členu, dovoli ugotavljanje
               izvora biološkega materinstva oziroma očetovstva, v primeru potrebe po ugotavljanju
               dedne bolezni. To je lahko za posameznika, za potomca izrednega pomena. 
               </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Vodičarjeva.</p>
            </sp>
            <sp who="SDT5:unknown-F">

               <speaker>GOSPA VODIČAR:</speaker>

               <p>Hvala lepa. Vsebinsko so pomisleki Poslanske skupine SDS povsem na mestu. Vendar bi
               rada povedala, da v tem poglavju so v družinskem zakoniku umeščene samo določbe, ki
               se nanašajo na ugotavljanje očetovstva in materinstva. Je pa ta tematika korektno
               pokrita v zakonu o zdravljenju neplodnosti, kjer je v 18. členu izrecno opredeljeno,
               da morajo zaposleni varovati kot poklicno skrivnost vse podatke v zvezi s samim
               oplojevanjem, vendar pa tako otrok, kot otrokov zakoniti zastopnik, ter v določenih
               primerih tudi otrokov zdravnik ima zaradi zdravstvenih razlogov pravico do vpogleda v
               register darovalk in darovalcev in do te informacije. Tako da ocenjujemo, da je ta
               zadeva z 18. členom zakona o zdravljenju plodnosti že urejena.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Strehovec.</p>
            </sp>
            <sp who="SDT5:unknown-M">

               <speaker>GOSPOD STREHOVEC:</speaker>

               <p>Jaz bom tudi govoril o amandmaju k 133. oziroma k 134. členu, ki govori dejansko o
               pravici otroka, da pozna biološkega starša oziroma tistega starša, ki je daroval
               spolne celice s katerimi je bil on oziroma otrok spočet. Gre konkretno za amandmaje,
               ki uveljavljajo to pravico otrok do poznavanja staršev v primeru dednih bolezni.</p>
               <p>Poglejte, v postopkih z oploditvijo z biomedicinsko pomočjo je mogoče ustvariti
               človeške zarodke z darovanimi spolnimi celicami. Ob tem se zastavlja temeljno
               vprašanje zakaj ti otroci, ki so na takšen način spočeti, ne bi imeli pravice do
               informacije kdo je njihov biološki oče oziroma biološka mati. Znano je namreč, da
               eden od treh otrok spočetih v takih postopkih želi vedeti kdo je njegov oziroma njena
               biološki oče oziroma mati.</p>
               <p>Zanimiva je tukaj odločba irskega vrhovnega sodišča iz leta 2009, ki je odločilo, da
               ima otrok pravico do obiskovanja svojega biološkega očeta, se pravi, tistega starša,
               ki je daroval spolne celice. Prav tako na Švedskem, Norveškem, Nizozemskem, Veliki
               Britaniji, Švici, Avstraliji in Novi Zelandiji poznajo pravico otrok, da v starosti
               med 15 in 18 letom lahko dobijo informacijo o biološkem staršu. Približno 60% otrok,
               ki želijo poznati svojega biološkega starša je ženskega spola. 40% gre za otroke, ki
               odraščajo v enostarševskih družinah, 30% ki odraščajo v lezbičnih družinah in 20% v
               homoseksualnih skupnostih. Zanimivo je, da ko so vprašali otroke spočete v postopkih
               oploditve z biomedicinsko pomočjo, da jih 60% zagovarja stališče, da imajo pravico do
               te informacije vsaj tisti, ki to želijo. Zanimiva je tukaj tudi informacija, bila je
               objavljena v medijih, namreč, da na Švedskem obstaja celo društvo žensk, ki živijo v
               istospolnih skupnostih, ki zagovarjajo pravico otrok, da poznajo biološkega očeta. In
               to utemeljujejo s trditvijo, da poznavanje očeta omogoča okrepitev tako imenovanega
               moškega lika, ki je pomemben za čustveni, pa psihološki razvoj otrok v takšnih
               istospolnih skupnostih.</p>
               <p>Da zaključim, v Komisiji pravičnost in mir seveda podpiramo amandmaje, ki gredo v to
               smer oziroma ki jih je predstavila Poslanska skupina SDS. Najlepša hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Ne vidim več rok za razpravo. Zaključujem razpravo. Najprej glasujemo o
               amandmaju poslanskih skupin koalicije, ker se nanaša na drugi odstavek. Glasujemo.
               Nekaj ni bilo v redu<gap n="..."/> Še enkrat, se oproščam, glasujemo.</p>
               <p>Kdo je za? <stage>(7 članov.)</stage> Je kdo proti?</p>
               <p>Ugotavljam, da je amandma sprejet.  Sedaj glasujemo še o predlogu za amandma odbora Poslanske
               skupine SDS. Če ta amandma ne bo sprejet, bo predlog za amandma istega predlagatelja
               k 134. členu brezpredmeten. Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(6 članov.)</stage></p>
               <p>Ugotavljam, da amandma ni sprejet. Se pravi, da je amandma k 134. členu Poslanske
               skupine SDS brezpredmeten.</p>
               <p>Glasujemo o amandmaju poslanskih skupin koalicije k 134. členu. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 135. člen in amandma k temu členu poslanskih skupin koalicije. Gospa
               Jerajeva, izvolite.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Tu bi imela samo eno vprašanje, glede na to, da je naslov poglavja <q>"Obveznosti in
               pravice staršev in otrok"</q>. V bistvu kakšnih obveznosti otrok v celem poglavju jaz ne
               najdem, pa me samo zanima, ali nimajo nobenih obveznosti, imajo samo pravice.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Je, ena obveznost je vključena, in to je obveznost preživljanja svojih staršev.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospa Vodičarjeva.</p>
               <p>Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 135. členu sprejet.</p>
               <p>K 136. členu je predlagan amandma poslanskih skupin koalicije, ki se nanaša na
               spremembo naslova. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 137. člen in predlog za amandma odbora Poslanske skupine SDS. Želi kdo
               razpravljati? Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala.</p>
               <p>No, tu je kar v štirih alinejah rečeno, <q>"starši morajo skrbeti za življenje, starši
               morajo svojim otrokom... starši morajo preživljati svoje otroke, starši morajo po
               svojih močeh..."</q> in tako dalje. Lepo, saj morajo, ampak, kaj pa če ne morejo? Ali pa,
               kaj pa če so posebne okoliščine, zaradi katerih bi starši pa vendar potrebovali
               posebno pomoč države? In to so primeri težje telesne ali duševne prizadetosti otroka,
               ko otrok ni sposoben za kakršnokoli primerno samostojno življenje, in kadar nimajo
               zadostnih sredstev za preživljanje, pa so ga seveda starši dolžni preživljati. V
               takih razmerah lahko rečemo staršem, da so ga dolžni preživljati, vendar v skladu s
               svojimi možnostmi. V takih primerih bi pa vendar bilo pametno omeniti tudi, da so
               sicer dolžni preživljati v skladu s svojimi možnostmi, vendar ob pomoči države, ki
               zagotavlja staršem še posebno varstvo in skrb za otroke. To je seveda v skladu z
               vsemi konvencijami, tudi o človekovih pravicah oziroma otrokovih pravicah, in se
               spodobi, da kot socialna država to dodamo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Do novele v letu 2004 je zakon o zakonski zvezi in družinskih razmerjih zelo podobno
               določbo že vseboval. Takrat je bila ta določba iz zakona izvzeta in je bil naknadno
               tudi presojan s strani Ustavnega sodišča ta člen. Ustavno sodišče je ugotovilo, da
               določba, s katero smo želeli takrat razbremeniti starše, ki imajo nepreskrbljenega
                   otroka z motnjo v telesnem
               in duševnem razvoju, da bi za njega skrbeli tudi še po 26. letu, Ustavno sodišče je
               reklo, da je v tem segmentu člen korekten. So pa odložili oziroma naložili
               zakonodajalcu, da mora pa na področju predpisov, ki urejajo invalidsko varstvo, za te
               osebe urediti posebno pravico. In lahko povem, da prav v tem obdobju pripravljamo na
               Ministrstvu za delo nov zakon, ki bo nadomestil zakon o varstvu oseb z motnjo v
               telesnem in duševnem razvoju, kjer bo za to populacijo tudi s strani države, ne
               staršev, posebej poskrbljeno.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Torej, amandmaja ne podpirate.</p>
               <p>Gospod Primc.</p>
            </sp>
            <sp who="SDT5:PrimcAleš">

               <speaker>ALEŠ PRIMC:</speaker>

               <p>Hvala lepa za besedo.</p>
               <p>Amandma, ki ga je predlagal dr. Cukjati, je zelo na mestu. Verjetno ste tudi poslanke
               in poslanci dobili v zadnjih tednih gradivo Društva Sožitje, v katerem opozarjajo
               člani društva in 10.000 podpisnikov na nesprejemljiv odnos države do otrok z motnjami
               v telesnem in duševnem razvoju in do celih družin z motnjami v telesnem in duševnem
               razvoju. Namreč, zakon o socialnovarstvenih prejemkih, ki bo začel veljati junija
               letos, družinam z otroki z motnjami v telesnem in duševnem razvoju odreka status
               invalida in s tem peha, lahko rečemo, celotne družine v neko odvisnost od države.
               Namreč, socialni prejemki, ki so predvideni po tem zakonu, so razumljeni kot kredit
               države za čas, dokler država plačuje te stvari otroku, potem bodo pa zarubili
               premoženje te družine. Gre za nesprejemljiv poseg v pravice družin, nesprejemljiv
               poseg v pravice in koristi otrok, ne le otrok z motnjami v telesnem in duševnem
               razvoju, ampak tudi njihovih bratov in sester, ki bodo na ta način z rubežem države
               ostali brez dediščin. Mislim, da je predlog dr. Cukjatija zelo na mestu zato, ker
               tudi daje signal ministrstvu, naj bo na te stvari zelo pozorno in naj te stvari, na
               katere opozarjam, še pred začetkom veljavnosti zakona o socialnovarstvenih prejemkih
               spremeni, tako da ta zadeva sploh ne bo uveljavljena. Zato se mi zdi ta spodbuda, ki
               naj bo zapisana tudi v družinskem zakoniku, glede današnje situacije, današnjih
               problemov, ki jih imajo družine z otroki z motnjami v telesnem in duševnem razvoju.
               In danes kričijo po tem, da se ta zadeva spremeni in danes rabijo podporo, da naj se
               da dejansko signal tudi v družinskem zakoniku. Tako da res lepo prosim, da se ta
               predlog podpre in da tudi ministrstvo v najkrajšem času reagira in reši ta problem.
               Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. No, naj vas obvestim, da se spremembe pripravljajo, tako zakon o
               socialnovarstvenih prejemkih kot tudi nova zakonodaja, ki bo urejala status
               invalidov, tako da se dela na tem. Moram pa reči, da tudi ob sprejemanju zakona o
               socialnovarstvenih prejemkih so te skupine nekako bile tiho in niso opozorile. Mi pač
               ne moremo poznati celotne problematike, vendar pa še vedno ni prepozno, zakon začne
               veljati z začetkom druge polovice leta in bomo to uredili.</p>
               <p>Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Hotela sem na podobno dilemo opozoriti. Tudi na to, kar Zakonodajno-pravna služba v
               svojem stališču pravi, da se cel kup stvari prepušča nadaljnjim zakonom ali
               podzakonskim aktom; eno je zagotovo tudi tole. Kar je bilo povedano, zdaj mi lahko
               sicer verjamemo, da se bo stvar spremenila ali pa se ne bo, vemo, da so vsi
               predstavniki Društva Sožitje bili pri nas in pri vas in zdaj bo nekdo očitno vložil
               ta zakon. In gre res za problem, če smo te ljudi označili kot težko zaposljive osebe
               oziroma jih dali na socialno pomoč, ki jo bodo morali državi vračati, čeprav se ti
               ljudje nikoli ne bodo mogli zaposliti, ker niso v stanju, da gredo v službo in
               delajo. Zato mislim, da ne bi škodovalo, če to zapišemo tukaj, ker  lahko se bo zgodila ta sprememba ali se pa
               ne bo. In s 1.6. bo zadeva začela veljati in se bomo takrat s tem ukvarjali. Predlog
               zakona je tako pripravljen, ampak ni čisto res, da takrat ta društva in te skupine
               niso opozarjale. Tudi takrat so in smo tudi mi neke stvari amandmirali oziroma o tem
               govorili, vendar ker vsak predlog, ki pride s strani SDS, razen izjemoma danes eden,
               menda je bil potrjen, sicer je pa vse zavrnjeno z obrazložitvijo, da ni nič primerno
               za nadaljnjo obravnavo, se bojimo, da se tudi pri tem lahko zgodi tako.</p>
               <p>Zato predlagamo, da tak predlog, kot je podan z našim amandmajem, sprejmemo. Bo
               bolje, če bo stvar dvakrat zapisana kot pa nobenkrat in bomo imeli potem velike
               težave, ko bo neka rešitev vpeljana, potem to reševati, to je vedno potem za nazaj
               težje urejati; najprej naredimo cel problem, potem pa poskušamo to reševati.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospa Jerajeva. Naj vam zagotovim, da bo ta sprememba sprejeta prej,
               preden bo sprejet družinski zakonik, in o tem se boste lahko prepričali na lastne oči
               oziroma na vsa ostala čutila, ki pri tem sodelujejo.</p>
               <p>Gospa Vodičar bi rada še nekaj pojasnila.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Ponovno bi poudarila, da v segmentu preživljanja otrok s strani staršev, če je govora
               o otroku, se pravi tistemu, ki ga je starš dolžan preživljati glede na definicijo iz
               5. člena do 18. leta, če ni prej pridobil poslovne sposobnosti, potem je v tem delu
               ta člen nepotreben, ker velja splošno določilo, da so starši dolžni svojega otroka
               preživljati ne glede na to, ali je kakorkoli prizadet oziroma ima kakršenkoli
               primanjkljaj. Če pa je mišljeno tako, kot je tule napisano, otrok, nesposoben za
               samostojno življenje, jaz tu razumem, da ste želeli poudariti otroke, ki tudi še po
               18. letu niso sposobni, tako kot ste rekli, se zaposliti. Dalje pa poudarjam, da naše
               stališče je, da se te preživninske dolžnosti ne sme naložiti staršem, ampak mora za
               to poskrbeti država. Samo toliko.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala.</p>
               <p>Jaz 137. člen berem kot splošno normo, ki nalaga staršem obveznost preživljati
               otroke. To, o čemer pa zdaj govorimo, pa je resen problem za tiste starše, ki imajo
               otroka z različnimi primanjkljaji, pri čemer je tudi pri teh velika razlika. Imajo
               gibalno ovirani otroci bistveno boljše možnosti in starši boljšo podporo kot otroci s
               primanjkljajem v duševnem razvoju. Ampak tisto, kar sem prepričana, je pa to, da se
               tega ne more urejati v tem členu, zaradi tega, ker je treba povezovati različne
               pristope. Sama se spomnim iz prejšnjega mandata, da smo uspeli, recimo, s
               povezovanjem Ministrstva za delo, družino, socialne zadeve in invalide, Ministrstva
               za šolstvo in šport in Ministrstva za zdravje doseči vsaj to, da je avtizem postal
               diagnoza. Tudi pri celi vrsti drugih stvari je treba te zadeve vedeti. Poglejte, niso
               samo otroci, ki imajo kakšen primanjkljaj, ampak so lahko tudi otroci, ki zaradi
               različnih razlogov ne morejo živeti v svojih družinah. In z zapolnitvijo 18. leta, če
               se šolanje ne nadaljuje, se skrb za te otroke ustavi in preide na Ministrstvo za
               delo, ne več na Ministrstvo za šolstvo in šport. In tam nastajajo različni primeri,
               povezani tudi z nedotakljivostjo stanovanja, in še bi vam lahko razlagala te zgodbe.
               Ampak je pač bila sprejeta teza, da se s polnoletnostjo osamosvoji tisti, ki ne živi
               v svoji družini. In tu se starševska skrb za te otroke, ki so bili izvzeti iz
               družine, konča. Ta hip je v obravnavi zakon o usmerjanju otrok s posebnimi potrebami.
               Tu je obveznost države za inkluzivno izobraževanje teh otrok vpisana in tudi pomoč
               države je pričakovana, tudi ustrezna strokovna pomoč, ki naj nadomesti tisto, česar
               starši v svojem strokovnem znanju niti ne morejo imeti ali pa nimajo vsi, bom rekla,
                   čeprav so izkušnje z njimi
               take, da se sami zelo intenzivno ukvarjajo s temi rečmi in so bolj nebogljeni na
               začetku ali pa takrat, kadar se s primanjkljajem svojega otroka ne morejo
               sprijazniti. Torej je zdaj ta zakon v sprejemanju.</p>
               <p>Tisto, kar pa zagotovo ostaja problem, na katerega v Društvu Sožitje opozarjajo, pa
               je, ali imajo ti otroci status invalida ali ga nimajo, in to je treba urediti. In to
               bo v tem zakonu, o katerem je direktorica direktorata govorila, urejeno, tako kot smo
               po različnih poteh na različna vprašanja dobili odgovore.</p>
               <p>Je pa nek problem, o katerem se bo pa ta družba še morala uskladiti, in mislim, da to
               pa ni stvar, ki je hitro rešljiva. To je strategija izobraževanja otrok z različnimi
               primanjkljaji. Zdaj je najpogosteje tako urejeno, da je za osnovnošolsko
               izobraževanje otrok s primanjkljajem kakorkoli dobro urejeno, je pa njihova poklicna
               usmeritev ali usposabljanje za samostojno življenje, kar bi naj bil cilj, da se jih
               čim več usposobi za samostojno življenje, ta del izobraževanja je pa primanjkljaj in
               to se bo urejalo v drugih zakonih. Zato pravim, da ta člen je člen, ki staršem nalaga
               obveznosti, je pa res, da pa druga zakonodaja potem še tista specifična vprašanja, ko
               obveznosti staršev ali pa to, kar bi starši naj naredili, presegajo njihove
               zmožnosti, tako v finančnem kot kakšnem drugem pogledu, pa mora urejati druga
               zakonodaja. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo.</p>
               <p>Glejte, tu gre za širši problem, ne gre samo za polnoletne otroke, tako rekoč. Glede
               invalidov, tudi ne pomeni invalidnost otroka za starše nobene posebne pomoči. Status
               invalida še ne pomeni staršem ne vem kakšno pomoč. Resnično gre za vprašanje, kako s
               prizadetimi otroki ravnati s strani staršev, ki tega ne zmorejo. Je pa neprimerno
               večja finančna obremenitev, pa ne samo finančna, tudi sicer obremenitev spremljati,
               negovati takega otroka v primerjavi z normalnim otrokom. Ne samo negovati, tudi glede
               vzgoje, glede šole, glede obiskov zdravnikov, raznih terapevtskih skupin. Resnično,
               to so ljudje, te starše človek občuduje, s kakšno požrtvovalnostjo delajo s temi
               otroki. In vedno znova se človek vpraša, ali se res ne da tem ljudem bolj pomagati.
               Kratkomalo, dobro je, da bi se poglobili v to. Marsikatera mama praktično pusti svojo
               kariero, pusti službo, ne gre več v službo, ne more zaradi otroka, zaradi takega
               prizadetega otroka, ki ni tako prizadet, da bi bil v domu, je doma, ampak toliko
               skrbi, toliko vsega je potrebno. Seveda, to se nadaljuje, ta skrb, tudi v
               polnoletnost, in upam, da bo enkrat to urejeno.</p>
               <p>Če resno mislite z zakonsko ureditvijo tako prizadetih polnoletnih ljudi, potem
               recimo, ob pomoči države, ki v skladu s posebnim zakonom zagotavlja staršem še
               posebno varstvo in skrb za otroke. Pa vnesimo <q>"v skladu s posebnim zakonom"</q>. Pa bo
               nek pritisk, neka obveza, lahko se bomo  sklicevali na to, država bo dolžna, da to uredi. Družinski zakonik,
               tako ga jaz smatram, je kot nek krovni zakon, ki marsikaj drugega še ureja iz tega
               področja. Krovni zakon za vse druge zakone, ki urejajo še druge stvari. Torej, jaz
               sam menim, da je to koristna pripomba, seveda ne vem ali bo vedno aktualna ali se
               bomo še leta in leta sklicevali na to določbo, ker obljube, ki so bile dane so takšne
               narave, da imamo z njimi zelo slabe izkušnje in se leta in leta ponavljajo, samo
               vprašanje recimo Zakon o dolgotrajni negi, kaj je z njim, da ne govorim o zdravstvu
               in drugih zakonih. Skratka, bolje golob v roki kot pa vrabec nikjer.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Magajna.</p>
            </sp>
            <sp who="SDT5:MagajnaAndrej">

               <speaker>ANDREJ MAGAJNA:</speaker>

               <p>Lep pozdrav, ker se prvič javljam danes. Tudi pri meni so bile kolegice iz društva
               Sožitje. Pravzaprav kar nekako razumem, da poskuša predlagatelj s tem amandmajem
               popraviti tisto kar smo naredili morda lani oziroma letos napako, vsaj konceptualno
               napako pri Zakonu o socialnih transferjih. Namreč ta doktrina, da bomo državne oblike
               pomoči kar vse, da bomo generalno rešili in jih dali pod kategorijo socialnih podpor,
               je po mojem zelo sporen. Tu, če malo preučujemo doktrino socialnih podpor moramo
               vedeti, da je teh oblik zelo veliko, da je treba predvsem generalno ločiti med dvoje
               vrst podpore, ki so začasnega značaja in pomenijo, da bo uporabnik teh podpor v letu,
               dveh v drugačni situaciji in strokovni delavci socialnega skrbstva potem presojajo
               upravičenost do te podpore in tako naprej. Tu je pa treba ločiti do teh ljudi podobno
               kot je bila razprava pri državni pokojnin, to so pa ljudje za katere se ve, da se ne
               bodo vključili v delovna razmerja. Tudi pri prizadetih otrocih z duševnimi, telesnimi
               motnjami so nekateri, ki že od rojstva vemo, da ne bodo stopili in se ne bodo nikoli
               osamosvojili. In zdaj te ljudi pošiljati na centre za socialno delo v skupino drugih
               kategorij ljudi od teh, ki prihajajo v Slovenijo, ki so se vselili v neko stanovanje
               in nimajo za preživljati, pa ne vemo kaj bo z njimi čez pol leta, ampak bodo dobili
               nek status morda. Vse te kategorije ljudi ne moremo tretirati kot socialne
               podpirance. Ne gre samo za vprašanje dedovanja, da bodo te družine udarjene kasneje
               te dediči, pa po navadi je tako zlomka, da tudi ti dediči niso kaj gmotno situirani
               in bi vsaj iz tega naslova morda kdaj kasneje kaj pridobili, pa država reče ne, to pa
               ni vaše. To je čisto iz socialno psihološkega momenta te ljudi pošiljati na socialno
               skrbstvo je skrajno neprimerno. In kaj bodo pa ti strokovni delavci, če je nekdo tako
               ali tako kategoriziran, da je invalid? Zakaj bo hodil k socialni delavki, da bo
               ugotavljala vsako leto? Problem pa ni, kot sem rekel, samo pri dedovanju. Problem je
               lahko že v teku življenja tega posameznika oziroma družine. Nekdo, neka teta, ne vem
               od kje, mu bo nakazal na njegov račun denar. In kaj se bo zgodilo? Hop, konec, teh
               290 evrov pa ti na pripada te mesec. Kaj se zgodi, če morda dobi, ne vem, na neki
               naberki prilagojen avtomobil, ta avtomobil, recimo se pa mora nasloviti na to osebo,
               ker drugače ne more dobiti, ni upravičen do določenih popustov, oprostil? Hop, ta je
               pa zdaj obogatel, ima premoženje in bo spet z grenkim priokusom ta socialna delavka
               rekla zdaj vam pa eno leto ne bomo dali podpore.  To je bila napaka že pri državnih pokojninah, to je
               isti problem. Pri trajnih oblikah pomoči je tak način prevekslanja, bi rekel,
               preorientiranja teh oblik pomoči v socialne podpore bila velika napaka konceptualna.
               Imam pa občutek, da je neka politična volja, da se je zdaj sprožil v parlamentu nek
               postopek. To društvo Sožitje je prišlo tudi k meni in mi ponudilo, da če ne bo šlo
               pri poslanskih skupinah bomo pa zbirali podpise in zlomka kaj se zgodi. Če bo pa
               Andrej prvi podpisan, pa lahko pričakujemo v nekih strankah, da ne bo šel zakon skoz.
               Kaj pa je to zdaj? To je pa visoka politika. In zdaj bomo mi delali politiko kdo bo
               prvopodpisan, pa kdo ne. Ampak, nič hudega. Nek proces je pa sprožen in imam občutek,
               da bodo velike poslanske skupine le videle, da nad tem se pa ne bomo šli politiko. In
               kar verjamem, da bo šla zadeva skozi, ali bo to Zakon o invalidih urejal ali bo to
               Zakon o socialnih transferjih, ne vem še kako so se na ministrstvu odločili, zato se
               bom jaz zdaj vzdržal pri glasovanju, ker imam upanje, da se bo to uredilo. Da pa ne
               bi s tem izkazal, da sem proti temu, pa recimo, da se bo res uredilo, če se pa ne
               bodo te stranke zmenile bomo pa podpise zbirali in se bo to drugje uredilo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospod Magajna. Oboje je potrebno, sprememba Zakona o socialno varstvenih
               prejemkih in v bistvu nastanek novega zakona, ki bo urejal status invalida. Ampak,
               recimo, če jaz prav razumem, gospa Vodičarjeva pomagajte, cilj zakonodajalca je bil
               staršem nepreskrbljenega otroka z motnjo v telesnem in duševnem razvoju po njegovi
               polnoletnosti odvzeti breme preživljanja in jim na ta način zagotovi enak položaj v
               primerjavi s starši zdravih otrok.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>To je to. Zdaj edino kar je še sporno pri tem amandmaju je to, da po eni strani se
               govori o otroku, ki je jasno opredeljen v 5. členu in to je otrok samo do starosti 18
               let, hkrati je napisano, ki je nesposoben za samostojno življenje, kar nakazuje, da
               ste želeli pokriti otroka po 18. letu. Tako, da tudi s tega vidika je težava. Ampak
               bistvo pa je bilo to, da se starše razbremeni po polnoletnosti in da se to skrb
               naloži državi.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Skratka, dajem na glasovanje<gap n=".."/>, gospod Cukjati, če mi ne zamerite bom dopolnila to
               kar ste tudi sam predlagal. Torej, da se doda novi peti odstavek, ki se glasi: če je
               otrok zaradi težje telesne ali duševne prizadetosti nesposoben za samostojno
               življenje in nima zadostnih sredstev za preživljanje so ga starši dolžni preživljati
               v skladu s svojimi možnosti in ob pomoči države, ki v skladu s posebnim zakonom
               zagotavlja staršem še posebno varstvo in skrb za otroka. Torej, glasujemo o tem
               predlogu<gap n="..."/><stage>/oglašanje iz klopi./</stage><gap n=".."/> Glasujemo o tem predlogu amandmaja odbora.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Amandma je sprejet.</p>
               <p>Prehajamo na 138. člen in amandma poslanskih skupin koalicije. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandma je sprejet. Vsebinsko je povezan tudi z amandmajem k 141. členu.</p>
               <p>K 140. členu je zopet podan amandma poslanskih skupin koalicije. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>K 141. imamo zopet podana dva amandmaja, in sicer predlog za amandma odbora poslanske
               skupine SDS in pod številko 2 amandma odbora poslanskih skupin koalicije. Odpiram
               razpravo. Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Mi smo predlagali amandma oziroma predlagamo amandma s katerim bi v  drugem odstavku črtali besedno zvezo <q>"in
               vzgojo"</q> oziroma samo <q>"in vzgojo"</q>. Ker če zapišemo tisti od staršev, kateremu je bil
               otrok zaupan v varstvo in vzgojo ali druga</p>
               <p>Oseba. Mi ocenjujemo, da sta za vzgojo po tem zakoniku odgovorna oba starša, če
               ostane tako zapisano. Se razume kot da je tisti starš pri katerem otrok je, edini, ki
               je odgovoren za vzgojo, ne pa tudi v primeru matere mogoče oče tega otroka, da on ni
               zadolžen za vzgojo, pač pa sta po logiki stvari in tudi glede na to, da v
               nadaljevanju govorimo o stikih in tako naprej, je tudi tisti od staršev s katerim
               otrok ne živi dolžan sodelovati pri vzgoji oziroma ima ravno takšno dolžnost in
               odgovornost kot tisti s katerim otrok živi. Zato predlagamo kot rečno, da se črtata
               besedi <q>"in vzgoja"</q> oziroma veznik in beseda <q>"vzgoja"</q>.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>136. člen predloga zakonika jasno določa kaj je vsebina starševske skrbi, in sicer,
               da je to tudi skrb za otrokovo življenje, njegovo vzgojo, varstvo in nego. Izrecno
               imamo opredeljeno, da starševska skrb pripada skupaj obema staršema ter da starševsko
               skrb izvajata skupaj. V kolikor pa starši ne živijo skupaj in je otrok zaupan v
               varstvo in vzgojo enemu, ocenjujemo, da je pomembno poudariti, da o bistvenih
               vprašanjih, ki bistveno vplivajo na otrokov razvoj, še vedno odločata starša skupaj
               sporazumno v skladu s koristjo otroka. O vprašanjih dnevnega življenja, pa se nam zdi
               korektno in pravilno, da odloča tisti od staršev kateremu je bil otrok dodeljen v
               varstvo in vzgojo. Zdi se nam tudi po sami naravi stvari, da lahko tisti starš pri
               katerem otrok živi, da je lahko ta tisti, ki izvaja neposredno vzgojo in varstvo,
               seveda v primeru stikov, ko pa je otrok pri drugem staršu, pa v tistem obdobju
               dejansko vzgojo in varstvo izvaja otrok pri katerem staršu je otrok na stiku. Zdi se
               mi poudariti, da o bistvenih vprašanjih še vedno odločata skupaj, o vprašanjih
               dnevnega življenja, pa tisti starš pri katerem je otrok nameščen.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Primc.</p>
            </sp>
            <sp who="SDT5:PrimcAleš">

               <speaker>ALEŠ PRIMC:</speaker>

               <p>Hvala lepa za besedo<gap n="...."/><stage>/ni vključen./</stage><gap n="...."/> temeljno določa enako odgovornost za
               otrokovo vzgojo in razvoj 135. člen iz tega potem vse izhaja. Potem je pa žal v
               nekaterih členih ta pravica do varstva in vzgoje priznana samo tistemu od staršev, ki
               živi z otrokom, žal tako gospa generalna direktorica piše in se ta člen 141. ne
               nanaša samo na dnevno varstvo oziroma dnevno življenje in dnevna opravila, ampak se
               nanaša na celoto. Tako, da v tem smislu moramo biti natančni. Gre pa za to, da
               predlog SDS-a ni zgolj teoretičen, ampak je zelo praktičen, namreč mnogi očetje in
               mame pri katerih otroci ne živijo imajo hude probleme s tem, da bi se jim omogočalo
               imeti besedo pri vzgoji, obstaja celo društvo očetov in mater, ki otroci pri njih ne
               živijo in se zelo prizadevajo za to, da bi se ta pravica do vzgoje udejanjila tudi
               njim, ki jo po zakonu formalno imajo, načelno. Potem se pa v nekih ostalih členih, v
               drugih primerih ta pravica priznava samo tistim s katerim otrok živi. Tako, da jaz bi
               zaradi interesov tistih mater in očetov, ki ne živijo z otrokom, v resnici predlagal,
               da se dosledno upošteva enaka odgovornost obeh za vzgojo in varstvo otrok in da se
               pri dnevnih opravilih razume tisto kar ste rekla, ampak žal se ta zadeva ne nanaša
               samo na dnevna opravila. Pa še nekaj je treba povedati. Ko se starša ločita, namreč
               za ločitev gre v teh primerih mož izgubi ženo, žena izgubi moža, otrok pa ne sme
               izgubiti ne mame, ne očeta, to je osnovni interes in če sedaj  ločimo pravice enega in drugega, pravice tistega
               pri katerem otrok živi in pravica tistega pri katerem otrok ne živi, na nek način
               spodbujamo to, da otrok izgubi enega od njiju. Mislim, da je to nedopustno in z
               vidika interesov in pravic otrok popolnoma nesprejemljivo. Zato res lepo prosim, da
               se dosledno priznava v vseh določilih zakona vzajemna in skupna odgovornost, dolžnost
               in pravica do varstva in vzgoje otrok.</p>
               <p>Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Torej, že sami ste omenili 138. člen, gre za to, da se dejansko ta dikcija pojavlja v
               več členih in s tega vidika je amandma problematičen, ker je nekonsistenten z
               ostalimi določbami, ampak vendarle, prvi odstavek 138. člena določa, da če starši ne
               živijo ali ne bodo več živeli skupaj, se morajo sporazumeti o varstvu in vzgoji
               oziroma če se ne sporazumejo o tem odloči sodišče. Tukaj je jasno razvidno, da
               sporazumeti o varstvu in vzgoji otrok dejansko pomeni kje bo otrok živel, pri katerem
               staršu bo živel in ker to dikcijo, se pravi to besedno zvezo o varstvu in vzgoji
               skupnih otrok imamo tudi že v veljavnem zakonu, mislimo, da zadeva ne bi smela biti
               vsebinsko problematična.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala.</p>
               <p>No, jaz imam probleme. Če berem to tako, kot je amandma napisan, da se v drugem
               odstavku v prvem stavku izčrta beseda <q>"vzgoja"</q>, potem je tisti od staršev, kateremu
               je bil otrok zaupan, ima pravico samo do varstva, lepo vas prosim. Samo to, to je
               nemogoče. Ali tisti, ki ga bo preživljal, ga bo samo varoval?! Ali ne bo tisti, s
               katerim bo otrok živel, imel tudi pravico vzgajati tega otroka?! Ne, to je pa,
               oprostite, amandma, ki je zame res popolnoma nesprejemljiv. Poglejte kako je amandma
               napisan: <q>"Drugi odstavek se spremeni tako, da se v prvem stavku črta besedna zveza
               'in vzgojo'"</q>. Ostane, preberite kaj ostane: <q>"tisti od staršev, kateremu je bil otrok
               zaupan v varstvo"</q>, saj mu ni bil samo v varstvo zaupan. Ja, ne! Poglejte! Vi boste
               tistemu od staršev, ki ima pravico do stikov priznali pravico do varstva in vzgoje,
               tistemu pri kateremu pa bo živel, boste pa priznali samo pravico do varstva. No, meni
               je seveda ta amandma absolutno nesprejemljiv.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Ja, gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Jaz mislim, da je nesporazum, gospa Potrata. Namreč, tukaj se določa kaj se zgodi, če
               starša ne živita več skupaj. Potem se določene pravice pač dajo določenemu staršu,
               nekatere pravice so takšne, da se jih ne more dati obema. Živi samo eden od staršev.
               Osnovno varstvo zagotovo je samo enemu dano, saj zato je otrok dan recimo materi.
               Tako jaz razumem. To se pravi, v varstvo se da materi. Ne more pa biti, in to
               izključno materi, ne more pa biti to, da ima ona ipsofacto<stage>(?)</stage> tudi vso pravico,
               dolžnost do vzgoje. Ne, vzgoja pa ostane na obeh starših. Jaz tako to razumem. Zdaj,
               če temu ni tako ali če ne sme biti tako, da bi bila vzgoja še vedno obema staršema,
               potem povejte.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Točno drži to, kar ste rekli. Tako, kot sem prej omenila, in bom mogoče še enkrat
               poudarila. Pravica do vzgoje otrok staršu, pri kateremu otrok v prihodnje zaradi
               ločitve največkrat ne bo več živel, ostaja, po 136. členu, ki opredeljuje vsebino
               starševske skrbi, po starem roditeljske pravice, je ta pravica staršu dodeljena,
               razen če mu sodišče omeji ali odvzame starševsko skrb. Torej, jaz trdim, da se s tem
               ko se otroka namesti po ločitvi k enemu staršu, se v nobenem primeru ne vzame temu
               staršu pravice, da odloča o vzgoji otrok. </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Zaključujem razpravo. 
               Prehajamo na glasovanje o omenjenem predlogu amandmaja za amandma odbora. Glasovanje
               poteka, zaključujem glasovanje.</p>
               <p>Kdo je za? <stage>(2 člana.)</stage> Je kdo proti? <stage>(6 članov.)</stage></p>
               <p>Ugotavljam, da amandma ni bil sprejet.</p>
               <p>Dolžna sem vas opozoriti, da ker ta amandma ni bil sprejet, je brezpredmeten amandma
               istega predlagatelja k 150. členu.</p>
               <p>Zdaj pa glasujemo še o drugem amandmaju k 141. členu poslanskih skupin koalicije.
               Glasovanje poteka, zaključujem glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 142. člen in amandma Poslanske skupine SDS k 142. členu.</p>
               <p>Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo.</p>
               <p>No, 142. člen govori o stikih otroka z drugimi osebami po ločitvi in podobno, in
               sicer navaja, da če nikakor ne pride do soglasja ali tudi s pomočjo centra za
               socialno delo do ureditve teh odnosov primernih za otroka, potem o tem odloči
               sodišče. Nam manjka tukaj, da pravzaprav je treba še definirati kdo pa lahko se
               pritoži na sodišču oziroma kdo lahko sodišču predlaga, da odloči o teh stvareh. In
               sicer, tukaj je predlagano, da samo osebe iz prvega odstavka. To pa so osebe, ki bi
               lahko predlagale takšno odločitev sodišču oziroma presojo sodišču so stari starši,
               bratje, sestre, polbratje, polsestre, nekdanja rejnica ali rejnik, prejšnji ali
               sedanji zakonec, zunajzakonska partnerica ali zunajzakonski partner. Nam manjka, da
               bi tudi še nekateri drugi lahko predlagali sodišču takšno obravnavo eno oceno in to
               so zakoniti zastopnik otroka ali otrok sam, če je že dopolnil 15 let ali center za
               socialno delo. Mislim, da so tisti, ki so zelo vpeti v to odločanje in bi bilo dobro
               tudi njim omogočiti sodno obravnavo oziroma sodno odločitev.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Družinski zakonik je materialni predpis, in določeni amandmaji, ki jih danes
               potrjujete, torej amandmaji koalicije so bili pripravljeni na podlagi mnenja
               Zakonodajno-pravne službe, ki je nekako dosledno skozi vse člene opozarjala, da je
               treba te postopkovne določbe iz Družinskega zakonika brisati. Ta vaš predlog, ta vaš
               amandma je vsebovan v predlogu novih procesnih predpisov, zlasti Zakona o nepravdnem
               postopku. Kot sem pa rekla, zaradi procesne narave v Družinski zakonik ne spada.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>No, v tem,<gap n="...."/> Vedno znova so obljubljeni neki zakoni in tako dalje, v tem zakonu
               gotovo ne bo, da lahko otrok, ki je dopolnil 15 let sproži ta postopek. Gotovo ne bo
               tega. Mislimo, pa da bi to bilo dobro, da tudi otrok lahko sproži po 15 letu
               starosti, dobro je, recite 15 in pol ali pa 10 let, ne vem, in tudi, torej da vsaj
               on, ki drugje ne bo imel te možnosti, po drugem zakonu sigurno ne, da se mu tukaj
               dovoli, da sam sproži obravnavo na sodišču, če mu ni všeč. 
               </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Vlada nasprotuje, zato predlagam, da glasujemo. Glasovanje poteka, zaključujem
               glasovanje.</p>
               <p>Kdo je za? <stage>(2 člana.)</stage> Je kdo proti? <stage>(7 članov.)</stage></p>
               <p>Ugotavljam, da amandma ni bil sprejet.</p>
               <p>Prehajamo na 143. člen, kjer imamo zopet dva amandmaja, in sicer amandma Poslanske
               skupine, predlog za amandma odbora Poslanske skupine SDS in vložen amandma poslanskih
               skupin koalicije. Odpiram razpravo.</p>
               <p>Gospa Jeraj.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Ja, mi predlagamo amandma, ki ga imate pred sabo, da se prvi odstavek spremeni, tako
               da se glasi: Sodišče pri odločitvi o varstvu, vzgoji in preživljanju otroka in o
               stikih upošteva tudi otrokovo mnenje o razmerah v družini, ki ga otrok izrazi sam ali
               po osebi, ki ji zaupa in jo je sam izbral in če je sposoben razumeti njegov pomen in
               posledice. Od otroka se ne sme zahtevati, da se izjasni pri katerem od staršev bi rad
               živel." Mi ocenjujemo, in tudi glede na to, da smo se pogovarjali tudi že s
               predstavniki prej omenjenega društva očetov in mater, ki jim otroci niso dodeljeni
               oziroma ki imajo z njimi samo stike, na kakšen način pač poteka dodeljevanje otroka
               oziroma kaj se pri tem upošteva in kako lahko izrazi svoje mnenje. Za nas je otrok
               enako od obeh staršev, se pravi od mame in očeta, in nihče nima večje pravice do tega
               otroka, in seveda pač v interesu otroka je, da ima stike z obema staršema in da,
               tako, kot je bilo prej povedano, se res ne zgodi, da v bistvu izgubi enega od staršev
               na ta način, ker vemo da velikokrat bivši zakonci med seboj obračunavajo preko otrok
               in se nam zdi pomembno, da se od otroka ne zahteva, da se izjasni pri katerem od
               staršev bi živel.</p>
               <p>Ministrstvo je v svojo obrazložitev napisalo, da našega predloga ne podpira, pač pa
               navaja: Otrok ima pravico, da izrazi svoje mnenje in tako naprej. Iz tega sledi, da
               ima otrok pravico, da se izjasni tudi in predvsem o tem pri katerem od staršev bo
               živel. Meni se zdi to zelo hudo, zaradi tega, ker če je otrok nekaj časa pri mami,
               kar sicer ni prav, ampak kot sem rekla, bivši zakonci so včasih ali pa izvenzakonski
               partnerji svoje nerešene zadeve s partnerjem rešujejo na otrocih, in da lahko pač
               eden od staršev prepričuje v nasprotno oziroma kaj naj tam reče in na kakšen način
               naj to reče. To je sicer vedno težko, tudi so predstavniki centra za socialno delo in
               podobno, ampak nam se zdi, da je to lahko prevelik pritisk na otroke. In kot sem že
               omenila tisto društvo, ki so bili pri nas, se dejansko še leta in leta borijo ali za
               drugačno odločitev sodišča ali za drugačne stike, in zato se nam zdi zelo pomembno,
               da res od otrok ne zahtevamo, da izbira med staršema, torej da reče, da bi bil raje
               pri mami ali očetu, ker to je najbrž ena travma zaradi katere potem ima lahko tudi
               celo življenje posledice in težave.</p>
               <p>Zato predlagamo tak amandma, kjer bi bilo izrecno zapisano, da se od otroka ne sme
               zahtevati, da se izjasni pri katerem od staršev bi rad živel, ker se potem te
               razprave ali ti pogovori z otrokom na tak način tudi uporabljajo na sodišču in morda
               tudi kakšna odločitev in dodelitev otroka ni najbolj poštena, ne do otroka ne do
               njegovih staršev.</p>
               <p>Tako, da predlagamo, da podprete naš amandma k prvemu odstavku 143. člena.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospod Primc.</p>
            </sp>
            <sp who="SDT5:unknown-M">

               <speaker>GOSPOD PRIMC:</speaker>

               <p>Hvala lepa za besedo.</p>
               <p>Ta člen je bila najavljen s strani vlade in ministrstva, kot ena velikih pridobitev
               novega družinskega zakonika. Otrok postane oziroma postaja stranka v ločitvenih
               postopkih.  Ločitveni postopki
               niso ne želja, ne interes, ne odgovornost otrok, čeprav je res, psihološke raziskave
               kažejo, da se otroci velikokrat čutijo krive, prevzemajo krivdo nase za ločitev. In
               sedaj bi jih predstavniki ministrstva radi potem še v sredo ločitvenega postopka dali
               kot razsodnika. Otroci niso odgovorni za ločitev, otroci niso usposobljeni za
               razreševati probleme, ki jih imata kandidata za ločitev med seboj. Prav tako niso
               otroci tega dolžni delati. Ker otroci glede na to, da so otroci obeh, rabijo oba,
               tudi po ločitvi, rabijo njuno materinsko in očetovsko naklonjenost in ljubezen.
               Problem ni samo z vidika otrok, čeprav je to daleč največji problem. Problem je tudi
               z vidika mame ali očeta, ki bi se mu otrok na nek način odrekel. Predstavljajte si
               mamo, ki bi izvedela, da je otrok v nekem postopku rekel: Rajši bi živel z očetom.
               Ali pa očeta, ki bi izvedel, da je otrok v nekem postopku rekel: Rajši bi živel z
               mamo. To bi bolelo. Jaz sem se vživel. Jaz seveda nimam nobenega namena, draga žena,
               poglej nimam namena se ločiti od tebe, ampak vživel sem se v vlogo kaj bi zame
               pomenilo, če bi najini otroci bili postavljeni v taki situacijo in bi se odločali ali
               za enega ali za drugega. Grozno! In jaz moram reči, jaz ne želim svojim otrokom, in
               nobenim otrokom, da bi se, bog ne daj, da se to zgodi, recimo v naši družini, tega si
               res ne želimo in delamo vse na tem, da se ne bo. Ampak ne želim, da bi se otrokom
               nalagalo bremena, da bi se morali odločati med starši in ne želim, da bi bila
               starševska ljubezen in naklonjenost do otrok prizadeta z odločitvijo otrok, da pač
               želijo, da imajo enega rajši kot drugega.</p>
               <p>Ta predlog se mi zdi popolnoma neprimeren. Neprimeren je pa tudi s tega, kot ste prej
               omenili, procesnega vidika. Tukaj ni nikakršne omejitve starostne. Recimo, da si
               lahko predstavljam, da bi otrok, recimo, pri 15 letih lahko razsojal o tem, morda,
               pri katerih letih. Ampak tu govorimo o odločanju otrok v skladu s tem, ali so
               sposobni razumeti ali ne. Veste, otrok zelo hitro razume koga ima rad, pa koga nima
               rad. To je ena od prvih stvari, ki jih otroci rečejo. In otroci vemo, tudi staršem
               hitro rečejo: Ne maram te. Ene stvari ne dobi, pa reče: Ne maram te. Dobiti otroka v
               neki situaciji, ko je mogoče, ne vem, zaradi nečesa, ker mu oče ni dal lizike, jezen
               na očeta in reče potem v nekem postopku: Ne maram očeta. To je prelaganje
               odgovornosti na otroka, take, ki si jo otrok enostavno ne bi smel nikoli dobiti. Lepo
               vas prosim v dobro otrok, ki bi se znali znajti v takih postopkih, od tega predloga
               odstopite oziroma ga ustrezno preoblikujete tako, da bi se to mnenje otroka
               upoštevalo v neki starosti, o kateri psihološka stroka meni, da je otrok sposoben to
               na nek način primerno razumeti.</p>
               <p>Poglejte, prej sem omenil prevzemanje krivde za ločitev. Otroci to že po naravi ob
               ločitvah delajo sami od sebe. Ja, sedaj, ko se bodo pa znašli v ločitvenem postopku
               bodo pa dobesedno prisiljeni, da bodo breme ločitve nase prevzeli.</p>
               <p>Tako, da jaz vas prosim v dobro otrok, umaknite ta člen oziroma ta določila. Hvala
               lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospa Vodičarjeva.</p>
            </sp>
            <sp who="SDT5:unknown-F">

               <speaker>GOSPA VODIČAR:</speaker>

               <p>Jaz bi rada poudarila, da govorimo tukaj o pravici otroka. Torej, o njegovi možnosti,
               da pove svoje mnenje, ne pa o njegovi dolžnosti. Nihče ni dolžan oziroma ni na
               mestu,da prisili otroka, da pove svojem mnenje. Samo možnost se mu da. Gre za tudi
               konvencijsko pravico. Rada bi povedala, da na podlagi družinskega zakonika bodo dane
               podlage, da se bodo lahko na vseh 11 okrožnih sodiščih po Sloveniji oblikovali
               posebni družinski oddelki, kjer bodo delovali specializirani družinski sodniki, ki ne
               bodo imeli samo pravnih znanj, ampak tudi druga potrebna znanja, recimo, tudi v tem
               primeru, kako opraviti razgovor z otrokom.</p>
               <p>Jaz poudarjam, da gre za otrokovo pravico, možnost, ne pa dolžnost. 
               </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Še to bi poudarili, da otrokom se ni treba izjasnjevati o tem, če se ne želijo
               izjasniti.</p>
               <p>Izvolite, gospa.</p>
            </sp>
            <sp who="SDT5:PergarMarjeta">

               <speaker>MARJETA PERGAR:</speaker>

               <p>Klub rejniških družin Maribor. Tudi jaz mislim, da bi naj imeli otroci pravico se
               odločiti oziroma povedati pri kom želijo živeti. Pa to ne pomeni, da nimajo radi ne
               mame, ne očeta. Ampak če tega mnenja ne boste upoštevali, potem ne vem kaj pomenijo
               otrokove pravice, vsaj pri tem delu in dajte dovoljenje, da se odločajo kje bodo
               živeli. Kljub vsemu, da jaz vedno trdim, da imajo otroci svoje starše, in mamo in
               očeta radi neizmerno. Tudi če živijo v rejniški družini, tudi če živijo pri mami in
               pri očetu. In da jim vi sedaj s tem hočete nalagati, da oni ne marajo mame, ker jim
               ne kupi lizike, ali četa, veste, to je pa za mene strašno neodgovorno. Otroci, ne da
               se morajo, pravico naj imajo odločiti pri kom bodo živeli. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. To je res pravica po koncevnciji<gap n="..."/></p>
            </sp>
            <sp who="SDT5:PergarMarjeta">

               <speaker>MARJETA PERGAR:</speaker>

               <p>Pa mislim, da je tu treba neka leta dati, da se otrok odloči, ampak tudi nekateri
               manjši, če vam bom jaz povedala, da ti reče 7 letni otrok: ne bi želel živeti pri
               očetu, ker se to in to dogaja. In če teh mnenj ne boste upoštevali, potem ne vem<gap n="...."/>
               Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo. Jaz se popolnoma strinjam s tem, kar ste rekli. Saj tudi amandma nič
               ne govori o tem, da se ne sme otrok vprašati, nasprotno. Naš amandma pravi, sodišče
               pri odločitvi o varstvu, vzgoji in preživljanju otroka in o stikih upošteva tudi
               otrokovo mnenje o razmerah v družini. V tem je razlika. Mi rečemo <q>"o razmerah v
               družini"</q>. Jasno, da je treba otroka, če hočeš nekaj izvedeti prvič, vprašati tiste,
               ki ga poznajo, ki ga vidijo pogosto, mogoče celo v vrtec je treba iti in vprašati
               vzgojiteljice kako se obnaša in kaj riše, ali riše mamo ali očeta, sonček in podobno.
               O razmerah, o njegovem čutenju in ne da se ga vpraša, zaslišuje in reče, h komu
               hočeš, k očetu ali k mami. Samo to je. Jaz ne verjamem, da kdor bo zelo čuteče delal
               bo že znal ravnati, ampak veste sodniki niso socialne delavke. Sodniki malo drugače
               to delajo. In tudi če bodo šli skozi kurze, vemo kakšni so kurzi in kako in kaj. Ne
               pričakovati ne vem kakšnih rešitev s tega naslova. Tukaj nič ne škoduje, če mi
               rečemo, da od otrok se ne sme zahtevati, da se izjasni pri kateremu od staršev bi rad
               živel, samo to. Mi hočemo preprečiti tisti, bi rekel, surov pristop, ki travmatizira
               otroka. Samo to. Vsekakor pa ga v širšem smislu želimo povprašati o razmerah v
               družini, o počutju in iz tistega se da izluščiti kateri od staršev je bolj primeren
               za otroka.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala. Mi je žal, da gospoda Primca ni, zaradi tega, ker mislim, da njegova teza ne
               zdrži. Da bi morali se otroci v skladu s tem 143. členom odločati v zvezi z
               ločitvenim postopkom. Ločitveni postopek je ločen postopek v katerega otrok sam ni
               vključen. Tisto, o čemer ta člen govori je, pri kom bo po razvezi zakona. In meni se
               zdi res, tudi iz naslova tega člena popolnoma jasno, da je treba upoštevati otrokovo
               mnenje in mnenje centra za socialno delo. In po teh dveh mnenjih lahko sodišče o
               dodelitvi otroka tudi v varstvo in vzgojo, bom rekla, tudi odloča. Kako so pa te
               stvari lahko v praksi izpeljane, se pa vidi tudi po tem, da uveljavlja kakšen od
               otrok po polnoletnosti pravico do odškodnine  države, če ni bila upoštevana njegova volja. Pa ne bom
               govorila o višini odškodnine, ki je zahtevana. Mislim, da je tako tudi v zvezi, ne
               samo konvencijo o otrokovih pravicah, tudi s priporočili varuha človekovih pravic,
               inštitutom zagovornika otrokovih pravic. Tiste osebe, ki ji otrok zaupa in ki ji bo
               znal otrok na prav način ob pravih pristopih tudi povedati, zakaj je njegova
               odločitev ali želja taka ali mnenje tako, kakršno je. Jaz mislim, da je tukaj
               vendarle treba ravnati z otroki pri 15-ih letih, oprostite so že opravilno sposobni
               in lahko že sami začnejo zase skrbeti, lahko v delovno razmerje vstopajo, da so pa
               otroci čustveno zreli za presojanje o tem pri kom bi želeli živeti pa že bistveno
               prej, mislim, da je tudi jasno in ta člen omogoča, da je treba presojati vsak primer
               posamič. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Magajna.</p>
            </sp>
            <sp who="SDT5:MagajnaAndrej">

               <speaker>ANDREJ MAGAJNA:</speaker>

               <p>Jaz sem v današnjem glasovanju podprl večino predlogov koalicije. Nisem imel
               problemov, tudi vsebinsko, bili so bolj redakcijske, tehnične narave. Tukaj je pa kar
               zadeva lahko problematična in sam amandma se niti ne zdi slabo opredeljen, saj govori
               o upoštevanju otrokovega mnenja. Na koncu vemo, da bo odločilo sodišče. To sodišče se
               mora čim bolj verodostojno in temeljito posvetovati z dejavniki, predvsem strokovnimi
               delavci, starši in tudi tuje mnenje. Mislim pa, da je ta varovalka, da se ne sme
               zahtevati izjasnjevanje otroka, pa vseeno kar primerna, kajti s tem bi le prelagali
               prehudo odgovornost na otroka in bi otrok postal neke vrste arbiter oziroma starši bi
               nekako lahko tudi v teh, žal, zadnjem letu tekmovali za otrokovo naklonjenost, pa se
               je morda prejšnja leta malo to zanemarilo, tako da se mi ne zdi ta dikcija sporna in
               je za podpreti. V bistvu se nanaša izključno na to, da se ne sme zahtevati, mnenje pa
               se vsekakor pridobi in to je tudi v skladu s konvencijami o otrokovih pravicah. Težko
               pa je to breme arbitra preložiti na otroke in celo vrsto drugih vprašanj, ki jih
               potem sproža tako ravnanje.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dobro. Predlagam, da glasujemo. Glasujemo o amandmaju o predlogu za amandma odbora
               Poslanske skupine SDS.</p>
               <p>Kdo je za? <stage>(4 člani.)</stage> Kdo je proti? <stage>(6 članov.)</stage></p>
               <p>Ugotavljam, da ni sprejet.</p>
               <p>Sedaj glasujemo še o amandmaju poslanskih skupin koalicije k temu členu.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sprejet.</p>
               <p>Prehajamo na 144. člen in amandma k temu členu poslanskih skupin koalicije.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sprejet.</p>
               <p>Prehajamo na 146. člen in amandma poslanskih skupin koalicije k 146. členu.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sprejet.
               Amandma k 150. členu oziroma predlog za amandma odbora k 150. členu Poslanske skupine
               SDS je bil z neizglasovanjem 141. člena postal brezpredmeten, zato prehajamo na
               glasovanje o 151. členu in amandmaju poslanskih skupin koalicije k 151. členu.
               Izvolite. 151. člen, izvolite gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo. Tukaj imamo člen, ki govori kdaj starševska skrb preneha. In sicer,
               ko pač v treh alinejah je našteto, tretjo alinejo amandmirate, vendar je ta člen za
               nas pomanjkljiv. Starševska skrb ne preneha absolutno pri 18. letu starosti oziroma
               če na drug način pridobi poslovno sposobnost pred polnoletnostjo. Za nas je še vedno
               problem in tukaj se vračamo na tisto vprašanje, kaj je, kadar popolne poslovne
               sposobnosti ne doseže pri 18-ih letih, ampak je zaradi takšnega ali drugačnega stanja
               ta poslovna nesposobnost še v nadaljevanju, prizadeti otroci in tako dalje, ki niso
               več otroci, so odrasle osebe. In tukaj mi ne moremo takega človeka, odraslo osebo 19,
               20 let starega otroka, ki se zaradi svoje prizadetosti še vedno obnaša kot otrok. Ga
               ne moremo takoj tretirati kot invalida in ga dati na socialo. Ne moremo. To ne gre,
               to je neživljenjsko. Starši so stari 40 let, še polni življenja, skrbijo za otroka,
               za svojega, pravzaprav prizadetega otroka, ga resnično negujejo kot otroka, ker pač
               ni opravilno sposoben in ga sedaj tretirati povsem drugače. Življenjsko je, da mi
               podaljšamo ta status staršem, kako bo to zakon glede financiranja in sociale, bomo še
               videli, kako bo rešil to vprašanje. Upamo, da ne tako, da bo potem izključno tak
               otrok pravzaprav padel v kategorijo socialnih pomoči, to se pravi, ko te pomoči ne bo
               več potreboval, bodo morali starši oziroma njihovi potomci ali on sam kasneje plačati
               za morda še tistim vrtom, ki ga imajo, pa tisto uto na vrtu ali pa hišo, če so jo
               slučajno imeli. Mi predlagamo torej, da se doda četrti in peti odstavek, bom prebral
               - četrti odstavek bi se glasil pravice in obveznosti staršev v primeru, da otrok z
               18. letom ne pridobi popolne poslovne sposobnosti, trajajo tudi po 18. letu otrokove
               starosti, razen, če sodišče ne odloči drugače. To se pravi, to je kontinuiteta tega
               statusa. Peti odstavek bi se glasil takole, starši, pravice in obveznosti in
               obveznosti staršev v primerih iz prejšnjega odstavka, izvajajo na način, da so
               podpora in pomoč otrokom pri vseh tistih stvareh, ki jih lahko otroci sami opravijo
               in le v primerih, ki jih otroci sami niso sposobni opraviti oziroma se odločati,
               opravljajo zadeve oziroma odločajo namesto njih. Gre torej tudi za to, da starši
               ohranijo status skrbnika, da lahko podpisujejo, ne vem kaj, pogodbe, da v njegovem
               imenu  kot skrbniki urejajo
               stvari, dokler seveda sodišče drugače ne odloči. Mislim, da je tukaj, če tega ne
               sprejmemo, imamo naenkrat neko luknjo, ki je boleča za starše, boleča za otroka,
               skratka status starša, kot ga imajo starši pri mladoletnih, pri majhnih otrocih, tak
               status morajo ohraniti, dokler pač sodišče drugače ne odredi. Ta status mora
               omogočiti država in tudi temu primerno pomagati staršem.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Izvolite, gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Mene zanima, kje smo dobili napisan ta amandma. Ker jaz imam pregled amandmajev,
               tisto, kar smo bili dogovorjeni, da nam bo poslanska skupina SDS pripravila
               amandmaje. Jaz tega, oprostite, res ne morem vedeti, pa se odločati o nečem, pa tudi
               po poslovniku je, da morajo biti predlogi amandmajev vloženi v pisni obliki.
               Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Prosil bi gospod Vodičar, da se opredeli do teh dveh amandmajev.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Izjemno velika dodana vrednost družinskega zakonika je ta, da se odpravlja institut
               podaljšanja roditeljske pravice in odvzema poslovne sposobnosti. Prav na predlog,
               danes že večkrat omenjenega združenja Sožitje smo na ministrstvu za delo v zaključni
               fazi priprave predloga družinskega zakonika institut podaljšanja roditeljske pravice
               oziroma starševske skrbi črtali, zaradi tega, ker je starševska skrb po definiciji
               namenjena skrbi za otroke, ne pa za tiste odrasle, ki niso sposobni zase skrbeti.
               Zaradi tega smo poiskali drugi, ustreznejši institut, to je skrbništvo za druge
               osebe, če pogledate 262. člen predvideva, da lahko sodišče osebo, ki zaradi motnje v
               duševnem razvoju ali težav v duševnem zdravju ali drugega vzroka, sama brez škode
               zase ni sposobna poskrbeti za svoje pravice, postavi pod skrbništvo in imenuje
               skrbnika. Naj povem, da je odprava podaljšanje roditeljske pravice in odvzema
               poslovne sposobnosti ustreza sodobnim smernicam evropskega prava, saj tako rekoč so
               vse evropske države, ki so v zadnjem obdobju novelirale družinsko pravo, ta dva
               instituta odpravile. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dali smo fotokopirati oba, amandma za četrti in peti odstavek. Če želite, lahko do
               takrat počakamo ali pa preskočimo na 153. člen, kaj želite, ampak na žalost je pač
               tako, da v času poteka razprave imajo pač predlagatelji pravico vlagati predloge za
               amandmaje odbora. To pač je tako po poslovniku. Kaj želite, da glasujemo ali da
               preidemo na 153. člen? <stage>(Preskočimo na 153. člen.)</stage> In se bomo vrnili potem nazaj. V
               153. členu lahko rečemo, da je redakcijske narave, zato verjetno glasovanje o njem ne
               bo ravno problematično. Glasovanje poteka. 153. člen, zaključujem glasovanje.
               Ugotavljam, da je sprejet s sedmimi glasovi za in nobenim glasom proti.</p>
               <p>Prehajamo na 155. člen in je ravno tako bolj redakcijski, ker je predlagan, zaradi
               uskladitve z drugimi določbami predloga zakonika, podajajo ga poslanske skupine
               koalicije. Lahko glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sprejet amandma.</p>
               <p>Danes ste dobili na klop tudi predlog za nov 156.a člen, ki ga je predlagalo
               ministrstvo. Predlagam gospa Vodičar, da podate obrazložitev.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Na ministrstvu za delo smo pripravili predlog amandmaja odbora za nov 156.a člen, ki
               je povezan delno vsebinsko s prej obravnavanim 143. členom zakonika. Gre za to, da
               smo zlasti tudi zaradi dogodkov v zadnjem obdobju ocenili, da bi bilo izjemno
               dobrodošlo, da v družinski zakonik, ne samo v 143.  členu, ki odloča, da otrok lahko poda svoje mnenje glede
               varstva, vzgoje in stikov, ampak da bi bilo dobro eno splošno določbo umestiti v
               poglavje, ki pokriva skupne določbe, glede izrekanja ukrepov za varstvo koristi
               otroka. Tako predlagamo, da Center za socialno delo in sodišče, to sta namreč ta dva
               organa, ki si bosta po novem delila pristojnost za izrekanje ukrepov za zaščito
               otrok, da pri odločanju o ukrepih upoštevata otrokovo mnenje, ki ga je sam izrazil,
               če je seveda sposoben razumeti njegov pomen in posledice. Smo pa naredili dve izjemi.
               Eno je za situacijo, ko Center za socialno delo odloča o nujnem odvzemu otroka iz
               159. člena, tukaj smo napisali, da lahko odloči brez predhodno pridobljenega
               otrokovega mnenja, gre pa za to, da zaradi narave stvari je treba ukrepati takoj,
               pomembno je tudi to poudariti, da se ta nujni ukrep potem takoj tudi vsebinsko
               preveri, če lahko tako rečem, v sodnem postopku, zato predlagamo, da se tukaj naredi
               izjema, podobno smo pa predvideli, da lahko sodišče izda začasno odredbo, brez
               predhodno pridobljenega otrokovega mnenja, pod pogoji, ki jih bo določa zakon o
               nepravdnem postopku. Tudi tukaj je bila ideja ta, da se včasih začasna odredba mora
               zelo hitro izreči, tudi vsebinsko, če pogledate, kaj so po novem začasne odredbe so
               zelo različne. Recimo, začasna odredba o stikih bo nedvomno taka, kjer bo sodišče
               moralo oziroma imelo dolžnost, da pridobi otrokovo mnenje, če ga bo sposoben
               izraziti. Ta amandma je dejansko nastal tudi zaradi tega, kar se mogoče v zadnjem
               obdobju dogaja.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. <gap n="..."/><stage>/Medsebojni pogovor./</stage><gap n="..."/> To je redakcijsko, tukaj bomo vnesli popravek.
               Želi še kdo? <stage>(Ne.)</stage> Predlagam, da glasujemo za predlog o amandmaju odbora.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sprejet.</p>
               <p>Prehajamo na 158. člen in amandma k 158. členu poslanskih skupin koalicije, ki je
               nastal v skladu z mnenjem Zakonodajno-pravne službe in je povezan z amandmajem k 159.
               členu. Glasovanje poteka.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sprejet.</p>
               <p>Prehajamo na 159. člen in amandma poslanskih skupin koalicije k 159. členu. Povezan
               je z amandmaji istih predlagateljev k 158., 164., 176., 178. členu. Izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Če dovolite, imam tukaj vprašanje o neki stvari, ki se ponavlja potem tudi naprej in
               sicer je tukaj besedna zveza oziroma poimenovanje druga oseba. To se pravi v tretji
               vrstici recimo 159. člen <q>"ukrep nujnega odvzema otroka ter ga namesti k drugi osebi v
               rejništvo ali v zavod"</q>. Ta druga oseba se večkrat ponavlja. Ali je to skrbnik? Dajte
               mi obrazložiti, je to skrbnik mišljen? Izvolite.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospa Vodičar<gap n="..."/></p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Bom kar jaz dal besedo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospa Vodičar<gap n="..."/> To pač ne morete. Izvolite.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Lahko je tudi skrbnik. Iz prakse bi vam pa povedala, da je ta druga oseba največkrat
               <stage>(socialni starš)</stage> ali pa še večkrat stari starši. Včasih se zgodi situacija, ko se
               otroka namesti, ker je to za njega najbolj koristno k staremu staršu, ta pa noče
               postati rejnik, ker noče s tem pridobiti tudi tistih pravic. Tako, da ta druga oseba
               je točno to; skrbnik<gap n="..."/> Zato smo pa zapisali, da glede obveznosti in nadzora se
               uporabljajo smiselne določbe zakona o izvajanju rejniške dejavnosti, ampak ta druga
               oseba bo zlasti skrbnik, če gre za primer, ko se odloči, da ima otroka pri sebi ali
               pa kakšen bližnji sorodnik, ki noče postati rejnik. To je v praksi največkrat.
               </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Ali ne bi potem veljalo, se pravi, da ravna po pravilih skrbniške dejavnosti,
               skrbnika? Tudi kasneje, veste, ko se to ponavlja.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Ja, hvala. Mislim, da je širše. No, gospa Vodičarjeva, če lahko pojasnite.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Ja, zadeva je širša. Tu gre za tiste primere, ko se skrbnik odloči, da bo otroka imel
               pri sebi nameščenega, ker praviloma je vsebina skrbništva ožja. Praviloma, ko je
               nekdo postavljen za skrbnika, skrbi bolj za njegove pravne posle in podobno, ne pa da
               ima otroka nameščenega pri sebi.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Prav. Lahko glasujemo o 159. členu? Glasovanje poteka.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 159. členu sprejet.</p>
               <p>Prehajamo na 160. člen in amandma k temu členu poslanskih skupin koalicije. Ne vidim
               rok za razpravo. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo k 161. členu in amandmaju poslanskih skupin koalicije. Se opravičujem, k
               temu členu imamo tudi drugi amandma, ki ga je vložila Poslanska skupina SDS. Želi kdo
               razpravljati? Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala.</p>
               <p>No, tu gre za vprašanje poročila, ki ga od staršev zahteva center za socialno delo.
               Namreč, gre za izvajanje nadzora nad starševsko skrbjo. In sicer, v tem členu govori,
               <q>"center za socialno delo nadzira..."</q> in tako dalje, kar je povsem logično, nekdo mora
               izvajanje starševske skrbi nadzirati. Vendar v tretji alineji, v tretjem odstavku,
               tudi govori besedilo: <q>"Center za socialno delo lahko od staršev zahteva, da
               predložijo poročilo o upravljanju otrokovega premoženja, če oceni, da je to
               premoženje ogroženo."</q> Mi se sprašujemo zdaj, če bo center za socialno delo - seveda
               lahko zahteva, nimamo nič proti, ampak ali center za socialno delo ima takšen kader,
               ki bo glede premoženja in upravljanja z otrokovim premoženjem, v različnih oblikah se
               danes to premoženje obrača, plemeniti, izgublja, ne gre samo za kupoprodajne odnose.
               Ali bo center za socialno delo sposoben oceniti to? Kaj bo s tistim poročilom center
               za socialno delo? Ne vem. Zato predlagamo, da to poročilo, ki ga na tak način dobi
               center za socialno delo, v roku enega meseca posreduje ministru v presojo in
               nadaljnjo obravnavo. Na ministrstvu pa že imajo ljudi, ki bodo znali to oceniti
               strokovno in tudi zaščititi otrokovo premoženje, pa tudi zahtevati morda še dodatno
               poročilo ali pa celo kakšno oceno Računskega sodišča, če gre za veliko premoženje.
               No, hočemo oziroma želimo, da se to poročilo posreduje ministru. Zdaj, kaj bo
               minister naredil s tem poročilom, prepustimo ministru. Ampak vsekakor neka instanca
               vendarle mora biti, ki bo znala oceniti vrednost in vsebino tega poročila.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>V predlaganih določbah zakonika in zakona o splošnem upravnem postopku na prvi
               stopnji odločajo centri za socialno delo. Je pa res, da bo lahko taka zadeva tudi
               prišla do Ministrstva za delo v okviru pritožbenega  postopka. Naj pa povem, da v teh primerih lahko centri
               po veljavni zakonodaji pridobijo mnenje ustreznega izvedenca.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Gre za to, da pri otroku verjetno, če bo poročilo všečno tistim, ki skrbijo za
               otroka, morda pa v nasprotju z domnevnimi otrokovimi koristmi, saj ne vemo, kaj otrok
               želi, ne more tega vedeti, potem nikoli ne bo nobene pritožbe in nikoli ta stvar ne
               bo šla pred ministra. Menim, da je najmanj, kar lahko rečemo, da gre tako poročilo,
               če ga že zahteva socialna služba, avtomatično na ministrstvo, morda samo v kopiji, ne
               samo na podlagi pritožbe. Ne vem, pritožbe koga?</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospa Pergarjeva, izvolite.</p>
            </sp>
            <sp who="SDT5:unknown-F">

               <speaker>GOSPA PERGAR:</speaker>

               <p>Hvala lepa.</p>
               <p>Tudi jaz slišim, da se večkrat s premoženjem otrok v rejništvu dogajajo čudne stvari.
               Starši ostanejo skrbniki, in tudi jaz mislim, da je to premoženje večkrat res treba
               nekako zaščititi. Ne vem, kako, nisem dovolj pametna, ampak mislim, da se je pri nas
               že v veliko primerih zgodilo, da so starši kupovali te stvari, one stvari, ne
               otrokom, sebi. In to se dogaja, ker so oni skrbniki. In dokler je starš skrbnik
               svojemu otroku, lahko s premoženjem prosto razpolaga. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Vodičar.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Meni osebno se zadeva ne zdi problematična. Že po veljavni ureditvi, mislim, da
               govorimo o 122. členu, centri to počnejo. Je pa res, da bodo centri to mnenje
               zahtevali, predpogoj je, da ocenijo, da je premoženje otroka ogroženo. In ko bodo to
               poročilo prejeli, če se ne bodo čutili dovolj kompetentni za presojo, bodo lahko
               zahtevali dodatno strokovno pomoč.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Potrata, izvolite.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala.</p>
               <p>Mene pa v tem primeru zanima mnenje Zakonodajno-pravne službe, ker jaz razumem tako,
               kot je direktorica direktorata povedala, da je namreč treba dvostopenjski postopek
               zagotoviti. Center za socialno delo ima nadzor, lahko pridobi poročilo, strokovnjake,
               starši oziroma skrbniki premoženja s to oceno niso zadovoljni, se pritožijo, in mora
               biti instanca, na katero se pritožijo. In v tem primeru je ta pritožbena instanca na
               Ministrstvu za delo, ki je tako ali tako vedno instanca v pritožbenih postopkih zoper
               center za socialno delo. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Kraljeva.</p>
            </sp>
            <sp who="SDT5:unknown-F">

               <speaker>GOSPA KRALJ:</speaker>

               <p>Hvala za besedo.</p>
               <p>Seveda vse ukrepe, ki jih izreka center po tem zakonu, izreka v skladu z zakonom o
               splošnem upravnem postopku, vključno s tem. Se pravi, bo moral izdati odločbo, s
               katero bo naložil staršem, da predložijo poročilo o upravljanju. Zoper to odločbo se
               lahko pritoži na ministrstvo vse do upravnega spora, enako pa tudi v primeru, če na
               podlagi odločitve, ki bo sledila, o oceni tega poročila sprejelo kakršnokoli drugo
               odločitev. Se pravi, pravno varstvo pred ministrstvom in v sodnem sporu, v upravnem
               sporu je zagotovljeno. Je pa tudi res, centri za socialno delo delajo po zakonu o
               splošnem upravnem postopku. In enako kot v sodnih sporih, če center ne razpolaga z
               zadostnim strokovnim znanjem, potem mora imenovati izvedenca. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Zaključujem razpravo. Prehajamo na glasovanje. Najprej glasujemo o amandmaju
               poslanskih skupin koalicije k 161. členu. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Sedaj glasujemo še o drugem amandmaju k temu členu, Poslanske skupine SDS.</p>
               <p>Kdo je za? <stage>(4 člani.)</stage> Kdo je proti? <stage>(5 članov.)</stage></p>
               <p>Ugotavljam, da amandma ni sprejet.</p>
               <p>Zdaj pa predlagam, da se vrnemo na 151. člen. Na mizo ste dobili  predlog za amandma odbora, ki ga predlaga
               Poslanska skupina SDS k 151. členu. Glasovanje bo potekalo tako, da najprej glasujemo
               o amandmaju poslanskih skupin koalicije, ki se nanaša na tretji odstavek, v
               nadaljevanju pa o predlogu za amandma Poslanske skupine SDS za amandma odbora.
               Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Sedaj glasujemo še o predlogu za amandma odbora Poslanske skupine SDS. Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(6 članov.)</stage></p>
               <p>Ugotavljam, da amandma ni sprejet.</p>
               <p>Vračamo se nazaj, tokrat k 162. členu, h kateremu predlagajo amandmaje Poslanska
               skupina SDS in poslanske skupine koalicije, drugi amandma je predvsem redakcijske
               narave. Želi kdo besedo? Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala za besedo.</p>
               <p>Tu gre za člen, ki govori o odločanju o ukrepih in spremljanju izvajanja ukrepov.
               Namreč, sodišče lahko po uradni dolžnosti izreče varstvene ukrepe, se pravi, ukrepe v
               korist otroka, ali odloči o prenehanju ukrepov. Skratka, ima velika pooblastila in te
               ukrepe izreka tudi na podlagi raznih pritožb, zahtev in podobno. V drugem odstavku je
               rečeno, da pravnomočno sodno odločbo o ukrepu za varstvo koristi otroka sodišče
               pošlje pristojnemu centru za socialno delo, ki spremlja izvajanje ukrepa. To je
               seveda prav, jasno, če bo center izvajal ukrepe, mora dobiti najprej to sodno
               odločbo. Menimo pa, da je to premalo, da mora to sodno odločbo dobiti tudi kdo drug,
               in sicer verjetno nekdo, ki je sprožil ta postopek, sorodniki otroka ali stari starši
               ali kdorkoli je v tem postopku bil vključen. Zaradi tega predlagamo, da pravnomočno
               sodno odločbo o ukrepu za varstvo koristi otroka sodišče pošlje vsem strankam v
               postopku, vsekakor pa pristojnemu centru za socialno delo, če mu naloži spremljanje
               ukrepa.</p>
               <p>Mislim, da je to logičen predlog. Bi pa prosil Zakonodajno-pravno službo, ali je ta
               predlog sprejemljiv.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Najprej gospa Vodičarjeva, potem bom pa še gospo Kraljevo prosila za pojasnilo.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Hvala lepa.</p>
               <p>Moram reči, da je tale drugi odstavek obravnavanega člena eno izmed bistev novega
               poglavja o ukrepih za zaščito in varstvo otrok. Pomembno je torej to, da se ukrepi ne
               samo izrečejo, kar se nam včasih žal prepogosto trenutno dogaja, temveč da se tudi
               spremlja izvajanje ukrepa ali povedano po domače, da se z družino dela. Zato se nam
               zdi pravilno, da center za socialno delo dobi v vsakem primeru, ne glede na to, ali
               je bil predlagatelj za izdajo ukrepa, da dobi to odločbo v vednost. V končni fazi
               center za socialno delo lahko v okviru spremljanja ukrepa tudi predlaga nov ukrep ali
               mogoče odpravo ukrepa.</p>
               <p>Glede tega drugega dela, torej da bi morale vse stranke v sodnem postopku prejeti
               odločbo, pa bi samo pojasnila, da po procesnih pravilih, se pravi, v kontekstu
               družinskega zakonika sta relevantna zakon o pravdnem postopku in nepravdnem postopku.
               Vse stranke postopka dobijo odločbe, s katerimi se postopek zaključi. 
               </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. </p>
               <p>Gospa Kraljeva.</p>
            </sp>
            <sp who="SDT5:unknown-F">

               <speaker>GOSPA KRALJ:</speaker>

               <p>Hvala za besedo.</p>
               <p>Saj v bistvu je že povedala predstavnica ministrstva. Ta del, da se pošlje vsem
               strankam v postopku, je nepotreben. Prvič, to se bo reševalo v nepravdnem postopku.
               Gre za udeležence v postopku, in že po vseh procesih predpisih, tako po ZNP kot po
               ZPP, je sodišče dolžno vročiti odločbo tudi vsem udeležencem v postopku. Zdaj pa, kdo
               so ti udeleženci v postopku, to pa ureja že veljavni zakon o nepravdnem postopku, ki
               lepo pravi, da je to predlagatelj, to je oseba, na katero se postopek nanaša, to so
               drugi državni organi, za katere zakon tako določa. In potem je po posameznih
               poglavjih, to bo zdaj moral ta osnutek, tudi ta novela urediti, po posameznem
               poglavju vedno, kateri so udeleženci. In vsem tistim bo potem sodišče moralo vročiti,
               ker to ni samo sebi namen, to vročanje, tisti udeleženci, ki bodo sodelovali v
               postopku, bodo imeli tudi pravico do pritožbe. Tako da je bistvo vročanja zagotovitev
               pravice do pritožbe. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Zaključujem razpravo. Prehajamo na glasovanje, najprej o amandmaju k 162. členu, ki
               ga vlaga Poslanska skupina SDS. Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Sedaj glasujemo še o drugem amandmaju k temu členu, poslanskih skupin koalicije. Kot
               smo rekli, gre za redakcijski amandma.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 163. člen in amandma Poslanske skupine SDS. Gospa Jerajeva,
               izvolite.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>No, amandma, ki ga predlagamo k 163. členu, nekoliko razširja in tudi določa
               nadaljnje ukrepanje sodišča, če upravičeno domneva, da je do ogrožanja otroka prišlo
               namenoma ali zaradi malomarnosti staršev. Ravno zaradi morda tudi dogodkov v zadnjem
               času, ki smo jim priče. Namreč, sodišče, ki bo izdalo začasno odredbo, ker pač
               domneva, da je otrok ogrožen oziroma če je izkazana verjetnost, da je otrok ogrožen,
               bi moralo po našem mnenju hkrati sprožiti že tudi kazenski postopek, če domneva, da
               starši namenoma ogrožajo otroka oziroma je že nekajkrat do česa takega prišlo, do
               takrat, ko se nekaj zgodi. Tako da predlagamo, da se sodišče res zaveže, da če je
               verjetnost izkazana, da je otrok ogrožen, in je zaradi tega izdalo začasno odredbo,
               da sproži tudi kazenski postopek, v primeru, da domneva, da je to namenoma, da ne bi
               prišlo do ponovitve in podobno.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospa Vodičar.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>V zvezi s predlaganim amandmajem je najprej treba opozoriti na malce netočno oziroma
               problematično navedbo, da je dolžan center sprožiti kazenski postopek. Skladno z
               zakonom o kazenskem postopku sproži kazenski postopek samo državni tožilec. Mislim
               pa, da je namen predlagateljev v tem, da se<gap n="..."/> <stage>/Oglašanje v ozadju./</stage> Tako. Če pa je
               to namen predlagatelja, bi pa rada pojasnila, da zakon o kazenskem postopku že določa
               obveznost vseh državnih organov in nosilcev javnih pooblastil, da so dolžni naznaniti
               kazniva dejanja, če so o njih obveščeni ali če za njih kakorkoli drugače izvejo. Bi
               pa še to pojasnila, da vendar, če pogledamo v 164. člen, niso narava vseh teh
               začasnih odredb taka, ki bi lahko bila posledica dejanja, ki ima znake kaznivega
               dejanja. Tako da mislim, da je treba zaključiti, da če bo sodišče v postopku za
               izdajo začasne odločbe ugotovilo tudi določene znake domnevnega kaznivega dejanja, da
               so že po veljavni zakonodaji dolžni naznaniti kaznivo dejanje. 
               </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Potem bi pa samo prosila mogoče, kakšna pa je sodna praksa? Ali se potem dejansko kaj
               zgodi? Ker mi vemo iz vsakdanjega življenja, da potem, ko se res zgodi nekaj
               tragičnega z otrokom, ugotavljamo, da se je že nekajkrat zgodilo, da so mnogi vedeli
               za neke dogodke. In ker se pač ni ukrepalo, potem pridemo do najhujšega. Zato me
               zanima, kakšna je praksa? Ali potem to sodišča res naredijo, ali samo takrat izdajo
               pač neko odločbo, da se otroka odvzame za 24 ur, ali koliko, saj potem v nadaljevanju
               za kakšne zadeve in tako. Ker v tem primeru, če bi se nek postopek začel in če bi
               sodišče ocenilo, da so starši tisti, ki ogrožajo otroka, verjetno ga ne bi čez tri
               dni dali tem staršem nazaj, da ga naslednji dan spet vrže čez okno. Zato smo mi pač
               želeli. Mogoče res ni najbolj, torej da bi bilo bolje, če bi napisali če obstajajo
               znaki kaznivega dejanja, da mora ukrepati.</p>
               <p>Mi smo pa nekajkrat že povedali, v času sprejemanja zakonika in priprave, da bi pri
               takih stvareh, kjer je nujno poznati sodno prakso in kaj se na sodiščih potem dogaja,
               so to osnovni podatki, ki bi nam povedali, ali je taka rešitev v redu, ali bi bilo
               mogoče stvar treba narediti drugače. Tega nimamo, in zato potem stalno sprašujemo
               iste stvari, kako je pač v takih konkretnih primerih na sodiščih, kaj se zgodi in kaj
               ne. Ali ukrepa samo? Mi že vemo vsi, kdo vse je dolžan sam naznaniti kaznivo dejanje,
               ampak v praksi pa mislim, da se ne dogaja. Tudi potem sosedje rečejo, da so vsi
               slišali, da se pretepajo in ne vem kaj vse počnejo, pa se ni nič zgodilo. To nam nič
               ne pomaga, če imamo nekje deklarativno stvari zapisane, praktično pa ne živijo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Vodičarjeva.</p>
            </sp>
            <sp who="SDT5:unknown-F">

               <speaker>GOSPA VODIČAR:</speaker>

               <p>Težko bi sedaj govorila kakšna je praksa na sodiščih. Mogoče bi na tem mestu
               izpostavila, da so tudi centri za socialno delo na enak način dolžni naznaniti to
               kaznivo dejanje. Je pa potrebno poudariti vendarle, da se moramo zavedati, da v
               določenih primerih opustitev naznanitve kaznivega dejanja tudi samo kaznivo dejanje
               lahko, tako da bi bilo treba z vso resnostjo to zadevo upoštevati.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>No, to vprašanje kakšna je sodna praksa je v malo drugačen kontekst treba postaviti.
               S sprejemom zakona o preprečevanju nasilja v družini so postali tudi koraki pri
               naznanjanju nasilnih dejanj nad otroki definirani drugače, kot so bili prej, tudi
               krizni centri in ti timi, ki so. Zlasti opozarjam na to določbo dolžnega ravnanja in
               naznanitve. In tu se mi zdi, da je sedaj vendarle praksa malo drugačna po sprejemu
               družinskega zakonika in nekaterih izboljšanih postopkov, ko so tudi nekateri
               protokoli izdelani<gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Zakon o preprečevanju nasilja.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Ja, zakon o preprečevanju nasilja. Kaj sem pa rekla?</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Družinskega zakonika.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Aja, oprostite<gap n="..."/> Moram obmolčati. Ne, to je bila pa nesramna pripomba, gospod
               Cukjati in ni bila edina sarkastična danes. Hvala.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Izvolite, gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Zakaj mi smo nekaj takega zapisali oziroma predlagamo? V 162. členu smo sprejeli
               <q>"sodišče lahko po uradni dolžnosti ali na predlog izreče ukrepe za varstvo koristi
               otroka, odloči o prenehanju ukrepa"</q>. Zato se nam je zdelo pomembno reči, da mora
               nekaj narediti, ne pa vrniti otroka in reči, smo ga začasno odvzeli. Čez 24 ur, ali
               pa čez tri ure ga pa istim staršem dajmo nazaj. V tem smislu je bila pač moja
               pripomba in naš amandma.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Zaključujem razpravo in prehajamo na glasovanje. Glasujemo.</p>
               <p>Kdo je za? <stage>(3 lani.)</stage> Je kdo proti? <stage>(6 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na 164. člen in amandma poslanskih skupin  koalicije k 164. členu. Ne vidim rok za razpravo.
               Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil amandma sprejet.</p>
               <p>Prehajamo na 166. člen in amandma k 166. členu poslanskih skupin koalicije.
               Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil amandma sprejet.</p>
               <p>Sedaj pa glasujemo o amandmaju oziroma tudi razpravljamo o amandmaju k 168. členu, da
               se le-ta črta. To predlaga ministrstvo, da posvojimo kot amandma odbora. Gospa
               Vodičarjeva imate besedo.</p>
            </sp>
            <sp who="SDT5:unknown-F">

               <speaker>GOSPA VODIČAR:</speaker>

               <p>Hvala. Jaz moram reči, da smo, ko smo ponovno delali v zadnjem času na zakonu o
               nepravdnem postopku, torej na noveli, smo ugotovili, da ko smo čistili procesne
               določbe v tem družinskem zakoniku smo opazili, da bi bilo pravilno, da bi tudi črtali
               168. člen, ki napotuje na uporabo zakona o izvršbi in zavarovanju pri odločanju o
               začasnih odredbah. Namreč, sam postopek odločanja o začasnih odredbah bo opredeljen v
               zakonu o nepravdnem postopku, kjer pa bo, če bo ta potreba, seveda, tudi narejena
               napotitev na določbe zakona o izvršbi in zavarovanju.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Prehajamo na glasovanje. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Smo pri 169. členu in amandmaju k 169. členu poslanskih skupin koalicije, ki je
               nastajal v glavnem v skladu z mnenjem Zakonodajno-pravne službe. Lahko glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 170. člen. Predlog je, da se ta člen črta. V skladu z mnenjem
               Zakonodajno-pravne službe. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 171. členu sta podana dva amandmaja, in sicer najprej amandma Poslanske skupine
               SDS, in pa pod zaporedno številko 2 amandma poslanskih skupin koalicije. Če bo
               sprejet amandma Poslanske skupin SDS je amandma pod številko 2 brezpredmeten. Odpiram
               razpravo. Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Hvala. Tu gre za ukrepe trajnejšega značaja. Gre za pomemben člen. In naj že kar prvo
               rečem, da smo proti, da se člen oziroma drugi odstavek črta, kot je predlagala
               koalicija. Mi želimo celo bolj jasno definirati zadeve, ki naj bi se reševale v tem
               členu. Namreč, ta člen govori najprej, da pri odločitvi o ukrepu za varstvo koristi
               otroka, trajnejšega značaja, sodišče upošteva mnenje Centra za socialno delo. Torej,
               gre za odločitve, ki so mnogokrat zelo problematične, občutljive, in sicer
               občutljive, seveda najprej za otroka, potem za starše, če so jim otroci oziroma če
               jim je otrok odvzet, za sorodnike, skratka, gre za zelo občutljive in zahtevne
               stvari.  Torej prvi odstavek
               govori, da sodišče, seveda o teh stvareh sodišče odloča, upošteva mnenje centra za
               socialno delo. Mi menimo, da mora upoštevati mnenje, in sicer ne samo mnenje centra
               za socialno delo, ampak tudi mnenje otrokovega zaupnika, otrokovih bližnjih
               sorodnikov ali drugih za otroka pomembnih oseb. To je prvo. To se pravi nabor tistih,
               ki jih mora pri tako občutljivi zadevi trajnega značaja, trajnejšega značaja sodišče
               upoštevati, morajo biti tudi druge osebe, ne samo center za socialno delo. In še pred
               to obravnavo mora sodišče pridobiti to mnenje, ne samo, da ga pridobi kadarkoli
               mogoče na sami razpravi in podobno, ampak skratka v postopku odločanja se mora center
               potruditi, sodišče od njega zahtevati ali kaj podobnega, da pride to mnenje na
               sodišče. Mnenje tudi ne more biti kar tako napisano z levo roko v dveh stavkih, ja,
               menimo, da bi bilo najbolje otroka odvzeti tem staršem in ga dodeliti temu in temu.
               Ne, to mnenje mora biti kvalitetno napisano, argumentirano in mora imeti značaj
               izvedenskega mnenja. To vemo kakšna so pravila za oblikovanje izvedenskega mnenja,
               kakšne so zahteve, skratka, gre za preveč občutljivo zadevo, da bi se zadovoljili s
               kakršnimkoli mnenjem. In potem tretji odstavek, ki ga predlagamo kot dopolnilo
               prejšnjega drugega odstavka. Menimo, da mora predlogu, ki ga center za socialno delo
               da oziroma temu mnenju, predlogu, ki ga da center za socialno delo sodišču, mora biti
               že priložen načrt pomoči družini in otroku. To pomeni, da mora center vso tisto
               socialno strokovno osnovo material priskrbeti sodišču, to ne more sodišče, nekdo mora
               to pripraviti in to center za socialno delo. Seveda odločilo bo potem sodišče. To se
               pravi to so ti elementi, za katere menimo, da morajo biti sprejeti, če hočemo
               pristopati k temu, zelo resno. Namreč, še enkrat, gre za resne zadeve, gre za ukrep
               trajnejšega značaja, za ukrep, ki je občutljiv za otroka in še za vrsto drugih
               akterjev oziroma za celotno okolico.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Bom začela od zadaj. Torej, s predlaganim tretjim odstavkom se vsebinsko povsem
               strinjamo. Menimo pa, da spada nomotehnično in sistemsko v naslednji člen, torej v
               172. člen, ki ima naslov načrt pomoči družini in otroku. In moram reči, če pogledate
               amandma koalicije k 172. členu smo naredili še en korak več kot ga predlagate. Torej,
               mi zahtevamo, da center za socialno delo pred odločitvijo sodišča pripravi načrt
               pomoči družini in otroku v vseh primerih ne samo takrat, ko je predlagatelj ukrepal.
               Potem glede prve vaše pripombe se strinjamo, da mora sodišče upoštevati mnenje centra
               za socialno delo, tako je tudi napisan ta prvi odstavek oziroma 171. člen, se pravi,
               da pri odločitvi o ukrepu sodišče upošteva mnenje centra za socialno delo, to pomeni,
               da ga tudi pridobi, sicer ga ne more upoštevati. Glede mnenj drugih oseb bi pa rada
               poudarila, da je dokazni postopek oziroma pravila o izvedbi dokaznega postopka so
               predmet procesnih pravil. Glede  izvedeništva bi pa rekla, da sem prepričana, da se bo sodišče poleg
               mnenja centra za socialno delo v teh primerih poslužilo in odredilo tudi dokaz z
               izvedencem.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Pergerjeva, izvolite.</p>
            </sp>
            <sp who="SDT5:unknown-F">

               <speaker>GOSPA PERGER:</speaker>

               <p>No, jaz vam že danes lahko povem glede mnenja centra za socialno delo. Mi smo imeli
               primer v naši družini. Pri izvedencu smo bili mislim, da petkrat v Ljubljani,
               defektologih. Toliko kot sem jaz otroka vozila, vsaj v našem primeru, za ta mnenja
               sploh ne vem ali je bilo toliko potrebno, vsaj iz našega stališča. Če lahko tu povem,
               to je bil otrok s spolno zlorabo, bil je en otrok z alkoholnim sindromom in v vseh
               primerih smo te otroke vozili celo preveč. In ko je otrok videl kolikokrat je moral
               svojo zgodbo pripovedovati, povem vam samo nekaj, da imamo premalo izvedencev, ki bi
               se znali s temi otroci pogovarjati, tako, da otrok potem na koncu sploh več ne pove
               zaradi česar, ker ga 20 ljudi sprašuje isto, ker se zapre, ker je to za njega, misli
               v naprej, da to kar je povedal, da je on kriv kar se je dogajalo. Dokler ne bomo
               imeli izvedencev, ki bodo znali otroke spraševati, tega ne delajte preveč. To je moje
               mnenje. To vam bom povedala in to je v vaseh primerih, tudi če gledaš kako dela
               pedopsihiatrija, saj je čisto isto. To eno mnenje je 20 strokovnjakov, včasih rečete
               kilavo dete iz tega, pa še res je, vam bom povedala. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Prehajamo na glasovanje. Najprej glasujemo o amandmaju poslanske skupine
               SDS.</p>
               <p>Kdo je za? <stage>(3 člani.)</stage> Kdo je proti? <stage>(6 članov.)</stage></p>
               <p>Amandma ni sprejet.</p>
               <p>Glede drugega amandmaja poslanskih skupin koalicije naj povemo, da se drugi odstavek
               črta, ker se prenaša v 172. člen. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(1 član.)</stage></p>
               <p>Amandma je sprejet.</p>
               <p>Prehajamo na 172. člen, torej gre za prenosni člen. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo k 173. členu in amandmaju k 173. členu, ki je redakcijske narave.
               Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na 175. člen in amandma poslanskih skupin koalicije k 175. členu v skladu s
               pripombami Zakonodajno-pravne službe. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Tudi k 176. členu je podan amandma poslanskih skupin koalicije. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Tudi k 177. členu je podan amandma poslanskih skupin koalicije v skladu s pripombami
               Zakonodajno-pravne službe. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>K 178. členu sta podana dva amandmaja, in sicer najprej amandma poslanske skupine SDS
               in nato še amandma poslanskih skupin koalicije. Gospa Jerajeva, izvolite.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Hvala.</p>
               <p>Predlagamo, da se v prvem odstavku črta beseda <q>"lahko"</q>. Namreč, zdaj se glasi:
               <q>"Sodišče lahko enemu ali obema od staršev odvzame starševsko skrb, če je otrok
               ogrožen..."</q> in tako naprej. Ocenjujemo, da beseda <q>"lahko"</q> pomeni tudi <q>"ne"</q> in
               največkrat pomeni <q>"ne"</q>. Zato bi s črtanjem besede, v primeru, da je otrok ogrožen,
               sodišče moralo enemu ali obema od staršev odvzeti starševsko skrb. Sploh, če beremo
               nadaljevanje, <q>"ali bosta lahko ponovno prevzela skrb..."</q> in tako naprej, <q>"zlasti če
               sta hudo kršila obveznosti in zlorabila pravice, ki izhajajo iz starševske skrbi..."</q>
               in tako naprej, v tem primeru po našem mnenju sodišče <q>"mora"</q> in ne <q>"lahko"</q> odvzame
               starševsko skrb.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Vodičar.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Želim poudariti, da je odvzem starševske skrbi najhujši poseg v pravice staršev.
               Predvsem pa se mi zdi glede vašega amandmaja ključno poudariti to, da smo v 176.
               člen, ki ureja odvzem otroka staršem, izrecno napisali, da morata biti kumulativno
               izpolnjena dva pogoja, in sicer, da se otroka odvzame staršem v primeru, če je mogoče
               samo z odvzemom v zadostni meri zavarovati njegove koristi in če okoliščine primera
               kažejo, da bodo starši po določenem času lahko ponovno prevzeli skrb za njegovo
               vzgojo in varstvo. Tako da v kontekstu tega bi poudarila, da če bo iz okoliščin
               posamičnega primera izhajalo, da starši po določenem času tega ne bodo sposobni
               prevzeti, torej skrbi za otroka, pa bo sodišče lahko izreklo ta najhujši ukrep
               odvzema starševske skrbi.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Ampak ta beseda <q>"lahko"</q> res ne naredi nič strašnega. <stage>/Oglašanje v ozadju./</stage></p>
               <p>Gospod Cukjati, izvolite.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>No, poglejte, če je otrok ogrožen, jaz to besedo resno jemljem. In piše naprej: <q>"...
               iz okoliščin primera izhaja, da ne kaže, da bi lahko ali bosta ponovno prevzela skrb
               za njegovo vzgojo in varstvo, zlasti če sta hudo kršila obveznosti in zlorabila
               pravice, ki izhajajo iz starševske skrbi, ali sta otroka zapustila ali s svojim
               ravnanjem očitno pokazala, da ne bosta skrbela zanj."</q> Ja, prosim vas! To je tako, kot
               če bi nekdo rekel, soseda je ustrelil sredi ceste in policisti ga lahko zaslišijo,
               zločinca - ga <q>"lahko"</q> zaslišijo, <q>"lahko"</q> ukrepajo. <stage>/Oglašanje v ozadju./</stage> No, saj, tu
               je pa še sploh izrazito, ob tako drastičnih primerih. Dobro, morda je to stvar okusa,
               ampak jaz tega ne razumem. To se pravi, če bi mene nekdo podrl na cesti, skakal po
               meni sredi ceste, policist bi <q>"lahko"</q> posredoval. Ja, ne vem. Oprostite, me niste
               prepričali.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Potrata.</p>
            </sp>
            <sp who="SDT5:PotrataMajda">

               <speaker>MAG. MAJDA POTRATA:</speaker>

               <p>Hvala za besedo.</p>
               <p>Saj na to, kar je bilo vmes brez mikrofona rečeno, bi želela ravno utemeljiti, da je
               v poprejšnjih členih enako upoštevana beseda <q>"lahko"</q>, pa gre ravno tako za hude
               stvari. Jaz jih razumem, da sodišče v tem primeru posega v starševsko skrb.
               Starševska skrb je pravica in dolžnost, bi rekla, in če sodišče posega v to s
               stališča države, potem je vendar prav, da povemo, da sodišču to pravico dajemo, v
               posebnih okoliščinah, ne more kar tako. Jaz soglašam, da je to, kar je tu napisano v
               178. členu, o tem, kdaj se odvzame, da so to hude stvari. Ampak saj te hude stvari se
               ne dogajajo tako zelo pogosto, da bi morali zdaj tudi to izvzemanje, ki je
               konceptualno vgrajeno v  štiri
               prejšnje člene, potem bi morali vsepovsod <q>"lahko"</q> črtati, pa se nam ni zdelo
               potrebno. Zdaj ne vem, če mogoče stališče Zakonodajno-pravne službe - jaz vem, da nas
               učijo, da ta <q>"lahko"</q> lahko pomeni arbitrarnost ali kaj podobnega. Ampak v tem primeru
               je to dovoljenje za izrek takega ukrepa, ki je zelo hud, ne pa kaj drugega. Smo pa že
               prej govorili o dolžnem ravnanju, mislim, da se to ne podvaja.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Lahko prosim gospo Kraljevo za pojasnilo?</p>
            </sp>
            <sp who="SDT5:unknown-F">

               <speaker>GOSPA KRALJ:</speaker>

               <p>Hvala za besedo.</p>
               <p>Res je, v bistvu zdaj ugotavlja, pri vseh ukrepih, ki so zapisani, ki jih izreka
               sodišče, je uporabljena ta besedica <q>"lahko"</q>. Ampak pravniki to drugače razumemo. Ko
               so, recimo, našteti pogoji, pod katerimi sodišče nek ukrep izreče, in če so ti pogoji
               izpolnjeni, potem to pomeni <q>"mora"</q>. Tu ne sme biti nobene arbitrarnosti. Recimo, 176.
               člen, sodišče mora odvzeti otroka in ga namestiti, recimo, drugi osebi, če je otrok
               ogrožen in če je mogoče le na tak način zavarovati. Tu sodišče nima nobene - če so
               pogoji izpolnjeni, potem to mora narediti. Zato je dobro, da se v zakonodaji, kadar
               ni potrebe, tej besedi <q>"lahko"</q> izogibamo, pač pa mora. Ker ko damo nekomu neko
               pristojnost, mu damo pravico in obveznost, tu ne gre za nobeno arbitrarnost. Tako da
               lahko bi šla ta beseda <q>"lahko"</q> tudi ven, nič ne bi konteksta spremenilo. Je pa res,
               da bi bilo dobro potem, če se za to odločimo, tudi vse ostale člene popraviti.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Jaz vseeno mislim, da je velika razlika, če rečemo, kot je v 162. členu, <q>"sodišče
               lahko po uradni dolžnosti,"</q> to je čisto razumljivo. Ampak v 163. členu tudi nismo
               rekli, <q>"sodišče lahko izda začasno odredbo, če je otrok ogrožen,"</q> ampak smo rekli,
               <q>"sodišče izda,"</q> če je otrok ogrožen, nimamo kaj debatirati, lahko bi pa ne bi. In v
               nadaljevanju, <q>"sodišče lahko z začasno odredbo odloči, da se stiki izvajajo, določi
               datume...,"</q> to je malo drugače, kajne, kot pa če je otrok ogrožen. Zato je tam beseda
               <q>"lahko"</q> čisto drugačna, določi kraj in čas, kdaj se bosta dobivala in tako naprej. Če
               pa je ogrožen, in v nadaljevanju tega člena govorite o tem. Mislim, hude stvari, no,
               če je otrok ogrožen in iz okoliščin izhaja, da ne kaže, da bosta lahko prevzela skrb,
               sta otroka zapustila in podobno. Mislim, tu pa najbrž ne more biti prepuščeno
               tenkočutnosti spet sodnika, ali se mu bo zdelo, da je to tako hudo, ali bi mogoče
               raje izrekel kar nek hud ukrep. Se pa strinjam, da je to zelo hud ukrep, odvzem
               starševske skrbi, ampak najbrž zaradi takih razlogov jo odvzamemo, kajne. Sicer
               verjetno ne bi bili našteti, no. Če smo enkrat rekli, da sodišče mora izdati odredbo,
               če je otrok ogrožen, ne moremo zdaj reči, da tu se pa lahko odloči, ali je bilo to
               tako hudo, da bo nek ukrep izreklo ali ga ne bo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. No, slišali smo tudi mnenje Zakonodajno-pravne službe.</p>
               <p>Gospod Brulc, izvolite.</p>
            </sp>
            <sp who="SDT5:BrulcMirko">

               <speaker>MIRKO BRULC:</speaker>

               <p>Hvala lepa.</p>
               <p>Jaz tudi mislim, da je treba uporabiti besedo <q>"mora"</q>. Gre za otroka, v tem členu so
               naštete težke zadeve, res, in tu ne more biti oklevanja. Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Tako je. Hvala.</p>
               <p>Predlagam, da glasujemo o amandmaju Poslanske skupine SDS.</p>
               <p>Kdo je za? <stage>(7 članov.)</stage> Je kdo proti? <stage>(1 član.)</stage></p>
               <p>Ugotavljam, da je amandma sprejet.</p>
               <p>Sedaj glasujemo še o drugem amandmaju k 178. členu poslanskih skupin koalicije.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Imamo predlog za amandma za novi 178.a člen, ki ga<gap n="..."/> <stage>/Oglašanje v ozadju./</stage> Ali lahko
               povem do konca? Ki ga predlaga ministrstvo kot amandma odbora. Bomo pojasnili. Gospa
               Jerajeva, izvolite.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Predlagala bi, glede na to, da že kar nekaj časa delamo, da bi ob 20.00 uri
               zaključili za danes. 
               </p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Predlagam, da pridemo do 213. člena, kjer bo spet malo več razprave, no. Lepo prosim,
               no, ker bi, glejte, in izredne probleme imamo tudi z zagotavljanjem udeležbe
               poslancev zaradi tega, ker se neprestano to, in tudi s sejnimi sobami. Jaz zelo zelo
               težko dobim to sobo, lepo prosim.</p>
               <p>Gospa Vodičarjeva, predlog za 178.a člen.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Hvala lepa.</p>
               <p>Ta amandma smo pripravili na podlagi dogodkov v zadnje pol leta, ki so se začeli na
               centrih, moram reči, kar na določenih centrih kar določene težave. Skratka, kaj se
               nam dogaja, da v postopkih za omejitev pravic staršev pri centrih za socialno delo
               prihajajo otroci, ki izrazijo svoje mnenje in recimo povedo, da želijo opraviti
               razgovor s strokovnim delavcem, brez navzočnosti staršev, in da tudi otroci izražajo
               tudi to, da ne želijo, da bi starš vpogledal v to, kaj otrok pred centrom povem. Zato
               smo oblikovali to določbo, naj povem, da v praksi zdaj rešujejo centri za socialno
               delo to situacijo tako, da za te primere postavljajo kolizijskega skrbnika. Smo pa
               rekli, da je mogoče čas, da takšno določbo za poglavjem 7.4 vključimo. Smo izrecno
               napisali, da v zvezi z morebitnimi pomisleki z vidika, ZUP-ovskega vidika načela
               zaslišanja stranke, da menimo, da je ustavno pravno varstvo otrok po naši oceni
               omogoča sprejem predlagane določbe, predvsem pa bi rada poudarila, da če bo posamezni
               center za socialno delo zavrnil vpogled v tak zapisnik, bo moral center izdati
               obrazložen sklep, na katerega je možno vložiti na ministrstvo tudi pritožbo in
               sprožiti upravni spor.</p>
               <p>V zakonu o nepravdnem postopku imamo takšno podobno določbo že pripravljeno za
               postopke, ki pa potekajo pred sodišči.</p>
               <p>Hvala lepa.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Ja, gospa Jerajeva, izvolite.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Jaz imam samo eno vprašanje v zvezi s tem. Saj ne vem če prav sem sodi, ampak to
               društvo staršev oziroma očetov ali ne vem točno zdaj kako se imenuje, so rekli, da se
               te, torej ko otroka sprašujejo in se pogovarjajo z otrokom, da teh stvari ne snemajo
               in da se tega ne more uporabiti na sodišču. Ali to, mislim saj ne vem, ali to spada
               sem ali ne, ampak da oni dvomijo v neke rešitve, ki jo potem izvedenec na koncu
               napiše ali se je to res tako dogajalo ali se ni. Ampak, baje se teh stvari ne snema,
               jaz ne vem, ali je to kje določeno in ali se potem to tudi uporablja na sodišču ali
               ne, ali se upošteva samo mnenje, ki ga je izvedenec napisal oziroma center, ki ga je
               dal in govoril z otrokom, ker vemo, da pač otrok po navadi ni na sodišču.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Torej, zdaj je tako, da center za socialno delo to povzame v svojem mnenju, sicer pa
               bi povedala, da ravno v tem času se centri za socialno delo, mislim, da jih bo 11, če
               sem prav seznanjena, bodo opremljeni s posebno opremo za videokonferenčno snemanje,
               kjer se bo točno to omogočilo, da se bo za potrebe sodišč tam opravil razgovor z
               otrokom, in da se bo to tudi lahko snemalo, in potem uporabljajo v sodnem
               postopku.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Kar je praksa tudi v drugih državah.</p>
               <p>Hvala.</p>
               <p>Lahko glasujemo, glasovanje poteka, zaključujem glasovanje.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Sprejet je bil predlog za amandma odbora za 178.a člen.</p>
               <p>Prehajamo na 180. člen. Imamo dva amandmaja, in sicer amandma Poslanske skupine SDS,
               da se ta člen črta in amandma poslanskih skupin koalicije. 180. člen, ne vidim želje
               po razpravi.</p>
               <p>Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Bolj vprašanje. Glejte, če sodišče odloča o imenovanju rejnika, potem tudi če se
               pogoji za odločanje centra za socialno delo določajo je zame oziroma za nas čudno, da
               sodišče odloči, center za socialno delo pa lahko razveljavi in imenuje drugega
               rejnika.  Morda bi bilo to
               dopustno z ozirom na to, da vemo kako ažurna so sodišča, da recimo center začasno, za
               kratek čas, kot začasen ukrep lahko rejnika zamenja oziroma otroka odvzame rejniku
               ali kaj podobnega. Nikakor pa ne, da lahko tako, kot piše, kar sam center razveljavi,
               dodeli otroka nekemu drugemu rejniku za novo rejniško pogodbo in podobno. To je nam
               nerazumljivo, bi prosil obrazložitev, malo bolj podrobno in tudi mnenje
               Zakonodajno-pravne službe, skratka to so neka čudna razmerja, neka čudna pooblastila,
               ki ne sodijo v celoten kontekst obravnave otroka, ki smo ga zdaj pravzaprav izročili
               v odločanje sodišču.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Vodičarjeva.</p>
            </sp>
            <sp who="SDT5:VodičarAna">

               <speaker>ANA VODIČAR:</speaker>

               <p>Poudariti moram, da s tem obravnavanim 180. členom center za socialno delo v ničemer
               ne posega v ukrep, ki ga je izreklo sodišče, temveč imam samo možnost imenovati
               novega rejnika. Treba se je zavedati, da nadzor tega ukrepa bo izvajal center za
               socialno delo, center za socialno delo ima tudi pristojnosti za nadzor dela samih
               rejnikov na podlagi pogodbe, ki jo rejnik sklene s centrom za socialno delo in po
               naši oceni tudi z vidika racionalizacije postopkov ni treba sprožiti novega sodnega
               postopka samo za to, da se zamenja oseba, ki bo izvajala rejniško dejavnost. Polega
               tega pa smo izrecno predvideli, da center za socialno delo je o tej okoliščini
               oziroma o tej spremembi dolžan pisno obvestiti sodišče.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Kraljeva.</p>
            </sp>
            <sp who="SDT5:KraljKatarina">

               <speaker>KATARINA KRALJ:</speaker>

               <p>Hvala za besedo.</p>
               <p>Mi smo prav tako v našem mnenju opozorili na to sistemsko spornost v rešitvah, ko
               center za socialno delo poseže v pravnomočno odločitev sodišča. To je v bistvu zdaj
               prvi primer, ko bi nek upravni organ lahko posegel v pravnomočno odločitev sodišča,
               res pa je zato smo tudi izpostavljali ali je to res zadosten razlog ta da se izognemo
               podaljševanju teh postopkov, ker lahko do te, obstajajo tudi drugi instituti po
               sodnih postopkih, na primer institut začasnih odredb za varstvo koristi otroka s
               katerim bi se lahko, prav tako hitro, isti cilj dosegel. Je pa res, da se pa s tem ne
               posega v samo vsebino ukrepa. Ker, če bi v samo vsebino, bi bilo to ne samo pravno
               sistemsko sporno, ampak tudi protiustavno. Tako, ko pa se zamenja samo v bistvu prvi
               del, en del tenorja, se pravi samo imenovanje osebe, ni to ustavno sporno, je pa ena
               nova sistemska rešitev, ki je do zdaj ne poznamo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Gospa Jerajeva.</p>
            </sp>
            <sp who="SDT5:JerajAlenka">

               <speaker>ALENKA JERAJ:</speaker>

               <p>Zdaj, v nadaljevanju bomo še prišli do rejništva. Mi smo že na začetku povedali, da
               ocenjujemo, da ni najbolj primerno, da je rejništvo urejeno v Družinskem zakoniku,
               ker rejenec ima po navadi svojo matično družino iz katere je iz različnih razlogov
               lahko dan v rejniško družino in se nam zdi, da lahko takšne posebne primere drugače
               ali boljše urediš v zakonu, ki ga nameniš tej populaciji. In lahko predvidiš bistveno
               več stvari, kot jih mogoče tukaj in veljajo nekatere določbe tudi za še kakšne druge
               skupine.</p>
               <p>Zdaj, za nas, zakaj predlagamo črtanje tega člena. Enako razmišljamo, kot je povedala
               zakonodajno-pravna služba. Če je sodišče tisto, ki je določilo rejnika in torej je na
               podlagi tega bila sklenjena rejniška pogodba in tako naprej, ni nobene logike, da
               potem lahko kar center za socialno delo spremeni, razdre pogodbo in določi novega
               rejnika.  To se nam zdi malo,
               ne vem, bo kar center sedaj imel večjo pristojnost od sodišča. Če smo to pristojnost
               dali sodišču je to pristojnost sodišča in se ne more na tak način stvar spreminjati.
               Lahko bi rekli, lahko bo prišlo tudi do zlorab, ampak recimo ne bo, samo najbrž
               <gap n="..."/><stage>/Nerazumljivo./</stage> z razlogom sodišče, ki imenuje rejnika, ne pa, da bo potem enkrat
               center rekel, da bi pač enega otroka dal v rejo nekomu drugemu. Nam se to ne zdi
               pravilno. Tudi Zakonodajno-pravna služba govori o tem. Če pač z odločbo sodišče
               določi rejnika, in ne more potem biti center nad njim in to odločitev spremeniti.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Vodičarjeva.</p>
            </sp>
            <sp who="SDT5:unknown-F">

               <speaker>GOSPA VODIČAR:</speaker>

               <p>Mi bi vztrajali, da se nam zdi ta ureditev korektna, tudi učinkovita. Je treba pa še
               nekaj upoštevati. Center za socialno delo bo tudi tisti, ki bo v prvi vrsti sodišču
               predlagal h kateremu rejniku naj se otrok namesti. Center za socialno delo je namreč
               tisti, ki med rejniki, ki izpolnjujejo vse pogoje, ki so vpisani v register rejnikov
               tudi izbere tistega, ki je za otroka najbolj primeren.</p>
               <p>Mi imamo oziroma centri imajo na teh svojih seznamih rejnikov tudi take, ki so
               specializirani za določene problematične otroke. Mi bi kar vztrajali pri tej naši
               rešitvi in ne vidimo kakšnih večjih težav.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>No, kot ste omenili, bomo res prišlo še v poglavje rejništva in 133. člen pravi:
               <q>"Sodišče odloči o namestitvi otroka v rejništvo in o imenovanju rejnika..."</q>. Seveda
               povpraša tudi center za socialno delo in vse druge okoliščine, ampak odloči sodišče o
               imenovanju rejnika. In sedaj nenadoma imamo tu, da lahko center za socialno delo
               prekine rejniško pogodbo, sklene z nekim drugim rejnikom, meni nič, tebi nič.
               Oprostite, jaz ne vem kje je potem pravna država. Kakšen sistem pa imamo? Ne
               govoriti, da ni prihajalo, in še prihaja do zlorab, kjer center za socialno delo
               otroka dodeli tako, drugače, kar ni ravno v korist otroku. Prav zaradi tega, da ne bi
               več prihajalo do zlorab in podobnih čudnih odločitev, mi zelo pozdravljamo, da sta
               tukaj oba faktorja, oba elementa prisotna, da da center za socialno delo mnenje,
               odloči pa sodišče, da je vendarle nadzor nad vsem tem. In v takem primeru, seveda, se
               nam ta vizija, to kar smo pozdravljali v družinskem zakoniku na nek na čin ruši. Mi
               še vedno predlagamo, da se 180. člen črta, ni potreben. Slišali smo tudi
               Zakonodajno-pravno službo, da so drugi mehanizmi, drugi vzvodi, da lahko na hitro
               ukrepamo ob taki potrebi in da ni potrebno rušiti tiste sodne odločbe oziroma jo
               zamenjati, reševati drugače. Tako, da bi kratko malo ta člen črtali in seveda se
               zatekli v druge bolj pravno dorečene prijeme.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Pergarjeva.</p>
            </sp>
            <sp who="SDT5:unknown-F">

               <speaker>GOSPA PERGAR:</speaker>

               <p>Jaz sem to razumela malo drugače. Nisem pravnik. Včasih se zgodi, da otrok, ki
               prihaja v rejniško družino, se z rejniško družino ne ujame, veste. Otrok beži.
               Rejniška družina, tako kot pravimo, vsi otroci ne spadajo v vse rejniške družine. In
               to se vnaprej ne ve. Mislim, da je bilo to mišljeno v tem primeru, da se lahko ta
               otrok da v drugo rejniško družino.  Jaz mislim, da je bilo ravno v tem primeru to mišljeno.
               Zdaj, kdo bo pa to, če se bo to dalo na sodišče, a razumete, se pa to dogaja. In da
               je otrok zato, ker je sodišče predpisalo, da mora ostati v moji<stage>(?)</stage> družini ne vem še
               kako dolgo, ker če bodo ta sodišča delala družinska po hitrem postopku, tako kot bi
               naj, pozdravlja, ampak mora si dovoliti, da se lahko rejniška družina, ne zaradi nas
               rejnikov, zaradi otrok zamenja. A veste, kolikokrat se dogaja, da otrok beži, ne vem
               zaradi česa, včasih zaradi staršev, včasih zaradi ostalih otrok družini. Včasih
               zaradi svoje simptomatike, včasih zaradi tega, ker ga mi rejniki ne zmoremo. In
               center mora hitro ukrepati, mogoče ne vem, začasni ukrep, to pa jaz ne vem. Samo
               povem, jaz mislim, da je bilo to mišljeno.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Vodičar ne želite še enkrat? Predlagam, da gremo na glasovanje.</p>
               <p>Kdo je za? <stage>(3 člani.)</stage> Kdo je proti? <stage>(5 članov.)</stage></p>
               <p>Ugotavljam, da ni sprejet.</p>
               <p>Sedaj glasujemo še o amandmaju poslanske skupine koalicije.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 183. člen in amandma poslanskih skupin koalicije.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 184. členu je podan amandma istih predlagateljev in je zgolj redakcijski.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 185. členu je podobno podan redakcijski amandma poslanskih skupina koalicije.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Tudi k 192. členu je podan amandma poslanskih skupin koalicije.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Tudi k 196. členu je podan amandma poslanskih skupin koalicije, v glavnem se nanaša
               na spremembo naslova.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 198. členu je amandma istih predlagateljev, zgolj redakcijski.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Tudi k 199. členu je amandma zgolj redakcijski, predlagajo poslanske skupine
               koalicije.</p>
               <p>Kdo je za? <stage>(6 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 202. členu je predlagan<gap n="..."/></p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Proceduralni predlog.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Izvolite, gospod Cukjati.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Gospa predsedujoča. Vsem iskreno in korektno predlagam, da preden preidemo na novo
               poglavje, na četrti del, prekinemo sejo. Mislim, da je za danes dovolj. Veliko smo
               dali skozi in predlagam, da pač na tem mestu prekinemo, ker je poglavje za nami.
               Veliko poglavje, veliko smo obdelali in pred nami je novo poglavje, ura je primerna,
               da prekinemo sejo.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Dobro. Gospod Juri, ste hoteli kaj reči? Izvolite. 
               </p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Jaz bi delal naprej, ampak verjetno ni odvisno od mene.</p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Jaz vas popolnoma nič ne silim, ker če boste vi vstali, smo tako ali tako
               nesklepčni<gap n="..."/></p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Poglejte<gap n="..."/> Toliko časa smo zdržali<gap n="..."/> Ona je hotela že pred dvema urama iti in zdaj
               bo šla in<gap n="..."/></p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Predlagam kompromisno do 21. ure.</p>
            </sp>
            <sp who="SDT5:CukjatiFrance">

               <speaker>FRANCE CUKJATI:</speaker>

               <p>Ne<gap n="..."/></p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Da naredimo kaj konkretnega<gap n="..."/> Bi bilo škoda, da izgubimo čas<gap n="..."/></p>
            </sp>
            <sp who="SDT5:ČrnakMegličAndreja">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Res nima smisla kolegi. To se bo pač še vleklo. Škoda. Res, hvala lepa sicer za
               danes. Prekinjam 5. nadaljevanje 19. seje. S šestim nadaljevanjem bomo šli v četrtek
               7. 4. ob 12. uri, žal pa ne bo srečanje potekalo v tej dvorani, ker je nisem dobila.
               Hvala lepa, lahko noč, na svidenje. <stage type="time">(SEJA JE BILA PREKINJENA 31. MARCA 2011 OB
                  19.58.)</stage>
               </p>
            </sp>
         </div>
      </body>
   </text>
</TEI>
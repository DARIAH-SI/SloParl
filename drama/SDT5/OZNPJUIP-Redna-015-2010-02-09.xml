<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Redna-015-2010-02-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F21859E2CEBBF897C12576B70027DCF1</idno>
               <idno type="custom" subtype="day">F4243F2C50ED9823C12576C600491285</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F4243F2C50ED9823C12576C600491285</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Redna-015-2010-02-09.OZNPJUIP" n="015">
               <name>Redna</name>
               <date when="2010-02-09"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Redna-015-2010-02-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Redna-015-2010-02-09.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">15. seja</stage>
            <stage type="date">(09. februar 2010)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 14.01. </stage>


            <sp xml:id="SDT5-OZNPJUIP-Redna-015-2010-02-09.sp1">

               <speaker>PREDSEDNIK DR. VINKO GORENAK:</speaker>

               <p>Dobre dan in lepo pozdravljeni! Če dovolite, bi kar začeli našo 15. sejo Odbora za
               notranjo politiko, javno upravo in pravosodje.</p>
               <p>Obveščam vas, da so zadržani in brez nadomestila: gospod Gumzer, kar se tiče
               nadomeščanj, pa gospoda Čepiča nadomešča gospod Bevk in gospoda Potrča nadomešča
               gospa Renata Brunskole.</p>
               <p>5. 2. 2010 sem predlagal tudi širitev dnevnega reda s točko 1.a in sicer gre za
               Predlog zakona o začasnem znižanju plač funkcionarjev, po nujnem postopku. In pa z
               1.b točko, Predlog zakona o spremembah in dopolnitvah zakona o sistemu plač v javnem
               sektorju, prav tako po nujnem postopku. Razprava o tem ni mogoča. Lahko pa se
               izjasnijo predstavniki poslanskih skupin, 64. člen poslovnika. Želi kdo v imenu
               poslanske skupine? <stage>(Ne želi.)</stage> Ugotavljam torej, da ne želite razpravljati o širitvi
               dnevnega reda. Zato dajem dnevni red oziroma širitev dnevnega reda na glasovanje.
               Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je dnevni red sprejet.</p>
               <p>Pričakujem še amandmaje. Ker jih še nismo prejeli, tudi sam jih še nimam.</p>
               <p>Prehajamo na <title>1.A TOČKO DNEVNEGA REDA - PREDLOG ZAKONA O SPREMEMBI ZAKONA O
                  ZAČASNEM ZNIŽANJU PLAČ FUNKCIONARJEV, NUJNI POSTOPEK.</title> Kolegij predsednika je
               ta dokument obravnaval na 52. seji, 5. 2. 2010. Sklenil, da zakon obravnavamo po
               nujnem postopku, to je tudi širitev dnevnega reda. Prejeli ste predlog zakona in pa
               mnenje Zakonodajno-pravne službe, nimam pa še amandmajev. Danes ste na klop prejeli
               tudi mnenje Sodnega sveta. Na sejo smo povabili predstavnike Ministrstva za javno
               upravo, Zakonodajno-pravno službo in Sodni svet. Pričenjamo torej drugo obravnavo
               predloga zakona o kateri bomo na podlagi 126. člena Poslovnika opravili razpravo in
               glasovanje in posameznih členih predloga zakona. Besedo dajem ministrici, gospe
               Pavlinič Krebsovi oziroma direktorici direktorata... Se opravičujem, državni
               sekretarki gospe Tržanovi. Izvolite.</p>
            </sp>
            <sp xml:id="SDT5-OZNPJUIP-Redna-015-2010-02-09.sp2">

               <speaker>TINA TERŽAN:</speaker>

               <p>Gre za spremembe Zakona o začasnem znižanju plač, s katerimi funkcionarjem za čas do
               konca leta 2010 znižujemo plačo za 4%. Gre za 1686 funkcionarjev, finančne posledice
               oziroma zmanjšanje obremenitev proračuna pa znaša 9 milijonov evrov. Hvala lepa.</p>
            </sp>
            <sp xml:id="SDT5-OZNPJUIP-Redna-015-2010-02-09.sp3">

               <speaker>PREDSEDNIK DR. VINKO GORENAK:</speaker>

               <p>hvala lepa. Želi besedo predstavnik Zakonodajno-pravne službe? Gospod Strle. To je
               Zakon o začasnem znižanju plač funkcionarjev. Izvolite.</p>
            </sp>
            <sp xml:id="SDT5-OZNPJUIP-Redna-015-2010-02-09.sp4">

               <speaker>BOŽO STRLE:</speaker>

               <p>Hvala za besedo. Ker ni amandmaja, bi samo na kratko povedal. Naše opozorilo se
               nanaša na določbo 2. člena glede odložene uporabe s 1. aprilom. Tukaj v mnenju
               pojasnjujemo, zakaj bi bilo treba to določbo črtati in sicer ne toliko zaradi možne
               retroaktivnosti, predvsem pa zelo verjetne pravne praznine, se pravi, zelo verjetno
               bi prišlo do obdobja med veljavnostjo in začetkom porabe o katerem ne bi bilo nobene
               ureditve in seveda tudi nepravne podlage za znižanje plač. Zaradi tega pač
               predlagamo, da se ta dostavek glede "uporabe s 1. aprilom" črta. Hvala.</p>
            </sp>
            <sp xml:id="SDT5-OZNPJUIP-Redna-015-2010-02-09.sp5">

               <speaker>PREDSEDNIK DR. VINKO GORENAK:</speaker>

               <p>Hvala lepa. Prehajamo na razpravo o posameznih členih. Želi kdo razpravljati? Če ne,
               glede na to, da nimamo amandmajev in da ne bi prekinjali seje toliko časa, da
               amandmaji prispejo, predlagam, da osvojimo naslednji predlog amandmaja odbora.
               Predstavnika Zakonodajno-pravne službe pa prosim, da me korigira, v kolikor bom
               narobe povedal.</p>
               <p>V veljavnem, s strani vlade predloženem gradivu imamo 2. člen takle. Ta zakon začne
               veljati naslednji dan po objavi v Uradnem listu Republike Slovenije, uporabljati pa
               se začne 1. aprila 2010. Torej, predlagam amandma odbora k temu členu, ki se glasi;
               Ta zakon začne veljati naslednji dan po objavi v Uradnem listu Republike Slovenije.
               Torej, črtali bi besedilo "uporabljati pa se začne 1. aprila 2010". Predstavnik
               Zakonodajno-pravne službe je rekel, da je v redu.</p>
               <p>Želi kdo razpravljati? Ne vidim želje. Zato zaključujemo razpravo.  In bi prešli na glasovanje o amandmaju, ki
               sem ga predlagal. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma torej sprejet.</p>
               <p>Zaključujem razpravo in prehajamo še na glasovanje o vseh členih zakona, torej o dveh
               členih zakona skupaj. Želi kdo razravljati? <stage>(Ne.)</stage> Prehajamo na glasovanje.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>S tem zaključujemo drugo obravnavo predloga zakona na matičnem delovnem telesu. Vsi
               sprejeti amandmaji bodo vključeni v dopolnjen predlog zakona, ki bo sestavni del
               poročila.</p>
               <p>Poročevalec, poročevalka? Rok ni, torej bom nalogo opravil sam. Zaključujemo to točko
               dnevnega reda.</p>
               <p>Prehajamo na <title>1.B TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O SISTEMU PLAČ V JAVNEM SEKTORJU, nujni postopek.</title> Kolegij
               je postopek določil 5. 2. 2010. Torej nujni postopek. Prejeli ste gradiva, in sicer,
               predlog zakona, ki je objavljen v Poročevalcu 13/10, 2. 2. 2010, mnenje
               Zakonodajno-pravne službe, na klop pa ste prejeli še mnenje Sodnega sveta z dne 9. 2.
               2010. Amandmajev žal še nimam. Naredimo še prosim uvod, Ministrstvo za javno upravo.
               Izvolite.</p>
               <p>Gospa državna sekretarka.</p>
            </sp>
            <sp xml:id="SDT5-OZNPJUIP-Redna-015-2010-02-09.sp6">

               <speaker>TINA TERŽAN:</speaker>

               <p>Hvala za besedo. Ta spremembo Zakona o sistemu plač v javnem sektorju prinaša v prvem
               koraku uskladitve in sicer določa uskladitev plač v mesecu januarju 2010 v primeru,
               če dejanska rast cen življenjskih potrebščin v Republiki Sloveniji od decembra 2008
               do decembra 2009 preseže predvideno rast cen življenjskih potrebščin. Ker se je v
               primeru spomladanske napovedi, je Urad za makroekonomske analize napovedal rast cen
               1,4%, dejanska rast cen objavljena 15. januarja pa znaša 1,8%, je v skladu z
               dogovorom z reprezentativnimi sindikati priznano 0,2% povečanje plač. Finančno pomeni
               to cca. 8 milijonov evrov bruto bruto.</p>
               <p>Drugi del predlaganih sprememb Zakona o sistemu plač pa se nanaša na to uskladitev,
               da se zadnji del nesorazmerij osnovnih plačah za funkcionarje odpravi v rokih, kot so
               določeni za odpravo nesorazmerij v osnovnih plačah javnih uslužbencev, torej 1.
               oktober 2011. Hvala.</p>
            </sp>
            <sp xml:id="SDT5-OZNPJUIP-Redna-015-2010-02-09.sp7">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zakonodajno-pravna služba, gospa Mira Palhaltinger.</p>
            </sp>
            <sp xml:id="SDT5-OZNPJUIP-Redna-015-2010-02-09.sp8">

               <speaker>MIROSLAVA PALHALTINGER:</speaker>

               <p>Hvala za besedo. Mnenje, ki smo ga pripravili k temu predlogu zakona, se v bistvu
               osredotoča predvsem na nomotehnične vidike predlaganega zakonskega besedila. Kar se
               tiče 1. člena, opozarjamo, da je potrebno zamik uskladitve oziroma zamik časa
               namenjenega odpravi za zadnjo tretjino nesorazmerja, da se bo ta zamik odrazil tudi v
               napovednem besedilu točke b in je zato treba tudi to besedilo uskladiti s predlagano
               spremembo. Pripombe k 2. in 3. členu pa se nanašajo predvsem na umestitev predlaganih
               sprememb. Opozarjamo da, namreč glede na predlagan pristop, predlaganih določb v
               zakonsko besedilo sploh ni mogoče vgraditi in  in tak pristop terja ustrezno pravno-tehnično korekcijo.</p>
               <p>Kar zadeva 3. člen, smo ugotovili, da je v predlagani določbi določeno povišanje
               osnovnih plač s 1. januarjem 2010, glede na to, da gre za določbo, ki naj bi
               učinkovala za nazaj, smo dodatno opozorili, da je treba obstoj obeh pogojev, ki
               utemeljujete da je mogoče tak učinek za nazaj v zakonu vzpostaviti, se pravi javno
               korist, in da se s tem ne posega v pridobljene pravice, še dodatno utemeljiti. Toliko
               na kratko.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Redna-015-2010-02-09.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa.</p>
               <p>Predstavnika Sodnega sveta ne vidim.</p>
               <p>Ugotavljam, da gospo Janjo Klasinc nadomešča gospod Matevž Frangež.</p>
               <p>Smo na točki, ko potrebujemo amandmaje, brez amandmajev ne moremo nadaljevati.
               Obstajata dve možnosti: da sejo prekinem in počakamo amandmaje, amandmaji pa so že
               vloženi. V kolikor pa se članice in člani odbora strinjate, bi prešel na naslednjo
               točko dnevnega reda, jo končal in se potem vrnemo na to točko, kjer smo prekinili to
               točko. Je v redu? Kdo temu nasprotuje? Dajmo po poslovniku mi lepo to na glasovanje,
               da ne bo kakšne težave. Glasujemo, glasovanje teče. Končujemo.</p>
               <p>Kdo je za? <stage>(3 članov.)</stage> Je kdo proti? <stage>(Nihče.)</stage></p>
               <p>Torej smo prekinili to točko dnevnega reda, na točki, kjer bomo prešli na glasovanje
               o vloženih amandmajih.</p>
               <p>Nadaljujemo s <title>1. TOČKO DNEVNEGA REDA, PO PRVOTNEM SKLICU, - PREDLOG ZAKONA O
                  SPREMEMBAH IN DOPOLNITVAH ZAKONA O DETEKTIVSKI DEJAVNOSTI, SKRAJŠANI POSTOPEK.</title>
               </p>
               <p>Kolegij predsednika Državnega zbora je na 50. seji 15. januarja sklenil, da bomo ta
               zakon obravnavali po skrajšanem postopku. Gradiva k temu zakonu, ki obstajajo, in jih
               imate, je predlog zakona, potem je to mnenje Komisije Državnega sveta za državno
               ureditev z dne 21. januarja letošnjega leta in mnenje Zakonodajno-pravne službe z dne
               26. januarja. V poslovniškem roku imamo amandmaje Poslanske skupine SDS z dne 3. 2.
               2010 in amandmaje SD, Zares in LDS z dne 3. 2. 2010. Kot gradivo ste prejeli tudi
               pregled amandmajev.</p>
               <p>Na sejo odbora smo vabili predstavnike Ministrstva za notranje zadeve,
               Zakonodajno-pravne službe in komisije Državnega sveta.</p>
               <p>Pravkar pa smo dobili še predlog za amandma odbora, ki ga je vložil - sumim, da
               koalicija, če nikjer nič ne piše. Ga bomo prebrali.</p>
               <p>Pričenjamo torej drugo obravnavo predloga zakona, v kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona.</p>
               <p>Besedo dajem državnemu sekretarju mag. Klemenčiču.</p>
            </sp>
            <sp xml:id="SDT5-OZNPJUIP-Redna-015-2010-02-09.sp10">

               <speaker>MAG. GORAN KLEMENČIČ:</speaker>

               <p>Hvala lepa, predsednik. Spoštovane poslanke, poslanci in drugi gostje.</p>
               <p>Na kratko. Novela zakona o detektivski dejavnosti je v proceduri zato ker moramo
               zakon uskladiti s pravnim redom Evropske unije in sicer konkretno z direktivo
               Evropskega parlamenta in sveta o storitvah o notranjem trgu, ki je bila sprejeta 12.
               12. 2006 in ureja prosto upravljanje storitev na notranjem trgu Evropske unije. Po
               domače povedano, s tem odpiramo, v skladu z našimi zavezami do evropskega pravnega
               reda slovenski prostor tudi za delovanje detektivov iz tujine, se pravi iz Evropske
               unije ali Švicarske konfederacije. S 1. členom predlaganih sprememb, se zakon
               podeljuje javno pooblastilo Detektivski zbornici Republike Slovenije, da odloča o
               priznanju poklicnih kvalifikacij pridobljenih v tujini, tako kot ima že zdaj javno
               pooblastilo za podeljevanje licenc detektivom iz Slovenije. Skladno z evropskim
               pravnim redom smo dolžni odpraviti pogoj državljanstva Republike Slovenije za
               pridobitev licence oziroma opravljanje detektivskih nalog.  V istem čelu, se pravi v 2. členu novele se črta tudi
               pogoj aktivnega znanja slovenskega jezika o čemer bo najbrž še kasneje nekaj besed.
               Pri tem bi rad zelo jasno poudaril, da s tem nikakor ne posegamo v ostale predpise
               kot so seveda Ustava Republike Slovenije, Zakon o javni rabi slovenščine, Zakon o
               postopku priznavanja kvalifikacije državljanom članic Evropske unije evropskega
               gospodarskega prostora in švicarske konfederacije za opravljanje reguliranih poklicev
               oziroma dejavnosti v Republiki Sloveniji. Vsi ti predpisi seveda zahtevajo in
               podajajo neka temeljna pravila o javni rabi slovenščine kot uradnega jezika v
               Republiki Sloveniji. S tem zakonom torej ne odvezujemo tujih detektivov oziroma
               državljanov drugih članic Evropske unije ali švicarske konfederacije, ki bi v
               Sloveniji pridobili licenco da pri svojem delu in pri poslovanju z uradnimi organi ne
               poslujejo v slovenščini. Vsi ostali predpisi seveda enako veljajo.</p>
               <p>S 3. členom novele se na novo opredeljujejo pogoji za opravljanje detektivske
               dejavnosti. gre za dve možnosti dejansko; prva je, da bi tuji državljan v Sloveniji
               pridobil licenco za opravljanje detektivske dejavnosti po postopku, ki je povsem enak
               kot za slovenskega državljana, vključno z opravljanjem izpitov in tako naprej v
               slovenskem jeziku. In pa zadeva, ki je mogoče bolj verjetna, da se samo posamezni
               posel s strani detektiva neke druge članice evropske unije opravi v Sloveniji pri
               čemer mora za to pridobiti dovoljenje zbornice.</p>
               <p>5. člen je še mogoče nekoliko pomembnejši, ki določa posebej pogoje za prepoved
               opravljanje detektivske dejavnosti. Tudi glede tega je vložen amandma. Rad bi tukaj
               poudaril, da tukaj ne moremo uporabljati analogije v zvezi z odvzemom licence kajti
               gre za specifičen položaj. Slovenija ne more odvzeti licence nekomu, ki jo je
               pridobil v neki matični državi, lahko pa tej osebi prepove opravljanje dejavnosti v
               Republiki Sloveniji.</p>
               <p>Mogoče bi pri tem tudi zaključil, rad bi še poudaril da ostale določbe v zakonu
               ostajajo večinoma nedotaknjene se pravi, detektivska dejavnost je še vedno zelo
               regulirana. Dejavnosti ni dovoljeno ustanavljati družb z omejeno odgovornostjo ampak
               je situacija takšna kot je do pred nekaj leti bila še do odvetništva, se pravi
               s.p.-ji v glavnem in detektivov mimogrede je relativno malo, mislim da 54, če se ne
               motim, v Republiki Sloveniji. Hvala lepa.</p>
            </sp>
            <sp xml:id="SDT5-OZNPJUIP-Redna-015-2010-02-09.sp11">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo dajem predstavnici Zakonodajno-pravne službe, gospa Špela Maček
               Guštin. Izvolite.</p>
            </sp>
            <sp xml:id="SDT5-OZNPJUIP-Redna-015-2010-02-09.sp12">

               <speaker>ŠPELA MAČEK GUŠTIN:</speaker>

               <p>Hvala za besedo. </p>
               <p>Torej predlog zakona smo pregledali z vidika svojih pristojnosti, podali smo pripombe
               glede skladnosti z Ustavo in pravnim sistemom in glede nomotehnike, ki je
               uporabljena. Ugotavljamo, da so vloženi amandmaji koalicijskih poslanskih skupin in
               tudi Poslanske skupine SDS.</p>
               <p>S tem amandmajem se načeloma odpravljajo pomanjkljivosti na katere smo opozorili.
               Torej, predvsem jezikovne nedoslednosti naj bi se s temi amandmaji odpravile, vsaj
               deloma se odpravlja različno poimenovanje subjektov na katere se  ta predlagana ureditev nanaša. Tudi ni več
               nejasnosti glede tega, da se pravica opravljati detektivsko dejavnost lahko dokazuje
               tudi s pogodbo opravljanja detektivske storitve. Konkretizirani obrazec na katerem se
               pošlje vloga za opravljanje detektivske dejavnosti, popravljen je vrstni red
               nekaterih členov. Glede 5. člena predloga zakona pa bi opozorila na razliko v
               vloženih amandmajih. Torej, s koalicijskim amandmajem se besedilo 5. člena vendarle
               izboljšuje, kljub temu pa menimo, da amandma poslanske skupine SDS k 5. členu bolj
               sledi našim pripombam, ki so bile zlasti v tem, da je njegovo prvotno besedilo
               nejasno in da utegne biti tudi diskriminatorno. Tako, da bi morda bilo smiselno
               dodatno pojasniti razloge oziroma namen tega 5. člena kot takšnega. Ugotavljam tudi
               da nam je bil na mizo predložen en amandma, če prav razumem, kot predlog za amandma
               odbora, tudi v tem besedilu popravku pravzaprav 16.c člena, ki je predmet 5. člena
               predloga zakona, ugotavljamo določene nejasnosti.</p>
               <p>Toliko na hitro lahko edino rečem kasneje bi se v zvezi s tem členom morda več
               oglasila, če bi bilo potrebno. Drugih pripomb pa pravzaprav nimamo. Hvala.</p>
            </sp>
            <sp xml:id="SDT5-OZNPJUIP-Redna-015-2010-02-09.sp13">

               <speaker>PREDSEDNIK DR. VINKO GORENAK:</speaker>

               <p>Hvala lepa. Komisija Državnega sveta za državno ureditev gospod Bogomir Vnučec.</p>
            </sp>
            <sp xml:id="SDT5-OZNPJUIP-Redna-015-2010-02-09.sp14">

               <speaker>BOGOMIR VNUČEC:</speaker>

               <p>Hvala, predsednik za besedo. Komisija zakona ne podpira, in sicer predvsem bi kazalo
               ponovno razmisliti o morebitni drugačni določbi 2. člena predloga, ki črta 5. točko
               8. člena zakona aktivno obvladanje slovenskega jezika kot pogoja za pridobitev
               licence za opravljanje detektivske dejavnosti. Na to nas navaja 11. člen Ustave, ki
               govori, da je uradni jezik v Sloveniji slovenščina. In pa tudi direktiva o storitvah
               na notranjem trgu določa, da ukrepe, ki jih države članice sprejemajo v skladu z
               zakonodajo skupnostjo v zvezi z ohranjanjem in spodbujanjem kulturne in jezikovne
               različnosti ne posega ta v njih. Prav tako menimo, da gre za pravico slovenskega
               potrošnika do komunikacije v maternem jeziku in s tem v zvezi bi radi omenili pomen
               rabe slovenskega jezika, ki zagotavlja človeško dostojanstvo zasebnosti in s tem
               človekove pravice naših državljanov. In prav radi bi videli Slovenca, ki ne bo znal
               angleško, pa bo hotel biti detektiv v Angliji ali pa v Franciji. Toliko. In s tem v
               zvezi hočemo povedati, da želimo od naših inštitucij, ko se prilagajamo neki
               zakonodaji, da damo večjo pozornost jezikovni politiki in skrbi za uporabo lastnega
               jezika, doma in pa tudi v inštitucijah EU. Hvala.</p>
            </sp>
            <sp xml:id="SDT5-OZNPJUIP-Redna-015-2010-02-09.sp15">

               <speaker>PREDSEDNIK DR. VINKO GORENAK:</speaker>

               <p>Hvala lepa. Prehajamo na razpravo in glasovanje o posameznih členih predloga zakona.
               Razpravo in glasovanje bom vodil na podlagi pregleda amandmajev, ki ste ga tudi
               dobili. Pri 5. členu, ki amandmira 16.c člen se bom ustavil in moramo razjasniti kdo
               je predlagatelj tega amandmaja. Torej, v razpravo dajem amandma k 1. členu Poslanske
               skupine Socialnih demokratov, poslanskih skupin Zares in LDS. Želi kdo razpravljati?
               Ne. Prehajamo na glasovanje. 
               Kdo je za? <stage>(9 članov.)</stage> Kdo je proti? <stage>(3 člani.)</stage></p>
               <p>Amandma je sprejet.</p>
               <p>Prehajamo na amandma k 2. členu. To je amandma poslanske skupine SDS. Želi kdo
               razpravljati? Ne. Prehajamo na glasovanje.</p>
               <p>Kdo je za? <stage>(5 članov.)</stage> Kdo je proti? <stage>(8 članov.)</stage></p>
               <p>Amandma ni sprejet.</p>
               <p>Prehajamo na razpravo in na odločanje o amandmaju k 3. členu. Želi kdo razpravljati?
               Ne. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(3 člani.)</stage></p>
               <p>Amandma je sprejet.</p>
               <p>Prehajamo na razpravo in odločanje k 4. členu. Želi kdo razpravljati? Ne. Prehajamo
               na glasovanje.</p>
               <p>Kdo je za? <stage>(9 članov.)</stage> Kdo je proti? <stage>(1 član.)</stage></p>
               <p>Amandma je sprejet.</p>
               <p>Smo pri amandmaju k 5. členu. Tu želim pojasniti to, da bom najprej razpravljali in
               glasovali o amandmaju poslanske skupine SDS za katerega je predstavnica
               Zakonodajno-pravne službe povedala, da sledi oziroma da bolj sledi mnenju
               Zakonodajno-pravne službe. Imamo potem še en amandma pod številko 2, katerega
               predlagatelj je koalicija brez DeSUS-a. Sprašujem kdo je predlagatelj amandmaja
               odbora, ki je prišel na mizo? Izvolite, prosim, če pojasnite, gospa Bebler.</p>
            </sp>
            <sp xml:id="SDT5-OZNPJUIP-Redna-015-2010-02-09.sp16">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik. Jaz predlagam oziroma koalicijske poslanske
               skupine predlagamo, da se umakne ta amandma za 16.c člen, ki ga imamo v pregledu pod
               številko 2 in namesto njega vlagamo ta amandma, ki smo ga dobili na mizo in
               predlagamo, da ga sprejme odbor kot svoj amandma.</p>
            </sp>
            <sp xml:id="SDT5-OZNPJUIP-Redna-015-2010-02-09.sp17">

               <speaker>PREDSEDNIK DR. VINKO GORENAK:</speaker>

               <p>Hvala lepa. Bomo o tem glasovali. Mislim pa, da je nekaj pomislekov
               Zakonodajno-pravne službe. Če želite. Izvolite, gospa Guštinova.</p>
            </sp>
            <sp xml:id="SDT5-OZNPJUIP-Redna-015-2010-02-09.sp18">

               <speaker>ŠPELA MAČEK GUŠTIN:</speaker>

               <p>Hvala. Ugotavljam, da v prvem odstavku, zdaj gledam predlog amandmaja, ki smo ga
               danes prejeli na klop, v prvem odstavku ta amandma zajema razloge za prepoved
               opravljanja detektivske dejavnosti, ki so pravzaprav enaki tistim, ki so za odvzem
               licence že določeni v veljavnem zakonu. Potem pa v drugem odstavku pride še nov
               razlog za prepoved opravljanja detektivske dejavnosti poleg tistih, ki so že po prvem
               odstavku nekako predvideni. Gre pa v tem drugem odstavku za takšne razloge, ki so
               vsaj deloma že zajeti z razlogi, ki veljajo za odvzem licence, zato menimo, da gre tu
               morda za kakšno podvajanje. In v tem smislu tudi to besedilo člena kot naj bi bilo v
               primeru sprejema tega amandmaja ne bi bilo povsem jasno. Tako, da bi bilo treba vsaj
               dodatno obrazložitev oziroma si vzeti čas za spremembo besedila tega predloga
               amandmaja. Hvala.</p>
            </sp>
            <sp xml:id="SDT5-OZNPJUIP-Redna-015-2010-02-09.sp19">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ugotavljam, da bi bilo logično, da se sprejme amandma SDS in se
               eventualno popravi v nadaljevanju, v kolikor amandma koalicije je deležen teh
               pomislekov. To je sicer moje mnenje. Gospod Žabrl, izvolite.</p>
            </sp>
            <sp xml:id="SDT5-OZNPJUIP-Redna-015-2010-02-09.sp20">

               <speaker>PREDSEDNIK DR. VINKO GORENAK:</speaker>

               <p>Dr. Miroslav Žabrl, zaradi zapisnika. Izvolite. 
               </p>
            </sp>
            <sp xml:id="SDT5-OZNPJUIP-Redna-015-2010-02-09.sp21">

               <speaker>DR. MIROSLAV ŽABRL:</speaker>

               <p>Hvala, predsednik. V bistvu imamo dve ali celo tri različne situacije, ki se lahko
               dogodijo v tem primeru. Amandma SDS, ki je pravno korekten in ki bi tudi bil vzdržen,
               če ne bi imeli različnih situacij, ne zadosti vsem kriterijem. Zakaj? V 15. členu so
               določeni pogoji za odvzem licence, pomeni odvzem licence tistemu detektivu, ki mu je
               slovenska država podelila licenco. In to situacijo lahko imamo, tudi po tem zakon,
               recimo, tuj detektiv pride v našo državo in želi pridobiti licenco, pardon, tuja
               oseba, prosilec pride v našo državo in želi pridobiti licenco za detektiva za delo v
               naši državi. Če bo izvrševal deviantna dejanja, ali pa povzročal kakšno situacijo, ki
               jo uzakonja 15. člen se mu bo ta licenca po tem členu odvzela. V drugi situaciji, kar
               bo pa najverjetneje češče, bo pa tuj detektiv, ki že ima bodisi licenco, bodisi
               dovoljenje ali kakšen drug certifikat v tujini, zaprosil za izvajanje detektivske
               dejavnosti ali posamezne naloge detektiva v naši državi. Zbornica bo v tem primeru
               preverjala ali zadostuje pogojem, ki smo jih zapisali v zakonu. In v tem primeru mu
               licenco, ki mu jo je izdal tuj organ ne moremo odvzeti. Zato v tem primeru 15. člen
               ne pride v poštev. Lahko pa mu zaradi javnega interesa, ki smo ga želi opisno
               obrazložiti v 16.c členu z definiranimi pojmi, lahko pa mu prepove opravljanje
               dejavnosti. In to je namen 16.c člena, kjer v bistvu zasledujemo javni interes.
               Hvala.</p>
            </sp>
            <sp xml:id="SDT5-OZNPJUIP-Redna-015-2010-02-09.sp22">

               <speaker>PREDSEDNIK DR. VINKO GORENAK:</speaker>

               <p>Vse v redu, lepo in prav, pojasnil ste dokaj izčrpno, pa nisem prepričan, da smo vsi
               razumeli. Gre za eno reč. Predlagam, da skušate pogledati vse tri amandmaje, tudi
               tega, ki smo ga dobili na klop sedajle, za katerega je Zakonodajno-pravna služba
               nekako rekla, da ni v redu. Smo pri drugi obravnavi zakona. Predlagal bi odboru, da
               izglasuje tisti amandma, ki bo najbolj ustrezal strokovnosti, ki jo zagovarjate vi.
               Do tretje obravnave pa tako ali tako lahko, ta člen bo ostal odprt, in ga bo možno
               amandmirati. Mogoče se opredelite kateri se vam zdi najbolj ustrezen.</p>
               <p>Gospod Klemenčič.</p>
            </sp>
            <sp xml:id="SDT5-OZNPJUIP-Redna-015-2010-02-09.sp23">

               <speaker>MAG. GORAN KLEMENČIČ:</speaker>

               <p>Če smem, jaz bi se načeloma strinjal, da nomotehnično je predlagani amandma
               pomanjkljiv s tega vidika, da pač poskuša zelo sui generis urejati neko zadevo...</p>
            </sp>
            <sp xml:id="SDT5-OZNPJUIP-Redna-015-2010-02-09.sp24">

               <speaker>PREDSEDNIK DR. VINKO GORENAK:</speaker>

               <p>O katerem govorite?</p>
            </sp>
            <sp xml:id="SDT5-OZNPJUIP-Redna-015-2010-02-09.sp25">

               <speaker>MAG. GORAN KLEMENČIČ:</speaker>

               <p>Sedaj govorim, pardon, o tem zadnjem amandmaju...</p>
            </sp>
            <sp xml:id="SDT5-OZNPJUIP-Redna-015-2010-02-09.sp26">

               <speaker>PREDSEDNIK DR. VINKO GORENAK:</speaker>

               <p>...ki smo ga dobili na mizo? To je amandma odbora.</p>
            </sp>
            <sp xml:id="SDT5-OZNPJUIP-Redna-015-2010-02-09.sp27">

               <speaker>MAG. GORAN KLEMENČIČ:</speaker>

               <p>Ta je poskušal nekoliko popraviti prejšnje amandmaje koalicije. Med tem ko je problem
               tega amandmaja, ki ga je vložila Poslanska skupina SDS, kot je kolega Žarbrl povedal
               v tem, da bi lahko prišli v situacijo zaradi navezave na vprašanje z odvzemom
               licence, da ne bi mogla zbornica prepovedati opravljanje dejavnosti tujemu detektivu,
               ki ne bi v Sloveniji pridobil licence. Ki bi, recimo, dobil dovoljenje samo za
               opravljanje posameznega posla. In tukaj bi imeli pravno praznino, ki jo želimo s
               16.c<stage>(?)</stage> členom pokriti.</p>
               <p>V drugem odstavku so navedeni dokaj široki pravni pojmi. Strinjam se s tem, da tukaj
               lahko pride do različnih interpretacij. Dejstvo je, da smo jih tukaj v največji meri
               poskušali povzeti direktno iz direktive oziroma ne v največji možni meri, prevzeli
               smo jih iz direktive. Isti pogoji so tudi v zakonu o zasebnem varovanju. Enako široki
               pojmi. Tukaj imamo problem, da imamo relativno, vi to poznate predsednik, star zakon,
               ki je v bistvu dokaj podnormiran zakon o detektivski dejavnosti. In sedaj skušamo
               vanj vnašati to direktivo. Osebno menim, da bi Vlada ta amandma, se pravi zadnji
               amandma koalicije podprla, ker mogoče  nomotehnično prihaja do kakšnega prikrivanja. Ampak mislim, da ne bi
               mogel pripeljati v praksi do problema, da ne bi mogla zbornica izvrševati svojega
               pooblastila. Med tem ko bi amandma Poslanske skupine SDS lahko pripeljal do te pravne
               praznine, da ne bi mogli konkretnega posla detektivu prepovedati.</p>
            </sp>
            <sp xml:id="SDT5-OZNPJUIP-Redna-015-2010-02-09.sp28">

               <speaker>PREDSEDNIK DR. VINKO GORENAK:</speaker>

               <p>No, saj podpre ga lahko tudi opozicija. Želi še kdo o tem razpravljati? Če ne želi,
               bomo glasovali takole: najprej o umiku amandmaja....<stage>/Medsebojno dogovarjanje./</stage> Potem
               bomo glasovali najprej o amandmaju k 5. členu, in sicer predlagatelja SDS. Prosim,
               gospod Grims.</p>
            </sp>
            <sp xml:id="SDT5-OZNPJUIP-Redna-015-2010-02-09.sp29">

               <speaker>MAG. BRANKO GRIMS:</speaker>

               <p>Vsekakor bomo v SDS podprli ta amandma. V kolikor meni kdo, da je treba še kaj
               dodati, bi se k njemu dalo to dodati. Nastaja silno zabavna situacija, da amandma, ki
               je pravno brezhiben, pa ga je vložila opozicija Vlada zavrača in podpira amandma na
               katerega je izrecno opozorilo pravno službe, da ni pravno ustrezen. Skratka, očitno
               tukaj ne igra ne strokovnost, ne pravo nobene vloge, ampak zgolj in izključno
               politični prestiž. Vsekakor bomo ravnali pravno korektno in bomo podprli amandma, ki
               je pred nami.</p>
            </sp>
            <sp xml:id="SDT5-OZNPJUIP-Redna-015-2010-02-09.sp30">

               <speaker>PREDSEDNIK DR. VINKO GORENAK:</speaker>

               <p>Hvala lepa. Preden preidemo na glasovanje naj še sam nekaj opozorim. Zelo se strinjam
               s tem, kar pravite. V prejšnjem mandatu smo bili velikokrat priča temu, da je
               opozicija takratna na predsednika Vlade pri poslanskih vprašanjih ne vem kolikokrat
               apelirala, sprejmite za boga karkoli bomo predlagali dobrega. In kot zadolženemu
               državnemu sekretarju v kabinetu mi je predsednik Vlade posebej naročil, govorim o
               Janezu Janši, da sem pozoren na tovrstne situacije in da opozorim tako koalicijo kot
               njega osebno, da je treba dobre predloge opozicije podpirati. Tukaj pa je dejansko
               situacija taka, da amandma, ki ga je vložila SDS, ki bolj sledi pripombam
               Zakonodajno-pravne službe očitno zavračamo. Ampak to je neka situacija, ki je
               značilna.</p>
               <p>Želi še kdo besedo? Gospa Beblerjeva.</p>
            </sp>
            <sp xml:id="SDT5-OZNPJUIP-Redna-015-2010-02-09.sp31">

               <speaker>DARJA LAVTIŽAR BEBLER:</speaker>

               <p>Hvala, gospod predsednik. Jaz bi samo to rekla, če bomo koalicijski poslanci zavrnili
               ta amandma, ki ga je vložila poslanska skupina SDS ne pomeni, da ga zavračamo zaradi
               tega, ker bi bil dober, ali pa zaradi tega, ker bi mu oporekali korektnost. Ne. Mi
               bomo pač izglasovali naš amandma, tako sumim, kot ste vi že uporabili ta izraz.
               Zaradi tega, ker nas je državni sekretar in sodelavec sta nas opozorila na to, da ta
               amandma, ki smo ga danes prejeli na klop, razjasnjuje v večji meri možne situacije,
               ki so različne. Vemo pa, glede na to, če bo ta amandma sprejet, lahko potem še vedno
               do zadnjega branja opravimo v kolikor bi smatrali, da to besedilo ne ustreza povsem.
               Ampak odpravlja možne zaplete. Zaradi tega bomo podprli ta amandma.</p>
            </sp>
            <sp xml:id="SDT5-OZNPJUIP-Redna-015-2010-02-09.sp32">

               <speaker>PREDSEDNIK DR. VINKO GORENAK:</speaker>

               <p>Zakonodajno-pravna služba je bila nekoliko drugačnega mnenja. Še kdo želi? Gospod
               Žnidaršič.</p>
            </sp>
            <sp xml:id="SDT5-OZNPJUIP-Redna-015-2010-02-09.sp33">

               <speaker>MAG. FRANC ŽNIDARŠIČ:</speaker>

               <p>Hvala lepa. Jaz nimam nobenih težav podpreti amandma ...<stage>/Nerazumljivo./</stage>, ki je po
               mnenju Zakonodajno pravne službe korektnejši. Ampak po razlagi ministrstva pa kaže,
               da ne  rešujejo vseh problemov
               in samo za to gre. Če ostaja neka stvar odprta potem je potrebno sicer pravno
               formalno korektno pripravljen amandma SDS-a izboljšati s tistim kar mu manjka. In v
               temu smislu vidim ta nov predlog amandmaja, ki smo ga dobili na mizo kot predlog
               amandmaja odbora. Ne pa kot zavračanje amandmaja opozicije. Sam bi ga brez
               kakršnihkoli zadržkov podprl, če ne bi dobil rezultate, da mu nekaj manjka, da po
               temu zakonu določene situacije ne bodo pokrite. Hvala, zato bom podprl ta drugi
               amandma.</p>
            </sp>
            <sp xml:id="SDT5-OZNPJUIP-Redna-015-2010-02-09.sp34">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Klemenčič, izvolite.</p>
            </sp>
            <sp xml:id="SDT5-OZNPJUIP-Redna-015-2010-02-09.sp35">

               <speaker>MAG. GORAN KLEMENČIČ:</speaker>

               <p>Samo na kratko. V bistvu je točno to kar je gospod poslanec Žnidaršič opozoril ampak
               hkrati bi pa vendarle rad rekel, da ravno na temu odboru sem ravno jaz podprl vse tri
               vaše amandmaje in amandma Zakon o zasebnem varovanju, amandma k Zakonu o varstvu
               javnega reda in pa tudi amandma Zakona o prekrških. torej ne drži čisto, da bi Vlada
               kar kot stroj šla čez. Trikrat sem bil sam prisoten pri tem, ko sem vaše amandmaje
               podprl, enkrat smo celo fasali veto Državnega sveta zaradi tega potem.</p>
            </sp>
            <sp xml:id="SDT5-OZNPJUIP-Redna-015-2010-02-09.sp36">

               <speaker>PREDSEDNIK DR. VINKO GORENAK:</speaker>

               <p>Dobro. Ne bom komentiral. Še kdo želi? Prosim, gospod Grims, proceduralno.</p>
            </sp>
            <sp xml:id="SDT5-OZNPJUIP-Redna-015-2010-02-09.sp37">

               <speaker>MAG. BRANKO GRIMS:</speaker>

               <p>Proceduralno spoštovani predsedujoči bi vas opomnil, da med obrazložitvijo glasov
               predstavniki Vlade nimajo pravice razlagati tako da bi prosil, da se v bodoče
               spoštuje Poslovnik.</p>
               <p>Glede na prej izgovorjeno pa bi predlagal, da spoštovanim poslankam in poslancem
               koalicije za tisto obrazložitev, ki ste jo dala, da bosta raje podprla pravno
               nekorekten amandma kot naš, ki je pravno korekten, da jim vsaj čestitate, da sta
               povedala do konca in pri tem ohranila smrtno resen izraz na obrazu.</p>
            </sp>
            <sp xml:id="SDT5-OZNPJUIP-Redna-015-2010-02-09.sp38">

               <speaker>PREDSEDNIK DR. VINKO GORENAK:</speaker>

               <p>Havla lepa. Še kdo želi? Prehajamo torej na glasovanje o amandmaju k 5. členu pod
               zaporedno številko ena.</p>
               <p>Glasujemo. Za je glasovalo 5 članov, proti 8.</p>
               <p>Amandma ni sprejet.</p>
               <p>Prehajamo na glasovanje o amandmaju odbora. Spuščam torej glasovanje o amandmaju k
               istemu členu pod številko dva, ker ste ga umaknili, tako vsaj smatram in prehajamo na
               glasovanje o amandmaju odbora.</p>
               <p>Glasujemo. Za je glasovalo 8 članov, proti 2.</p>
               <p>Amandma je sprejet.</p>
               <p>Prehajamo na razpravo in odločanje o amandmaju k 6. členu. Želi kdo razpravljati?
               Ne.</p>
               <p>Glasujemo. Za je glasovalo 9 članov, proti 2.</p>
               <p>Amandma je sprejet.</p>
               <p>Prehajamo na razpravo in odločanje o amandmaju k 7. členu. Želi kdo razpravljati?
               Ne.</p>
               <p>Glasujemo. Za je glasovalo 9 članov, proti 1.</p>
               <p>Amandma je sprejet.</p>
               <p>Prehajamo na razpravo in glasovanje k 9. členu pod točko ena. Ta amandma je sicer
               popolnoma identičen amandmaju pod točko dva. Želi kdo razpravljati? Ne, prehajamo na
               glasovanje.</p>
               <p>Glasujemo. Za je glasovalo 14 članov, proti nihče.</p>
               <p>S tem sta v bistvu oba sprejeta.</p>
               <p>Zaključujemo razpravo in prehajamo na glasovanje o... Pravzaprav ali želi kdo
               razpravljati še o ostalih členih zakona? Ne želi. Odboru predlagam, da združimo glasovanje o vseh členih
               predloga zakona vključujoč amandmaje. Želi kdo razpravljati? Ne.</p>
               <p>Glasujemo. Za je glasovalo 9 članov, proti nihče.</p>
               <p>Torej vsi členi, vključujoč z amandmiranimi so sprejeti. S tem zaključujemo drugo
               obravnavo predloga zakona na matičnem delovnem telesu. Amandmaji bodo vključeni v
               besedilo predloga zakona. Poročevalec? Nalogo opravim torej sam.</p>
               <p>Zaključujemo to točko dnevnega reda.</p>
               <p>In se vračamo na prekinjeno točko dnevnega reda in sicer smo pri <title>1.B TOČKI
                  DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O SISTEMU PLAČ V
                  JAVNEMU SEKTORJU.</title>
               </p>
               <p>Poslušali smo dopolnilno obrazložitev predlagatelja, Zakonodajno-pravno službo in smo
               pri amandmajih. Imamo pravzaprav koalicijske amandmaje, ki ste jih v temu času kar
               smo prekinili sejo prejeli. In v razpravo dajem amandma k 1. členu. Želi kdo o tem
               razpravljati? Ne želi. Prehajamo na glasovanje.</p>
               <p>Glasujemo. Za je glasovalo 9 članov, proti nihče.</p>
               <p>Amandma je sprejet.</p>
               <p>V razpravo dajem amandma za novi naslov poglavja in z njim vsebinsko povezane
               amandmaje k 2. in k 3. členu ter k naslovu poglavja. Želi kdo razpravljati? Ne želi,
               zaključujem razpravo in dajem na glasovanje amandma za novi naslov poglavja na
               glasovanje.</p>
               <p>Glasujemo. Za je glasovalo 8 članov, proti nihče.</p>
               <p>Amandma je sprejet.</p>
               <p>Na glasovanje dajem amandma k 2. členu. Želi kdo razpravljati? Ne.</p>
               <p>Glasujemo. Za je glasovalo 7 članov, proti nihče.</p>
               <p>Amandma je sprejet.</p>
               <p>Na glasovanje dajem amandma k 3. členu.</p>
               <p>Glasujemo. Za je glasovalo 9 članov, proti nihče.</p>
               <p>Amandma je sprejet.</p>
               <p>Na glasovanje dajem amandma k naslovu poglavja.</p>
               <p>Glasujemo. Za je glasovalo 9 članov, proti nihče.</p>
               <p>Amandma je sprejet.</p>
               <p>Zaključili smo razpravo in glasovanje o amandmajih. Prehajamo na razpravo o ostalih
               členih zakona. Želi kdo razpravljati? <stage>(Ne.)</stage>  Zaključujemo razpravo in prehajamo na glasovanje o
               predlogu zakona v celoti, vključno z amandmiranimi členi. Želi kdo razpravljati?
               <stage>(Ne.)</stage> Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>S tem zaključujemo drugo obravnavo predloga zakona na matičnem delovnem telesu. Vsi
               sprejeti amandmaji bodo vključeni v dopolnjen predlog zakona, ki bo sestavni del
               poročila. Poročevalec? Ker nihče ne želi, bom to nalogo opravil sam.</p>
               <p>S tem zaključujem to točko dnevnega reda.</p>
               <p>Prehajamo na naslednjo točko dnevnega reda - <title>PREDLOG DEKLARACIJE O USMERITVAH ZA DELOVANJE REPUBLIKE SLOVENIJE V
               INSTITUCIJAH EVROPSKE UNIJE V OBDOBJU JANUAR 2010 - JUNIJ 2011.</title>
               </p>
               <p>S sklicem ste prejeli oziroma ste bili obveščeni, da je predlog deklaracije objavljen
               v Poročevalcu št. 170/09, 29. december 2009.</p>
               <p>Vabljeni k tej točki dnevnega reda so predstavniki Ministrstva za notranje zadeve, za
               pravosodje, javno upravo in Zakonodajno-pravne službe.</p>
               <p>Predlog deklaracije je Državnemu zboru v obravnavo na podlagi drugega odstavka 5.
               člena Zakona o sodelovanju med Državnim zborom in Vlado v zadevah Evropske unije ter
               drugega odstavka 154.f člena Poslovnika Državnega zbora predložila Vlada. Odbor bo
               predlog deklaracije obravnaval kot matično delovno telo, na podlagi drugega odstavka
               154.g člena Poslovnika Državnega zbora. Odbor bo obravnaval tiste dele predložene
               deklaracije, ki sodijo v njegovo pristojnost. Po opravljeni razpravi in glasovanju o
               predlogu deklaracije ter morebitnih amandmajih bo odbor pripravil mnenje, ki ga
               posredoval Odboru za zadeve Evropske unije kot pristojnemu delovnemu telesu. Predlogi
               za amandmaje odbora se lahko vlagajo do konca razprave.</p>
               <p>Prehajamo na razpravo o predlogu deklaracije. Besedo dajem predstavnikom Vlade, če to
               seveda želijo. Izvolite, Služba za razvoj in evropske zadeve, gospod Engelman.</p>
            </sp>
            <sp xml:id="SDT5-OZNPJUIP-Redna-015-2010-02-09.sp39">

               <speaker>ANDREJ ENGELMAN:</speaker>

               <p>Najlepša hvala, gospod predsednik. Bom podal zelo kratek uvod.</p>
               <p>Deklaracija o usmeritvah za delovanje Republike Slovenije v institucijah Evropske
               unije do junija 2011 je predlagana na podlagi Zakona o sodelovanju med Državnim
               zborom in Vlado v zadevah Evropske unije. Deklaracija je narejena na podlagi
               18-mesečnega programa predsedovanja sedanjega tria, Španije, Belgije in Madžarske, in
               upoštevaje zakonodajnega delovnega programa Evropske komisije za letošnje leto.
               Sestavljena je iz dveh delov, same deklaracije, ki predstavlja bolj splošne politične
               usmeritve za delovanje v Evropski uniji, in podrobnejšega pregleda prednostnih nalog
               na osnovi zakonodajnih predlogov, ki se v tem trenutku predlagajo, da bodo v tem
               obdobju na naši mizi, na osnovi katerih bo potem Državni zbor sprejemal podrobnejša
               stališča do njih, kot bo tekel postopek obravnave v delovnih telesih sveta.</p>
               <p>Zelo na kratko, mogoče samo o ključnih usmeritvah v deklaraciji. Smatramo, da so
               glavne predvsem: učinkovito izvajanje Lizbonske pogodbe, konec lanskega leta
               uveljavljene, vendar obstaja kar nekaj odprtih vprašanj, kako se bo v praksi to
               odvilo. Še posebej bo o tem več znanega v okviru španskega predsedovanja. Potem bo
               precej dela namenjenega hitremu izhodu iz gospodarske in finančne krize, kako v čim
               krajšem času spodbuditi gospodarsko rast in slediti ciljem razvojnih strategij v
               posameznih državah članicah. Obdobje, ki je pred nami oziroma je že namenjeno tudi,
               če lahko tako rečem, post Kopenhagnu,  zaradi samo splošnih političnih zavez, ki so bile
               sprejete v Kopenhagnu, sedaj pa je iskanje podrobnejših, konkretnejših pravnih
               rešitev. Sredi leta - mi smo sicer v Sloveniji želeli prej, ampak zaradi specifičnih
               potreb tudi španskega predsedovanja se bomo šele sredi leta začeli pogovarjati tudi o
               celoviti in temeljiti reformi proračuna Evropske unije, ki več ne zagotavlja oziroma
               ne sledi več ključnim usmeritvam in nalogam, ki so pred Evropsko unijo. Tako da
               Slovenija meni, da rabimo celoviti reformo tako na prihodkovni kot odhodkovni strani.
               In ob koncu tega obdobja, ki je predmet deklaracije, se bomo že začeli srečevati z
               razpravo o naslednji finančni perspektivi. Na tem področju bo dano veliko poudarka
               tudi krepitvi območja varnosti, pravic in svobode. Seveda taka deklaracija pa ne more
               iti brez podpore Slovenije širitvi, nadaljnji širitvi Evropske unije in podpore
               zahodnemu Balkanu ter krepitvi vloge Evropske unije v svetu.</p>
               <p>Na koncu deklaracije so podane še neke specifike slovenskega prostora, za katere se
               bo Slovenija zavzemala v razpravah. Naj omenim samo dva primera, kot je ribištvo,
               čeprav je relativno malo pomembno, pa kljub vsemu posebna specifika in si bo
               Slovenija v razpravah o tem področju uveljaviti te specifike Slovenije, ki jih imamo
               v priobalnem območju. Pa mogoče samo kot primer, ker je bilo tudi dostikrat predmet v
               preteklih obdobjih, tudi debate v tem parlamentu, ničelna stopnja DDV za knjige.
               Smatramo, da je to posebej pomembno za tista območja, ki imajo manjše govorno
               področje, in zato pač ne bo vplivalo kaj posebej na konkurenco v Evropski uniji,
               lahko pa pripomore k reševanju nekaterih specifičnih vprašanj.</p>
               <p>Toliko mogoče samo na kratko. Mogoče samo še to, da je letos deklaracija tudi po
               izgledu nekoliko drugačna. Prednostne naloge so oblikovane po programskih sklopih
               programskega proračuna. In druga zadeva, opis stanja v Evropski uniji za razliko od
               prejšnjih let je sedaj dan v obrazložitvi, tudi zaradi tega, ker je pač deklaracijo
               moč amandmirati in je primerno, da se ta del samo kot pojasnitev da v obrazložitev.
               Najlepša hvala.</p>
            </sp>
            <sp xml:id="SDT5-OZNPJUIP-Redna-015-2010-02-09.sp40">

               <speaker>PREDSEDNIK DR. VINKO GORENAK:</speaker>

               <p>Hvala lepa. Smatram, da ste podali obrazložitev za celoto in zgolj sprašujem, ali
               želi še kdo od predstavnikov Vlade besedo? Vidim, da vsi odkimavajo, kar pomeni, da
               dodatnih obrazložitev ne bo. Zato odpiram razpravo o predlogu deklaracije. Članice in
               člani odbora, izvolite. Ne vidim nobene roke, ugotavljam, da ne želite razpravljati,
               zato razpravo zaključujem.</p>
               <p>Odboru predlagam, glede na to, da ni sprejel nobenih amandmajev, da sprejme naslednje
               mnenje: Odbor za notranjo politiko, javno upravo in pravosodje je kot matično delovno
               telo z vidika svoje pristojnosti obravnaval Predlog deklaracije o usmeritvah za
               delovanje Republike Slovenije v institucijah Evropske unije v obdobju januar 2010 -
               junij 2011 in k njej nima pripomb.</p>
               <p>Želi kdo razpravljati v zvezi s tem predlogom? <stage>(Ne želi.)</stage></p>
               <p>Prehajamo na glasovanje o predlogu mnenja, ki sem ga pravkar prebral. Glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>S tem zaključujem to točko dnevnega reda in tudi današnjo sejo odbora. Lepa
               hvala!</p>
               <stage type="time">(Seja je bila končana 9. februarja 2010 ob 14.54.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Redna-018-2010-05-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A13D049586DF75ADC125770C0049EDD9</idno>
               <idno type="custom" subtype="day">38596523D5678D44C125771D0021F79F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=38596523D5678D44C125771D0021F79F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Redna-018-2010-05-06.OZNPJUIP" n="018">
               <name>Redna</name>
               <date when="2010-05-06"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Redna-018-2010-05-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Redna-018-2010-05-06.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">18. seja</stage>
            <stage type="date">(6. maj 2010)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 12.01. </stage>


            <sp xml:id="SDT5-OZNPJUIP-Redna-018-2010-05-06.sp1">

               <speaker>PREDSEDNIK DR. VINKO GORENAK:</speaker>

               <p>... 18. sejo Odbora za notranjo politiko, javno upravo in pravosodje. Glede
               nadomeščanj gospoda Mirana Potrča, nadomešča gospa Majda Potrata. Dne 3. 5. 2010 sem
               predlagal tudi širitev dnevnega reda z 1.a točko in sicer gre za zahtevo Višjega
               delovnega in socialnega sodišča za oceno ustavnosti, kot je razvidno iz predloga za
               širitev. Gradivo ste tudi prejeli. Na podlagi smiselne uporabe 64. člena Poslovnika,
               razprava o tem ni mogoča, lahko pa predstavijo stališča poslanske skupine. Želi kdo
               razpravljati na to temo? Ne. Torej dajem na glasovanje.</p>
               <p>Kdo je za širitev dnevnega reda z 1.a točko? Žal ne deluje. Prosim za ročno
               glasovanje.</p>
               <p>Kdo je za? <stage>(13 članov.)</stage> Kdo proti? <stage>(Nihče.)</stage></p>
               <p>Torej ugotavljam, da je dnevni red soglasno sprejet. Tehnične službe prosim, če
               zagotovijo, da bo glasovanje mogoče na elektronski način.</p>
               <p>Prehajamo torej na obravnavo <title>1.A TOČKE DNEVNEGA REDA - OBRAVNAVA ZAHTEVE VIŠJEGA
                  DELOVNEGA IN SOCIALNEGA SODIŠČA ZA OCENO USTAVNOSTI PRVEGA ODSTAVKA 28. ČLENA
                  ZAKONA O DELOVNIH IN SOCIALNIH SODIŠČIH</title>
               </p>
               <p>Kot gradivo ste prejeli zahtevo z dne 5. marca 2010, dopis Ustavnega sodišča 23.
               marec 2010 in mnenje Zakonodajno-pravne službe 1. april 2010, sklep Ustavnega sodišča
               16. 4. 2010 in mnenje Vlade z dne 30. 4. 2010.</p>
               <p>K točki dnevnega reda smo vabili Ministrstvo za pravosodje in Zakonodajno-pravno
               službo. Besedo dajem predstavniku Zakonodajno-pravne službe, gospod Samo Divjak.
               Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp2">

               <speaker>DR. SAMO DIVJAK:</speaker>

               <p>Hvala gospod predsednik. Lep pozdrav vsem skupaj. Ustavno sodišče je Državnemu zboru
               pred kratkim časom posredovalo zahtevo Višjega delovnega in socialnega sodišča v
               Ljubljani za oceno ustavnosti prvega odstavka 28. člena zakona o delovnih in
               socialnih sodiščih. Kaj določa ta izpodbijana norma? Ta določa, da lahko sodišče v
               primeru, če na poravnalni narok ali pa na prvi narok, če tega ni bilo, ne pride
               tožena stranka pa je ta sicer dala odgovor na tožbo, sodišče lahko vseeno odloča in
               izda zamudno sodbo. Seveda pod pogoji, ki jih določa za zamudno sodbo zakon o
               pravdnem postopku. Vlagatelji, to je sodišče, ki je privilegiran v postopku pred
               Ustavnim sodiščem, kajti takoj se začne postopek, čim tak predlagatelj vloži zahtevo,
               navajajo, da ta izpodbijana zakonska določba ne zagotavlja nobenega dodatnega
               koristnega učinka za doseganje ciljev učinkovitosti, hitrosti, ekonomičnosti in
               koncentracije postopka. Zakaj sem to ponovil? To sem zato ponovil, ker se pravzaprav
               vlagatelji pri tem sklicujejo na obrazložitev iz neke druge odločbe Ustavnega
               sodišča, ko je Ustavno sodišče odločalo o skoraj identični odločbi, ki pa je bila
               vsebovana v zakonu o pravdnem postopku.</p>
               <p>Vlagatelji očitajo, da je ta določa, ki jo sedaj obravnavamo, v neskladju z 22.
               členom Ustave in da tudi pomeni prevelik poseg v pravico do kontradiktornosti
               postopka. Mi v Zakonodajno-pravni službi smo pripravili odgovor, ki ste ga dobili, se
               pravi mnenje.</p>
               <p>V zvezi s tem mnenjem bi vam rad pravzaprav povedal, je relativno kratko, kajti
               sklicujemo se v enem delu na stališča, ki smo jih izoblikovali že pred časom ob
               obravnavi druge zahteve, ki se je nanašala na zakon o pravdnem postopku. Posebej pa
               izpostavljamo, da gre v primeru tega zakona vendarle za neko specifiko in sicer
               utemeljujemo dodatno naše razloge zakaj naša določba ni v neskladju z Ustavo,
               pravzaprav z naravo delovnega in socialnega spora. V teh primerih je največkrat
               tožena stranka delodajalec, ta pa je močnejši že po naravi sami <stage type="mag">(Nadaljevanje)</stage> in zato tudi ocenjujemo, da taka določba ni v
               neskladju z Ustavo. Podobno je zapisala tudi Vlada.</p>
               <p>V zvezi s to zahtevo bi vas rad pravzaprav seznanil, seznanjeni ste pa bili tudi že
               preko gradiva, da je Ustavno sodišče pred časom začasno zadržalo izvrševanje te
               zakonske določbe. To pomeni, da nihče ne more trpeti v tem času nekih škodljivih
               posledic. Tehtalo je in se je pač odločilo kot se je odločilo. Sedaj bo moralo
               odločiti seveda še o tem ali je določba v neskladju z Ustavo ali ni.</p>
               <p>V zvezi s priloženim mnenjem bi rad samo še dve besedi, če mi dovolite. Predlagam,
               da, v kolikor boste sledili našemu mnenju, iz tega opustimo predzadnji odstavek, v
               katerem smo se opredeljevali prav do začasnega zadržanja, kajti to je sedaj
               nepotrebno, da navajamo glede tega. Ustavno sodišče je pač svoje povedalo. Mi smo
               pred tem tudi sicer neko posebno mnenje glede začasnega zadržanja, ki ste ga tudi
               dobili in pa še, to je popolnoma redakcijska. V zadnjem odstavku seveda predlagamo
               naj Državni Ustavnemu sodišču predlaga, da ugotovi, da izpodbijana določba ni v
               neskladju z Ustavo, ne da zavrne zahtevo, kajti zahteva, kot rečeno, se ne zavrača,
               ampak ugotoviš neskladje. Toliko bi zaenkrat gospod predsednik. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp3">

               <speaker>PREDSEDNIK DR. VINKO GORENAK:</speaker>

               <p>Hvala vam. Še državni sekretar, gospod Škrlec. Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp4">

               <speaker>BOŠTJAN ŠKRLEC:</speaker>

               <p>Hvala lepa gospod predsednik. Kot je bilo razbrati že iz stališča Zakonodajno-pravne
               službe, kot tudi iz stališča Vlade, da izpodbijana določa ni v neskladju z Ustavo in
               razlogi iz katerih je Vlada sprejela tako odločitev, so pravzaprav identični tem, ki
               jih je navajala že Zakonodajno-pravna služba.</p>
               <p>Predlagatelji oziroma sodišče, ki je vložilo zahtevo, se smiselno sklicuje na odločbo
               Ustavnega sodišča o 282. členu zakona o pravdnem postopku, ki ureja na prvi pogled
               podobno situacijo kot ureja izpodbijana določa zakona o delovnih in socialnih
               sodiščih, vendar pa gre za bistveno razliko med obema postopkoma in obema vrstama
               zakonov. Zakon o delovnih in socialnih sodiščih se nanaša na postopke pred delovnimi
               in socialnimi sodišči, je v tem smislu tudi nekako specialen zakon. Predvsem pa
               izstopa lastnost sporov pred temi sodišči, kjer so delavci praviloma šibkejša stranka
               in so tožene stranke delodajalci, ki so praviloma močnejša stranka. Zaradi tega smo
               mnenja, da ureditev, kot je sedaj veljavna v zakonu o delovnih in socialnih sodiščih,
               ki nalaga večjo aktivnost toženi stranki, torej delodajalcu, ki je tudi močnejši v
               teh postopkih, večjo aktivnost, da je taka ureditev ustrezna prav zaradi varstva
               delavcev, ki so v teh postopkih šibkejše stranke. Istočasno je ta določba tudi v prid
               večji hitrosti postopka, kar je eden izmed temeljnih načel tega zakona tudi sicer in
               je to načelo izraženo tudi v drugih zakonskih določbah in ne zgolj v tem. Zaradi teh
               razlogov je tudi Vlada mnenja, da izpodbijana določba ni v neskladju z Ustavo. Hvala
               lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp5">

               <speaker>PREDSEDNIK DR. VINKO GORENAK:</speaker>

               <p>Hvala vam. Sledi razprava članic in članov odbora. Izvolite. Ne vidim interesa, zato
               zaključujem razpravo in prehajamo na odločanje.</p>
               <p>Na podlagi 265. člena Poslovnika Državnega zbora dajem na glasovanje naslednje
               mnenje. Odbor za notranjo politiko, javno upravo in pravosodje podpira mnenje
               Zakonodajno-pravne službe o zahtevi Višjega delovnega in socialnega sodišča za oceno
               ustavnosti prvega odstavka 28. člena zakona o delovnih in socialnih sodiščih.</p>
               <p>Kdo je za? <stage>(14 članov.)</stage> Proti? <stage>(Nihče.)</stage></p>
               <p>Zakonodajno-pravni službi bomo poslali poročilo odbora s sprejetim mnenjem. Zato
               lahko zaključimo to točko dnevnega reda. Preden preidemo na naslednjo točko dnevnega
               reda naj ugotovim, <stage type="mag">(Nadaljevanje)</stage> da gospoda
               Gvida Kresa nadomešča mag. Radovan Žerjav.</p>
               <p>Prehajamo torej na <title>1. TOČKO DNEVNEGA REDA - PREDLOG ZAKONA O SPREMEMBI ZAKONA O
                  SODELOVANJU MED DRŽAVNIM ZBOROM IN VLADO V ZADEVAH EVROPSKE UNIJE</title>, ki ga je
               Državnemu zboru v obravnavo po skrajšanem postopku predložila skupina poslancev, s
               prvopodpisano gospo Darjo Lavtižar Bebler in je objavljen v Poročevalcu številka 36,
               z dne 19. marca 2010.</p>
               <p>Kolegij predsednika Državnega zbora je na 56. seji 23. marca 2010 sklenil, da predlog
               zakona obravnavamo po skrajšanem postopku.</p>
               <p>Na sejo odbora so bili k tej točki dnevnega reda vabljeni skupina poslancev, s
               prvopodpisano gospo Darjo Lavtižar Bebler, Vlada Republike Slovenije, Služba Vlade za
               razvoj in evropske zadeve, Ministrstvo za zunanje zadeve, Služba Vlade za zakonodajo,
               Zakonodajno-pravna služba in pa Državni svet.</p>
               <p>Prejeli ste naslednja gradiva: mnenje Državnega sveta, z dne 9. aprila 2010, mnenje
               Zakonodajno-pravne službe, z dne 22. aprila 2010, mnenje Vlade Republike Slovenije, z
               dne 22. aprila 2010, stališče do mnenja Državnega sveta, z dne 5. maja 2010 ter
               predlog za amandma odbora k 1. členu, predlagateljica gospa Darja Lavtižar Bebler, z
               dne 4. maja 2010.</p>
               <p>Pričenjamo torej drugo obravnavo predloga zakona, o kateri bomo na podlagi 126. člena
               Poslovnika Državnega zbora opravili razpravo in glasovanje o posameznih členih
               predloga zakona. Želi besedo predlagateljica, gospa Darja Lavtižar Bebler?
               Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp6">

               <speaker>DARJA LAVTIŽAR BEBLER:</speaker>

               <p>Hvala za besedo gospod predsednik. Bom poskušala čim krajše predstavit ta naš
               predlog, čeprav seveda ga je treba gledati tudi v luči mnenja, ki bo domnevam,
               predstavljeno s strani Vlade, ki nekako ni pretirano naklonjeno temu našemu predlogu
               za spremembo in dopolnitev tega zakona. Ampak vendar bi povedala nekaj.</p>
               <p>Doslej je bilo že več pobud za spremembo tega zakona. Dve sta že bili in v prejšnjih
               različnih vladah in obakrat sta bili nekako s strani Vlade zavrnjeni. Tudi ko je
               zakon nastajal, je namreč bila debata o tem kako naj bi ta zakon izgledal in takrat
               se je tudi takratna Vlada odločila, da se zavzema za takšne rešitve, kot sedaj
               veljajo v veljavnem zakonu.</p>
               <p>Temeljna novost, ki jo predlagamo je ta, da naj bodo seje Odbora za zadeve Evropske
               unije poslej odprte za javnost. Spremenil naj bi se 7. člen zakona. Ta zdaj določa:
               "Delovna telesa obravnavajo in odločajo o zadevah Evropske unije na sejah, ki niso
               odprte za javnost." Mi predlagamo nasprotno. Torej, da bi te seje bile odprte za
               javnost. Predlagamo pa tudi varovalni mehanizem, ki odgovarja pomislekom Vlade. Ta
               varovalni mehanizem pa je, da v primeru, ko bi lahko prišlo do razkritja pogajalskih
               izhodišč ali stališč Republike Slovenije in do morebitne oslabitve pogajalskega
               položaja, bodo seje lahko seveda za javnost še vedno zaprte. Zlasti, če gre za
               gradiva, ki vsebujejo tajne podatke oziroma druge podatke, ki so varovani na podlagi
               zakona. S spremembo zakona bo sprejemanje odločitev na seji odbora javno, odprto,
               pregledno, da očeh državljanov. Nesmiselno je obravnavati na seji zaprti za javnost,
               na primer predlog uredbe o kozmetičnih izdelkih, predlog direktive o poštnih
               storitvah, o varnosti potrošnikov in podobno. So pa to odločitve, ki močno posegajo v
               naše vsakdanje življenje in hkrati obstajajo razhajanja med sprejemanjem<stage type="mag">(Nadaljevanje)</stage> odločitev v Državnem zboru in
               evropskem parlamentu, kjer so v evropskem parlamentu na primer pripravljalna
               posvetovanja v odborih in v plenarni razpravi javna.</p>
               <p>Želela bi posebej poudariti, da je s 1. decembrom 2009 vstopila v veljavo lizbonska
               pogodba, ki v večji meri poudarja okrepljeno vlogo nacionalnih parlamentov in tudi
               sama pravzaprav poudarja pomen javnosti dela v evropskem parlamentu in v svetu
               Evropske unije. Zato bom kar povedala naslednje.</p>
               <p>Ker je posredno, upoštevajoč pač notranjo ureditev, notranjo pravno ureditev, torej
               vključen v oblikovanje zakonodaje Evropske unije, parlament, je smiselno, da
               pogledamo kako je s preglednostjo dela oziroma odprtostjo za javnost v zakonodajnih
               institucijah Evropske unije, to je v evropskem parlamentu in svetu Evropske
               unije.</p>
               <p>Uvodoma naj omenim določbe glede javnosti o lizbonski pogodbi. Drugi odstavek 1.
               člena že pogodbe o Evropski uniji določa, naj se odločitve v Evropski uniji
               sprejemajo čim bolj javno in v kar najtesnejši povezavi z državljani. Podobno tudi
               člen 15. pogodbe o delovanju Evropske unije v prvem odstavku določa, naj institucije
               pri svojem delu kar najbolj upoštevajo načelo javnosti delovanja. V drugem odstavku
               pa določa, da evropski parlament zaseda javno, prav tako tudi svet Evropske unije, ko
               razpravlja in glasuje o osnutku zakonodajnega akta. Da svet odloča javno, ko odloča
               in glasuje o osnutku zakonodajnega akta, določa tudi osmi odstavek člena 16. pogodbe
               o Evropski uniji. Ker gre torej za splošna načela, ta, ki sem jih pravkar omenila, ki
               veljajo za delo vseh institucij in organov Evropske unije menim, da jih je smiselno
               upoštevati tudi pri delu nacionalnih parlamentov, saj so z lizbonsko pogodbo
               vključeni v evropske procese odločanja.</p>
               <p>Poglejmo zdaj še ureditev glede javnosti v poslovnikih evropskega parlamenta in sveta
               Evropske unije. Najprej poslovnik evropskega parlamenta. Člen 103., z naslovom
               Preglednost dejavnosti parlamenta, v drugem odstavku določa, da so razprave
               evropskega parlamenta javne. V tretjem odstavku istega člena je določeno, da so tudi
               seje odborov praviloma odprte za javnost. Praviloma odprte za javnost. Kadar je seja
               zaprta za javnost, lahko odbor kljub temu omogoči dostop javnosti do dokumentov in
               zapisnika seje. Izjeme glede odprtosti sej, se pravi, da se zadeve obravnavajo brez
               navzočnosti javnosti pa se nanašajo na zahteve glede postopkov v zvezi z imuniteto,
               na pripravo ocen posameznih kandidatov za komisarja in na obravnavo zaupnih
               dokumentov.</p>
               <p>In potem poglejmo še poslovnik sveta Evropske unije. V členu 5. poslovnik določa, da
               svet zaseda javno, ko se posvetuje in glasuje o osnutku zakonodajnega akta. Pri tem
               izhaja iz že omenjenega osmega odstavka člena 16., pogodbe o Evropski uniji. Člen 5.
               pa v nadaljevanju določa, da v drugih primerih seje sveta niso javne, razen v
               primerih iz člena 8. in spet je cela vrsta teh izjem, ki jih ne bi naštevala in vam s
               tem jemala čas, ampak se pravi, tudi obstojijo izjeme, ko so spet seje javne. In ker
               torej obe zakonodaji instituciji na javnih sejah obravnavata številne iste akte, ki
               jih obravnava Državni zbor oziroma Odbor za zadeve Evropske unije, mi pa jih
               obravnavamo na zaprti seji, je odprtje teh sej po mojem mnenju še bolj smiselno. Na
               ta način pa se tudi sledi omenjenemu členu 1. pogodbe o Evropski uniji, ki v drugem
               odstavku določa, da naj se odločitve v uniji sprejemajo čim bolj javno in v kar
               najtesnejši povezavi z državljani. Gre pravzaprav za trend pri obravnavi evropskih
               zadev, saj je zadnja leta preglednost delovanja institucij in s tem unije povečan in
               postaja vse bolj pomemben.</p>
               <p>Torej iz vseh teh razlogov predlagamo, da se tudi naš zakon ustrezno spremeni, da
               praviloma so seje Odbora za zadeve Evropske unije odprte, vendar pa vedno lahko
               predlagatelj, se pravi <stage type="mag">(Nadaljevanje)</stage> Vlada
               ali določena posamična ministrstva, kadar presodijo, da gre za takšno gradivo, ki ga
               je vendarle treba ohraniti internega ali tajnega, zaupnega, da potem seveda tudi
               ustrezno označijo ta gradiva in potem seveda je tudi logično, da so seje Odbora za
               zadeve Evropske unije, ko obravnavajo tovrstna gradiva, zaprte za javnost. Hvala
               lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp7">

               <speaker>PREDSEDNIK DR. VINKO GORENAK:</speaker>

               <p>Hvala tudi vam. Zakonodajno-pravna služba, gospod Božo Strle. Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp8">

               <speaker>BOŽO STRLE:</speaker>

               <p>Hvala za besedo gospod predsednik. Torej naša služba iz vidika svojih nalog je imela
               samo manjšo nomotehnično pripombo k 1. členu, ki je povzeta v predlogu amandmaja, ki
               ga je vložila gospa Darja Lavtižar Bebler in predlagam, da ta amandma podprete.
               Hvala.</p>
            </sp>
            <sp xml:id="SDT5-OZNPJUIP-Redna-018-2010-05-06.sp9">

               <speaker>PREDSEDNIK DR. VINKO GORENAK:</speaker>

               <p>Hvala tudi vam. Besedo dajem gospe Jožici Velišček, sekretarki Službe Vlade za
               zakonodajo. Prav? Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp10">

               <speaker>JOŽICA VELIŠČEK:</speaker>

               <p>Hvala lepa za besedo gospod predsednik. Prav lepo pozdravljeni vsi skupaj. Vlada je
               do predloga poslancev podala pisno mnenje pa vseeno dovolite, da mogoče iz njega
               podam nekaj poudarkov.</p>
               <p>Kot je bilo že povedano s strani poslanke Beblerjeve, je bilo že dvakrat od začetka
               veljavnosti tega zakona, so bili dani predlogi, da bi se ravno ta tematika, odprtost
               oziroma neodprtost delovnih teles Državnega zbora, ki obravnavajo zadeve Evropske
               unije spremenilo. Vlada seveda podpira intenco predlagateljev, da bi bilo delo čim
               bolj transparentno, predvsem delo Državnega zbora čim bolj transparentno in da bi
               bila javnost čim bolj seznanjena s postopki, ki potekajo v Državnem zboru in tudi z
               njihovimi odločitvami.</p>
               <p>Obakrat je Vlada navedla argumente, s katerimi se ni strinjala s tem, da bi se seje
               teh delovnih teles odprle za javnost na splošno, razen izjem, kot je povedala
               poslanka Beblerjeva. Vlada se zaveda, da je določanje organizacija dela Državnega
               zbora njegova avtonomija in da lahko se pač odloči tako kot se mu zdi primerno. Zato
               Vlada iz teh načelnih razlogov takim rešitvam ne more nasprotovati. Državni zbor je
               tisti, ki svojo organizacijo dokončno sprejme in po njej deluje. Vendar Vlada meni,
               da je dolžna opozoriti, da bi take rešitve pomenile določene probleme oziroma, da bi
               bila razprava o teh zadevah Evropske unije nekoliko okrnjena oziroma, če lahko
               uporabim to, da bi se standard, ki je bil zdaj vzpostavljen pri obravnavi evropskih
               zadev, lahko na nek način znižal. Treba je imeti pred očmi to, da je položaj
               Državnega zbora pri obravnavi zadev Evropske unije v skladu z Ustavo na najvišjem
               standardu, kot so primerljivi parlamenti Evropske unije. Zato tudi v primerjalnem
               pregledu, ko se navajajo države, lahko ugotavljamo, da te države nimajo v njihovi
               ureditvi podobne situacije kot je v Sloveniji, kot je položaj <stage type="mag">(Nadaljevanje)</stage> Državnega zbora po slovenski Ustavi. Če pa
               pogledamo, tudi iz primerjalnega pregleda izhaja, da odbor za evropske zadeve
               finskega parlamenta zaseda na sejah zaprtih za javnost. To pa poudarjam zato, ker so
               bile ravno te države vzete kot vzor, ko se je pripravljal zakon o sodelovanju med
               Državnim zborom in Vlado v zadevah Evropske unije in seveda je celotna rešitev treba
               jemati konsistentno in enotno.</p>
               <p>Primerjava z evropskim parlamentom po našem mnenju tudi ne more biti tisti odločilno
               razlog, da bi sledili predlogu predlagateljev zaradi tega, ker v nacionalnem
               parlamentu se odloča dokončno, medtem ko se v nacionalnih parlamentih pripravljajo
               stališča, gre v bistvu za pripravljanje pogajalskih izhodišč, s katerimi bo
               nacionalna država nastopala v evropskem parlamentu. Gre za specifične zadeve, ko se
               nacionalne države, nacionalne vlade, nacionalni parlamenti tudi povezujejo med seboj
               in iščejo zavezništva pri uveljavljanju svojih stališč in zato bi bilo zelo
               neprimerno in nekredibilno za Republiko Slovenijo, da bi se na naših sejah ta
               izhodišča, ta stališča tudi drugih držav, ki so nam v oporo pri odločanju in
               razmisleku o pripravi naših stališč, razkrivala. Najbrž ni potrebno posebej
               poudarjati, da kasneje, če bi se ta stališča drugih držav razkrila, takih, pač take
               pomoči oziroma takega zavezništva, če lahko rečem, od drugih držav ne bi imeli.</p>
               <p>Posebej je potrebno poudariti, da so vsa gradiva v zvezi z Evropskimi zadevami javna.
               Razen seveda tistih, ki so pač izrecno tajne narave. Gre v bistvu samo za razpravo o
               teh gradivih. Za razpravo, kjer naj bi imela Vlada možnost predstavit vse poglede,
               tudi poglede drugih držav, kjer naj bi se vzpostavilo neko zaupanje med Vlado in
               poslanci teh delovnih teles in na ta način iskala najboljše rešitve za Republiko
               Slovenijo. Seveda pa zakon nikjer ne prepoveduje in to bi bilo tudi nesmiselno, da se
               v teh delovnih telesih organizirajo razne razprave oziroma obravnavajo teme, ki so
               zanimive in za slovensko javnost, pri čemer pa, ko se razprava in odloča o konkretnih
               stališčih pa Vlada meni, da bo v teh primerih pač morala prilagoditi svoja izvajanja
               v razpravi. Predlog, da naj bi v takih primerih se seja zaprla za javnost, se pravi
               obratno kot je sedaj pa mogoče ni najbolj praktično, ker večinoma se ta stališča
               obravnavajo, imajo ta stališča, če jih tako obravnavamo, take elemente, da bi morale
               biti seje zaprte <stage type="mag">(Nadaljevanje)</stage> za javnost,
               le izjemoma bi bile odprete. Zato je stališče Vlade, da seveda spoštuje avtonomijo
               parlamenta, ki sam določa organizacijo svojega dela, vendar je dolžna na te argumente
               opozoriti. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp11">

               <speaker>PREDSEDNIK DR. VINKO GORENAK:</speaker>

               <p>Hvala tudi vam. Na vrsti je Državni svet, gospod Bogomir Vnučec.</p>
            </sp>
            <sp xml:id="SDT5-OZNPJUIP-Redna-018-2010-05-06.sp12">

               <speaker>BOGOMIR VNUČEC:</speaker>

               <p>Hvala lepa. Državni svet zakon podpira. Še posebej podpiramo javne seje, ki bi delo
               pristojnega delovnega telesa Državnega zbora še bolj približalo državljanom pri
               zavedanju pomembnosti in pa vpliva evropskih zadev na vsakdanje življenje v Slovenji.
               Še posebej bi omenili, da je Državni svet v letu 2007 sklenil dogovor z Državnim
               zborom v sodelovanju pri EU aktivnostih na način, da je vedno vabljen predstavnik
               Državnega sveta, iz pristojne komisije Državnega sveta na pristojno komisijo
               Državnega zbora, ki obravnava evropske zadeve. Obžalujemo pa, da to dobro prakso ni
               bilo mogoče sedaj nadgraditi v okviru zakona o sodelovanju med Državnim zborom in
               Vlado v zadevah Evropske unije. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp13">

               <speaker>PREDSEDNIK DR. VINKO GORENAK:</speaker>

               <p>Hvala tudi vam. Prehajamo na razpravo in glasovanje o posameznih členih predloga
               zakona. V razpravo dajem 1. člen in predlog amandmaja za amandma odbora, ki ste ga
               tudi sprejeli. Najprej se je javila k besedi gospa Klasinčeva. Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp14">

               <speaker>JANJA KLASINC:</speaker>

               <p>Spoštovani gospod predsednik, kolegice in kolegi. Sama podpiram zakon in tudi amandma
               kolegice Beblerjeve pa bi rada obrazložila zakaj gledam na ta problem, čeprav nisem
               med podpisniki te pobude, tudi sama, zakaj gledam na ta zakon kot en pomemben zakon
               za demokratizacijo odločanja v Evropski uniji.</p>
               <p>Obdobje v katerem je nastajala sedanja ureditev, je bilo precej drugačno od sedanjega
               obdobja. Obdobje takratnih razprav o aktih Evropske unije je bilo dosti bolj zaprto.
               Takrat se je Slovenija pogajala za vstop v Evropsko unijo in potem še kasneje, ob
               prvih uveljavljenih svojih interesov na popolnoma drug način, kot sedaj predvideva
               sodelovanje parlamentov, nacionalnih parlamentov, z evropskim parlamentom in s
               komisijo novo lizbonska pogodba. Nova lizbonska pogodba daje nacionalnim parlamentom
               bistveno večji pomen.</p>
               <p>Sama se spomnim, ker sem sodelovala v kampanji za osveščanje javnosti, slovenske
               javnosti za vstop v Evropsko unijo, kako zelo smo se trudili, da bi slovensko
               prebivalstvo razumelo funkcioniranje tega precej zapletenega evropskega mehanizma v
               Bruslju, ki ni lahko in takrat je Slovenija bila, ko smo vstopili v Evropsko unijo,
               po raziskavah, javnomnenjskih, med tistimi državami, kjer smo bili prebivalci med
               najbolj osveščenimi v Evropi o poznavanju delovanja Evropske unije. <stage type="mag">(Nadaljevanje)</stage> Sedaj se to spreminja. Spreminja se
               preprosto zaradi tega, ker jemljemo Evropsko unijo kot nekaj samoumevnega. Mi
               mislimo, da smo del te unije kar tako, da je to nek avtomatizem. Kaj pa se dejansko
               tam dogaja pa ve zelo malo ljudi.</p>
               <p>Sama predsedujem Odboru za zunanjo politiko. Tudi mi se zelo pogosto srečujemo in tu
               je tudi nekaj članov tega odbora, z vprašanji, ki niso za širšo javnost. Enako kot
               Odbor za zadeve Evropske unije in takrat seveda sejo brez težav zapremo in jo moramo
               zapreti in je to edino pravilno in tudi sama nisem za odpiranje na področjih, kjer
               lahko to škodi interesom Slovenije. Vendar vse pogosteje pa ugotavljamo, da se akti,
               ki se obravnavajo pri nas za zaprtimi vrati na sejah Odbora za zadeve Evropske unije,
               pojavljajo na spletnih straneh posamičnih ministrstev, se pojavljajo na straneh
               evropske komisije, evropskega parlamenta. To je pa potem popoln nesmisel, da se
               stvari, ki so sicer že javne v Evropski uniji za druge državljane Evropske unije, pri
               nas obravnavajo za zaprtimi vrati in to onemogoča delovanje tega odbora.</p>
               <p>Prav tako kolegica Beblerjeva recimo ne more povabiti na dele, ki bi bili lahko
               odprti, širše javnosti, medijev. Zato širša slovenska javnost o tem sploh ni
               obveščena. Ne vedo kaj mi počnemo in mislim, da je v interesu ne samo tega
               parlamenta, ampak celotne Slovenije, da vrata tega odbora odpremo in zato podpiram to
               pobudo. Hvala.</p>
            </sp>
            <sp xml:id="SDT5-OZNPJUIP-Redna-018-2010-05-06.sp15">

               <speaker>PREDSEDNIK DR. VINKO GORENAK:</speaker>

               <p>Hvala lepa. Sledi razprava gospoda Jerovška. Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp16">

               <speaker>JOŽEF JEROVŠEK:</speaker>

               <p>Hvala lepa gospod predsednik. Spoštovane kolegice in kolegi. Tudi sam sem podpisnik
               tega zakona zaradi tega, ker se moje mnenje od takrat, ko smo ta zakon prvič
               sprejemali in ga sprejeli, ni spremenilo. Jaz sem se že takrat po osnovi zavzemal za
               večjo odprtost oziroma za princip, da ne bi zapisali, da so seje zaprte. Zavedal sem
               se vseh slabih posledic tega in tudi problematičnost tega, da delamo to materijo
               preveč misteriozno.</p>
               <p>Jaz se zavedam, da je včasih potrebno, v interesu države, nekatere zadeve ščititi
               pred javnostjo in te možnosti v normalni proceduri mi vedno imamo. Te možnosti vedno
               imamo in tudi, če bomo spremenili tako, bomo sigurno še včasih delali tudi na zaprti
               seji, kar bodo poslanci z razumevanjem sprejeli. Včasih celo poslanci, če gre za
               izrazito pomembno državotvorno materijo, sami zahtevamo zaprtje seje, tudi, če je
               Vlada drugačnega mnenja. Ti primeri so se že zgodili. Zaradi tega je predlog tega
               zakona za vladajočo koalicijo na nek način pot v ...<stage>/Nerazumljivo./</stage>... Morali so
               priznati napako, interesi pa so bili takrat v letu sprejemanja seveda drugačni, ker
               so pač, takratna koalicija, ki je podobna sedanji, pač smatrala, da bodo s tem
               dosegale določene politične <stage type="mag">(Nadaljevanje)</stage>
               cilje, da bodo s skrivanjem pred javnostjo, zavijanje v ...<stage>/Nerazumljivo./</stage>... pač
               pridobivali politične točke in da se bo lahko dalo včasih tudi manipulirati s
               slovensko javnostjo. Zaradi tega seveda dolgoročno to meni bilo jasno, da takšna pot
               ni dobra. Moram pa reči, da me sedaj zanima, da zadnjič, ko smo na Odboru za evropske
               zadeve, ko je predsednik parlamenta, Državnega zbora, gospod Gantar podal te pobude,
               da se delo parlamenta bolj odpre še javnosti in je tudi ta pobuda, se je tam
               ustanavljala neka delovna skupina. Jaz sem na tisti delovni skupini celo predlagal,
               da delovna skupina obravnava tudi možnost ali je možno del materije, glavni del
               materije prenesti na OZP, na Odbor za zunanjo politiko in ta odbor tudi ukinit.
               Namreč doslej se je izkazalo, da ta odbor na nek način ni živel, še danes je
               predsednica tega odbora omenila zjutraj na seji, da nekatera delovna telesa materije,
               ki bi jo morale predhodno obravnavati, ne obravnavajo. Na ta način bi se izognili
               ...<stage>/Nerazumljivo./</stage>... političnim, tiste politične točke lahko obravnaval, druga
               matična telesa pa bi dobila v originalno pristojnost nekatere stvari. Ampak zdaj o
               tem nič ne vem, kakšni so bili odzivi, kakšne so bile reakcije delovne skupine,
               kakšni so bili razmisleki. Tu pač zdaj zaenkrat imamo predlog tega zakona, za
               katerega sam osebno menim in tudi naša poslanska skupina, da je prav, da se gre v to
               smer, da bomo s tem približali delo, tudi slovenske odločitve znotraj Evropske unije
               in evropski komisiji. To je naša dolžnost. To bo tudi na nek način povečalo nadzor
               slovenskega parlamenta nad delom evropskih inštitucij, ker bo vsaj v nekem segmentu,
               bo več prisotne javnosti in tu se strinjam z argumentom, da pač mora biti delo
               parlamenta transparentno. Je pa res, da je to danes še bolj pomembno v tem trenutku,
               ko smo soočeni s tem, da predsednik parlamenta, v nasprotju s tistim, kar je na tisti
               seji govoril o čim večji transparentnosti in javnosti dela, onemogoča razpravo o
               nekaterih točkah v Državnem zboru in onemogoča tudi opozicijo pri sprožanju razprav,
               ki so legitimne v parlamentu. Tako, da je treba tudi v tej zvezi opozoriti na to
               dvotirnost in včasih nekonsistentnost vladajoče koalicije. Ko zaradi kapitalskih,
               političnih interesov nekaj ni v interesu te koalicije, potem transparentnost ni
               vrednota, potem javnost ni vrednota, potem javnost ni potrebno, da je obveščena. Tu v
               tem primeru pa ste spoznali, da brez sodelovanja z javnostjo enostavno tak odbor
               odmira in ne izvršuje svoje funkcije. Zato seveda mi podpiramo to spremembo tega
               zakona in sem prepričan, da bo prinesla pozitivne rezultate. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp17">

               <speaker>PREDSEDNIK DR. VINKO GORENAK:</speaker>

               <p>Hvala vam. Sledi razprava gospoda Majheniča. Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp18">

               <speaker>SILVEN MAJHENIČ:</speaker>

               <p>Hvala za besedo gospod predsednik. V Poslanski skupini Slovenske nacionalne stranke
               podpiramo predlagane spremembe zakona. Bogdan Barovič se že leta zavzema za to, da bi
               bile seje Odbora za zadeve Evropske unije odprte za javnost.<stage type="mag">(Nadaljevanje)</stage> Zakon je bil predlagan že dvakrat in sicer s
               predlogom, spremembe in dopolnitve zakona v letu 2007, s prvopodpisanim dr. Mitjo
               Slavincem in s pobudo poslanca Bogdana Baroviča Vladi Republike Slovenije za
               spremembo zakona v letu 2009. V obeh primerih Vlada Republike Slovenije ni soglašala
               s predlaganim spremembam in zato navedla določene argumente. Predlagatelj navaja tudi
               protiargumente s tem, da so v Evropski uniji, določene države imajo zadeve odprte za
               javnost, kot so Madžarska, Nizozemska in Portugalska. Mislim, da bi to moralo pri nas
               se tudi prijeti.</p>
               <p>Vlada Republike Slovenije pa opozarja, da v primeru, če bodo v prihodnosti seje
               delovnih teles Državnega zbora Republike Slovenije, pristojnih za obravnavo zadeve EU
               odprte za javnost, morala ustrezno prilagoditi obrazložitve in razpravo in predlogih
               stališč Republike Slovenije. Seveda, tu se pa, v tem delu se pa z Vlado tudi
               strinjam. Hvala.</p>
            </sp>
            <sp xml:id="SDT5-OZNPJUIP-Redna-018-2010-05-06.sp19">

               <speaker>PREDSEDNIK DR. VINKO GORENAK:</speaker>

               <p>Hvala vam. Sledi razprava gospoda Magajne. Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp20">

               <speaker>ANDREJ MAGAJNA:</speaker>

               <p>Lep pozdrav. Kakor opažam, je kar visoka enotnost oziroma kar enotnost v parlamentu
               in pravzaprav ni neke posebne potrebe, da bi si en drugemu še dokazovali, da je ta
               zakon in amandma pravzaprav pravo izhodišče za rešitev problema. Saj se tudi
               strinjamo, to je tudi končno taka so pravila, da Vlada ne more narekovati postopke v
               parlamentu, tudi seveda tega ne želi, opozarja pa Vlada na določene zadeve, ki se
               morajo obravnavati na zaprtih sejah. Gre za pogajalska izhodišča, povezovanja
               zavezništva, tudi taktične načrte, ki jih ima Evropska unije. Vendar inštrumenti,
               varovalke so vključene v ta predlog zakona in tu ne bi smelo biti glede tega potem
               tudi ovir. Posebno, če se o določeni materiji že predhodno obravnava na odprtih sejah
               v inštitucijah Evropske unije, je kar neverjetno, da potem mi to obravnavamo na
               zaprti seji.</p>
               <p>Zanimanje za delo s strani javnosti je izredno slabo. V času volitev je še to
               zanimanje, takrat na veliko se piše, govori, razpravlja, zanimanja pa ni, ker ni
               poznavanja, poznavanja pa ni, ker ni medijev, ki bi o tem pisali. Prej, ko sem se
               sprehodil, sem kolegico Janjo Klasinc vprašal kako je bilo z včerajšnjo sejo, ko je
               bil na obisku delegacija Darfurja na Odboru za zunanjo politiko in Tomo Križnar. Žal
               je to negativni argument za mene, seja je bila odprta pa žal danes v medijih
               praktično ni bilo zaslediti tako pomembne vesti. Kar pa po svoje kaže tudi na to, da
               tudi ni novinarjev, ki bi, verjetno premalo je teh kritičnih novinarjev, ki bi
               spremljali delo inštitucij Evropske unije. Uveljaviti moramo prakso, da se bodo na
               odborih v Državnem zboru te teme obravnavale in tudi novinarji bodo nekako počasi
               prišli in se začeli zanimati in odpirati teme in sprožili tisto pozitivno reakcijo,
               da bo začela širša javnost se tudi odločati o teh zadevah.</p>
               <p>Bojim se, da je ravno primer Darfurja, ki sem ga omenil, ena od tem, ki je bila
               prikrita. Ravno zaradi določenih taktičnih ozirov velesil, ki so zahtevale, da v tem
               aktualnem dogodku, ko ...<stage>/Nerazumljivo./</stage>... pripravljajo na referendum o razdružitvi,
               ni zaželeno, da se Darfur omenja kot aktualno temo in to tudi ta, bi rekel, negativna
               plat zaprtega obravnavanja, obravnavanih zadev, ko gre tudi recimo za zunanjo <stage type="mag">(Nadaljevanje)</stage> politiko ob tako pomembni
               dogodkih, kot so dogodki v Sudanu. Torej jaz sem pristaš odprtih sej, z zavarovalkam,
               ki jih zakon vključuje in upam, da bomo to tudi potrdili.</p>
            </sp>
            <sp xml:id="SDT5-OZNPJUIP-Redna-018-2010-05-06.sp21">

               <speaker>PREDSEDNIK DR. VINKO GORENAK:</speaker>

               <p>Hvala lepa. Naj tudi sam rečem nekaj besed. Dejansko je res, tudi sam se strinjam in
               bom amandma, odnosno amandma podprl. Gre pa iz preprostega razloga, ker tudi na seji
               našega odbora smo pred kakšnim mesecem ali dvema, ne vem kako je že bilo, po dveh
               kanalih obravnavali isto temo in je enkrat bila seja zaprta, čez pol ure smo jo pa
               odprli pa smo obravnavali popolnoma isto zadevo, skratka absurd. Pa ne samo zaradi
               tega, tudi iz temeljnega razloga, javnost je naš sodnik, nič drugega in naj se
               zaprejo zadeve res samo tam, kjer so res neka pogajalska izhodišča, neke stvari, ki
               res ne smejo priti v javnost, ker to ne bi bilo v interesu države. Medtem, ko neka
               kozmetika, kot ste vi omenila gospa Beblerjeva in ne vem kaj vse, je pa res čisti
               absurd. Tako, da bom tudi sam zadevo podprl. Še želi kdo razpravljati? Gospod Rožej.
               Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp22">

               <speaker>VITO ROŽEJ:</speaker>

               <p>Hvala lepa. Saj ne bi se želel ponavljati v podpori predlaganemu zakonu. Prepričan
               sem, da bo ne samo pripomogel k boljši obveščenosti javnosti o delu pa tudi
               kvalitetnejšemu delu odbora. Bi pa ob tem rekel tudi, da je to mogoče samo korak v
               eno smer, o kateri bi morda veljalo razmisliti, da bi se o zadevah Evropske unije
               mogoče redneje pa sistematičneje, da bi se s temi temami ukvarjali tudi odbori, ki so
               sicer v našem parlamentu matični za posamezna področja. To bi, verjamem, da pomagalo
               tudi našim članom evropskega parlamenta pri njihovih odločitvah, ki jih sprejemajo.
               Tudi odbori v evropskem parlamentu včasih organizirajo, kot bi se reklo, mogoče javne
               predstavitve mnenj, bi se reklo v našem parlamentu in takrat so na njih predstavljeni
               tudi predstavniki našega parlamenta ali pa smo povabljeni in je seveda težko
               sodelovati v razpravi, če nekega mnenja parlamenta ni. To mnenje bi se pa lahko
               načeloma ustvarilo na matičnem delovnem telesu. Tako, da najbrž si pa nihče od nas ne
               želi potem razpravljati o lastnem mnenju, da bi pa samo ponavljal mnenja Vlade pa
               najbrž, da tudi ni namen tiste javne predstavitve mnenj, ki v Evropskem parlamentu
               poteka. Tako, da mogoče bo pri teh odnosih z Evropsko unijo in načinih, na katere se
               naš parlament ukvarja s temi tematikami, velja narediti tudi v prihodnje še kakšen
               drug korak naprej. Hvala.</p>
            </sp>
            <sp xml:id="SDT5-OZNPJUIP-Redna-018-2010-05-06.sp23">

               <speaker>PREDSEDNIK DR. VINKO GORENAK:</speaker>

               <p>Hvala vam. Gospa Beblerjeva, izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp24">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Jaz bi se zahvalila vsem kolegom in kolegicam, ki podpirate
               spremembo tega zakona. Seveda tudi v prvi vrsti vsem podpisnikom tega predloga. Jaz
               sem upala in še vedno upam, da se lahko okrog tega zakona sporazumemo in dosežemo
               najširše soglasje, saj tudi je potrebna dvotretjinska večina na koncu za odločitev za
               sprejem tega zakona. Zato ne bi šla v smeri nekih očitkov, kdo naj gre in kdo hodi v
               Kanoso in kdo ne. Dejstvo je, da je prejšnja opozicija v času prejšnje Vlade, dvakrat
               vložila predlog za spremembo tega zakona pa takrat ni bilo ustrezne podpore in jaz
               sem lahko samo vesela, da sedaj je.</p>
               <p>Kar zadeva mnenje Vlade, seveda razumem in edino to je prav, da pove Vlada, da je pač
               Državni zbor pri sprejemanju tega <stage type="mag">(Nadaljevanje)</stage> zakona avtonomen. Vlada pa opozarja na tiste pomisleke in tiste čeri,
               ki pa se jih tudi mi predlagatelj in poslanci zavedamo. Pri čemer pa seveda je jasno,
               ko gre za neka pogajalska izhodišča, ko gre za utrjevanje svojega, našega,
               slovenskega pogajalskega položaja, je seveda logično, da bo takrat tudi Vlada prišla
               z gradivom in bo tudi predlagala, da je seja našega odbora zaprta. Že druga stvar je
               recimo pri tem, ko je gospa Veliščkova omenila, da je včasih dobro zato, da neko
               stvar obravnavamo na zaprti seji zato, da bi lahko potem v institucijah Evropske
               unije pridobili zaveznike na strani drugih držav. Tukaj se pa že da tudi javno
               razpravljati v tej smeri, kaj je recimo za Slovenijo sprejemljivo in za kaj si bo
               prizadevala. Pri čemur je vsakomur jasno, da tisto, kar bo Slovenija zastopala, ni
               nujno, da je potem tudi sprejeto, ker se pač moramo o teh stvareh pogajati z drugimi
               državami članicami oziroma poiskati najboljšo možno rešitev in konsenz. Dejstvo pa
               je, da dejansko mi prenašamo iz urejanja v našem nacionalnem parlamentu, celo vrsto
               pristojnosti oziroma zadev na inštitucije Evropske unije in iz tega vidika je
               pravzaprav nelogično, da te stvari Državni zbor obravnava na zaprtih sejah, ko pa ne
               bi bili člani Evropske unije in bi sami odločali o teh stvareh, bi pa seveda logično,
               te stvari obravnavali na odprtih in javnih sejah in vse več je zadev, ki se tičejo
               pravzaprav posameznih direktiv, uredb in drugih zakonodajnih aktov, ki se sprejemajo
               znotraj Evropske unije in logično je, da moramo tudi mi kot nacionalni parlament
               javno razgrniti pred naše državljane kako o teh razmišljamo in kakšna stališča
               zastopamo in pomembno je še enkrat poudariti, da z uveljavitvijo lizbonske pogodbe se
               je sam ustroj Evropske unije v marsikaterem pogledu spremenil in sama ta pogodba
               poudarja večjo preglednost, javnost in stik, neposredni stik z državljani Evropske
               unije in krepi vlogo nacionalnih parlamentov. Poglejte, mi bomo s testom
               subsidiarnosti morali odločati zelo pogosto, katere stvari smo pripravljeni, čeprav
               sodijo v našo suvereno pristojnost, prenašati na odločanje, na skupno odločanje na
               ravni Evropske unije zato, ker bomo smatrali, da lahko skupaj z drugimi članicami
               Evropske unije to veliko bolj učinkovito in smotrno in bolje uredimo za celotno
               območje Evropske unije.</p>
               <p>Skratka hočem posebej poudariti to, da dejansko se tudi Evropska unija vse bolj
               spreminja in zdaj sklicevati se na to, da je naša ureditev bila takšna v izhodišču,
               da smo se zgledovali po finskem, danskem in švedskem modelu, je za ta čas zdaj že
               malo zastarelo, ker se tudi v teh državah že v nacionalnih parlamentih sprašujejo ali
               je primerno, da so njihove seje zaprte. V vseh teh parlamentih, ki so bili sedaj
               našteti, je pa dejstvo, da se poslužujejo teh splošnih razprav, o katerih je tudi
               govorila kot možnosti gospa Veliščkova, pri nas pa, vam povem, je problem. Problem je
               v tem, sej Odbora za zadeve Evropske unije so praviloma vsak teden enkrat, pogosto pa
               tudi večkrat in enostavno zmanjka časa in poslancev, če hočete, da bi potem še
               posebej organizirali neke splošne razprave na neko tematiko. Danes je že tak primer,
               jutri je tudi tak primer, ko so hkrati sklicana vsa možna delovna telesa in<stage type="mag">(Nadaljevanje)</stage> enostavno se teh splošnih
               razprav, razen izjemoma, niti ne da fizično sklicevat in opravit. Tako, da sem
               prepričana, da zdaj mi na ravni Evropske unije odločamo o tako pomembnih in tudi
               vsakdanjih rečeh, o katerih morajo naši državljani biti obveščeni, da je smotrno in
               edino prav razmišljati v tej smeri, da se delo ustreznih teles v Državnem zboru odpre
               za javnost. Zdaj gospod Jerovšek je predlagal, da Odbor za evropske zadeve kar
               ukinemo. Tudi to je seveda opcija. Pri čemer vam bodo morda v Evropski uniji hvaležni
               zaradi tega, ker bomo prva država članica ...<stage>/Oglašanje iz klopi./</stage>... Saj pravim,
               prva država članica bomo, ki ne bo imela posebnega odbora za zadeve Evropske unije.
               Ampak morda je tudi v tej smeri treba gledati naprej, jaz ničesar ne zapiram. Mislim
               pa, da če bi se uspeli sporazumeti okrog tega o čemer danes govorimo, to bilo
               koristno. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp25">

               <speaker>PREDSEDNIK DR. VINKO GORENAK:</speaker>

               <p>Hvala lepa. Prosim vas, če ne hodite ven in noter, ker bomo morali računati
               dvotretjinsko večino pa, da ne pride do kakšne napake. Besedo dajem še gospodu
               Jerovšku.</p>
            </sp>
            <sp xml:id="SDT5-OZNPJUIP-Redna-018-2010-05-06.sp26">

               <speaker>JOŽEF JEROVŠEK:</speaker>

               <p>Najprej naj zavrnem ta očitek. Jaz sem predlagal, da delovna skupina o tem razmisli.
               Sploh ne bi bili nič prva država, ker bi imeli potem Odbor za zunanjo politiko in
               evropske zadeve v enem telesu skupaj in je to vse možno in ni takšna ureditev
               ...<stage>/Nerazumljivo./</stage>..., to pa poznam in je včasih tudi s stališča kvalitete dela na
               nekaterih področjih to vsekakor boljše. Ne rečem pa, da ponekod ne bi bilo slabše,
               ampak to pristojnost sedaj prerazporediti tako, da bi delo lahko zelo kvalitetno tudi
               potekalo v taki obliki. Ampak to je pač moje razmišljanje, ki sem ga tudi naglas
               izrazil. Vidim, delovna skupina v tej smeri verjetno ni razmišljala, niti se ni
               potrudila, da bi kakšen odgovor dala na takšno razmišljanje, vendar zaradi tega ne
               bom več elaboriral tega zdaj.</p>
               <p>Želel pa bi reči to, kar sem prej pozabil, glede tega zadnjega odstavka mnenja Vlade,
               kjer Vlada opozarja, da v primeru, če bo v prihodnosti seje delovnih teles Državnega
               zbora, pristojnih za obravnavo zadev EU odprte za javnost, morala ustrezno
               prilagoditi obrazložitve in razpravo o predlogih stališč Republike Slovenije. To
               opozorilo, ali je malo grožnja, ker je malo tako ... Seveda daje s spremembo, ima
               Vlada nekatere drugačne dolžnosti, kako prireja gradivo za Državni zbor. Ampak mislim
               pa, da moramo na tem odboru zelo jasno povedati, da si Vlada ne bi razlagala tega, da
               določenih stališč sedaj, ko bodo seje praviloma javne, ni potrebno predstavit
               Državnemu zboru in ustreznemu odboru. Če je kakršna koli osnova za takšno
               razmišljanje, potem moramo poseben sklep sprejeti, da je Vlada kljub temu dolžna
               predstavit vsa pogajalska stališča in seveda, selektivno jih opremit z določenimi
               opozorili, katera stvar pa mora biti obravnavana zaprto in je takšna stopnja
               tajnosti. Ker namreč gospod Magajna je prej omenil, da se takšne stvari pogosto
               izkoriščajo za določene politične namene. On je omenil primer Darfurja in <stage type="mag">(Nadaljevanje)</stage> Sudana. Jaz sem tudi bil na
               tistem razgovoru in seveda je popolnoma jasno, da v naši javnosti v zadnjem letu ti
               genocid pa zločini pa v Sudanu, ni bilo interesa, da bi tu predstavljali, ker se
               paralela z nekim obdobjem v naši državi vzpostavlja in bi morda še potem nekdo za
               elbaširja predlagati ulico v Ljubljani in te paralele seveda si ne želijo
               vzpostavljati, so pa zelo jasne kako se z lastnim narodom ravna včasih pa kaj kdo
               časti.</p>
               <p>Tako, da še enkrat opozarjam Vlado in želim tudi odgovor ali razumejo tako, da se s
               tem dolžnost Vlade o obveščanju Državnega zbora ne spreminja, da ima Vlada iste
               dolžnosti, zelo jasno, celovito obvešča Državni zbor. Ne, da bi se spremenilo, da
               bomo mi zdaj drobtinice obravnavali pa glavnina bo šla pa mimo. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp27">

               <speaker>PREDSEDNIK DR. VINKO GORENAK:</speaker>

               <p>Hvala lepa. Mislim, da je kar veliko soglasje pri tej obravnavi, zato skoraj ne vidim
               potrebe, da vlečemo, čeprav hkrati ne bom omejeval razprave, vidite pa, da imamo še
               en zelo pomemben zakon. Gospa Veliščkova, izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp28">

               <speaker>JOŽICA VELIŠČEK:</speaker>

               <p>Hvala lepa gospod predsednik. Se oproščam, da se oglašam še enkrat, vendar gotovo je
               treba povedati, odgovoriti poslancu gospodu Jerovšku na njegov zastavljen pomislek
               oziroma vprašanje na koncu. Treba je vedeti, da je ureditev, ustavna ureditev v
               Republiki Sloveniji v zvezi z obravnavo evropskih zadev bila najmodernejša in je še
               zmeraj najmodernejša v primerjavi z drugimi evropskimi državami članicami Evropske
               unije. Nenazadnje treba je povedati, da je bila ureditev, ki jo imamo v Republiki
               Sloveniji, dana kot primer s strani Evropske unije, tudi drugim državam članicam.
               Tiste, ki so se skupaj z nami pridruževale in tiste, ki so bile že prej članice
               Evropske unije. Treba je povedati tudi, da kot je bilo rečeno, svet Evropske unije
               deluje na sejah odprtih za javnost, vendar delovna telesa, kjer se obravnavajo
               stališča, so zaprta za javnost in samo zadnje, Vlada po našem sistemu, po Ustavi, po
               zakonu o Poslovniku so vsa gradiva, ki se pošiljajo v Državni zbor, javna, razen
               tistih, ki imajo izrecno stopnjo zaupnosti in tudi stališča, ki so sprejeta so javna.
               Zadnji odstavek v mnenju Vlade pomeni samo to, da pač, če bodo seje odprte za
               javnost, se ne bo tako, bom rekla, tako odprto pogovarjalo, kot se je pogovarjalo do
               sedaj. Dajmo si predstavljati kako poteka seja delovnega telesa. Samo to, se oproščam
               gospod predsednik. Zdaj bomo pa rekli, zdaj imamo to, je pa vse javno. Zdaj bo pa
               nekdo rekel, kakšno je pa stališče Finske ali pa Italije do tega primera, ali zdaj
               jih bomo pa zapirali za javnost zato, da bo Vlada lahko to stališče povedala? Veste,
               praktično je treba gledati te stvari. Nikakor pa to ne pomeni in daleč od tega, da se
               Vlada ne bi zavedala svojih ustavnih zakonskih in poslovniških dolžnosti. Hvala.</p>
            </sp>
            <sp xml:id="SDT5-OZNPJUIP-Redna-018-2010-05-06.sp29">

               <speaker>PREDSEDNIK DR. VINKO GORENAK:</speaker>

               <p>Hvala lepa. Zaključili smo z razpravo, zato prehajamo na glasovanje. Navzočih je, da
               ne bo potem kakšnih težav z veljavnostjo. Prosim, da se prešteje. 15 poslancev. To
               pomeni, da bo sklep sprejet, v kolikor bo za glasovalo <stage type="mag">(Nadaljevanje)</stage> 10 poslancev. Glasujemo torej o amandmaju, torej
               amandmaju gospe Beblerjeve, če poenostavim, ker gre tudi samo za en člen. Prehajamo
               na glasovanje. Glasovanje teče. Končujemo. Neverjetno. Torej več kot tista potrebna
               večina. 15 proti nič.</p>
               <p><stage>(Za je glasovalo 15.)</stage> <stage>(Proti nihče.)</stage></p>
               <p>Amandma je torej sprejet.</p>
               <p>V razpravo dajem še 2. člen, to pa kot vemo, je ta člen prehodne in končne določbe o
               veljavnosti zakona. Želi kdo razpravljati? Ne. Predlagam, da glasujemo kar direktno
               po tretji alineji, prvega odstavka 128. člena o obeh členih skupaj, odnosno o zakonu,
               če smem temu tako reči. Kdo temu nasprotuje? Ne. Prehajamo na glasovanje. Glasovanje
               teče. Končujemo. Tudi 15 proti nič</p>
               <p><stage>(Za je glasovalo 15.)</stage> <stage>(Proti nihče.)</stage></p>
               <p>S tem zaključujemo drugo obravnavo predloga zakona na matičnem delovnem telesu.
               Sprejeti amandmaji bodo vključeni v predlog zakona, ki bo sestavni del poročila.
               Določimo še poročevalko, poročevalca. Želi kdo? Če ne, bom nalogo opravil sam. Preden
               uradno zaključim to točko dnevnega reda, mogoče ena taka opomba. Mogoče smo zdaj pa
               vendarle sprejeli neko besedilo zakona, ki je bil klasično za parlamentarno
               demokracijo, kot pa je običajno, iz razloga, ne glede na vlado, katerakoli, običajno
               koalicija sledi Vladi. Torej znamo tudi odločati poslanci sami, brez mnenja, odnosno
               celo v nasprotju z mnenjem Vlade, če menimo, da je to koristno. Hvala lepa.</p>
               <p>Prehajamo na naslednjo točko dnevnega reda - <title>PREDLOG ZAKONA O DOPOLNITVI ZAKONA O UPRAVNEM SPORU</title>,
                  ki ga je Državnemu zboru v obravnavo po skrajšanem postopku predložila skupna
               poslank in poslancev, s prvopodpisanim gospodom Žerjavom. Objavljen pa je bil v
               Poročevalcu 39, z dne 26. marca 2010.</p>
               <p>Kolegij predsednika Državnega zbora je na 58. seji, dne 9. aprila letošnjega leta
               sklenil, da se predlog zakona obravnava po skrajšanem postopku. Na sejo odbora so k
               obravnavi te točke dnevnega reda bili povabljeni: skupina poslank in poslancev, z
               nami je gospod Žerjav, ki tako ali tako s pooblastilom za odločanje sodeluje na seji,
               Ministrstvo za pravosodje, Zakonodajno-pravna služba in Komisija Državnega sveta za
               državno ureditev.</p>
               <p>Gradiva, ki jih imamo na razpolago pa so naslednja: mnenje komisije Državnega sveta,
               21. april 2010, mnenje Zakonodajno-pravne službe, 22. april 2010 in mnenje Vlade, 22.
               april 2010.</p>
               <p>Pričenjamo torej drugo obravnavo predloga zakona, v kateri bomo na podlagi 126. člena
               Poslovnika Državnega zbora opravili razpravo in glasovanje o posameznih členih
               predloga zakona. Besedo dajem predlagatelju. Gospod Žerjav, izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp30">

               <speaker>MAG. RADOVAN ŽERJAV:</speaker>

               <p>Hvala lepa gospod predsednik. Kolegice in kolegi, predstavniki ministrstva. V zadnjih
               treh mesecih smo pravzaprav vsi veliko spregovorili o tako imenovani <stage type="mag">(Nadaljevanje)</stage> aferi Baričevič. V Slovenski
               ljudski stranki smo o tej zgodbi veliko govorili že lani poleti. V enem trenutku je v
               to zgodbo bilo vključeno tudi državno pravobranilstvo. Najbrž ste to tudi sami
               zasledili, ko se je želelo vključiti v sam postopek vračanja nevarnih psov in zaradi
               nepravočasnega, neažurnega, ne vem, kakor koli bi to že imenoval, izdanega
               pooblastila to ni bilo možno. Skratka bilo je prepočasno. Medtem, ko generalno
               pooblastilo, torej ki ga državno pravobranilstvo ima, žal v tem primeru ni
               zadostovalo.</p>
               <p>V praksi se je izkazalo, da v določenih primerih v obstoječi rešitvi zakona prihaja
               do nevzdržnega in škodljivega konflikta interesov državnega organa. Gre za primere,
               ko je upravni akt, s katerim je, bom rekel domnevno kršen zakon v škodo javnega
               interesa, izdal isti upravi ali pa, če hočete, državni organ, ki mora kasneje
               odločati o dodelitvi posebnega, torej specialnega pooblastila državnemu
               pravobranilstvu, na podlagi katerega lahko le to v imenu zaščite javnega interesa,
               vloži tožbo zoper ta isti upravni oziroma državni organ. Torej v tem primeru, bi
               moralo takrat kmetijsko ministrstvo izdati, jaz temu pravim specialno pooblastilo, da
               bi lahko državno pravobranilstvo tožilo kmetijsko ministrstvo. Torej tu prihaja do
               konflikta interesov in seveda takrat pač tega pooblastila ni bilo ali pa je bilo
               nepravočasno.</p>
               <p>Drugi razlog, zaradi česar je po našem mnenju potrebna ta sprememba zakona pa je
               dejstvo, da država pri sodbi upravnega sodišča, ki je izdana v škodo njenih interesov
               ali pravic, v veliki večini primerov ne izkazuje pravovarstvenega interesa za
               vložitev pritožbe oziroma revizije. Tudi zato je iz vidika pravnega varovanja javnega
               interesa takšna dopolnitev zakona potrebna. Zato predlagamo, da se zakon v 18. členu
               dopolni tako, da bo dopuščal generalnemu državnemu pravobranilcu vložitev tožbe,
               kadar bo po lastni presoji ugotovil, da je bil z upravnim aktom kršen zakon v škodo
               javnega interesa. Da pa predlagana rešitev le ne bi preveč odstopala od
               uveljavljenega koncepta, mora generalni državni pravobranilec za vložitev tožbe imeti
               vsaj generalno pooblastilo za zastopanje javnega interesa za posamezno vrsto
               primerov.</p>
               <p>Torej gre za ... Zadeva je nastala na osnovi izkušnje, ki smo jo imeli, izkušnja, ki
               pravi, da v kolikor bi rešitev bila takšna kot smo jo poskušali v tem 18. členu
               zapisati, do hude tragedije <stage type="mag">(Nadaljevanje)</stage>
               najbrž ne bi prišlo in zdi se mi prav, da na osnovi izkušnje, ki smo jo vsi skupaj
               doživeli skozi to tragedijo ali pa to afero ali kakor koli že to imenujemo, da
               poskušamo te luknje, ki so se tukaj pokazale, tudi na nek način zapolniti. Hvala
               lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp31">

               <speaker>PREDSEDNIK DR. VINKO GORENAK:</speaker>

               <p>Hvala vam. Besedo dajem Zakonodajno-pravni službi, gospe Špeli Maček Guštin.</p>
            </sp>
            <sp xml:id="SDT5-OZNPJUIP-Redna-018-2010-05-06.sp32">

               <speaker>ŠPELA MAČEK GUŠTIN:</speaker>

               <p>Hvala lepa za besedo. Ob tem, da smo v predlog zakona preučili z vidika naših
               pristojnosti, naj povem, smo ugotovili dve stvari in sicer, da državni pravobranilec
               bi na ta način kot je predlagano, deloval v bistvu brez pooblastila Vlade in da bi
               smel po lastni presoji ugotavljati ali je bil z upravnim aktom zakon kršen v škodo
               javnega interesa.</p>
               <p>V zvezi s tem bi predstavila nekaj glavnih poudarkov iz našega mnenja, ki je sicer
               dokaj obsežno. Prva posledica je problematična po našem mnenju iz vidika načela
               pravne države, ker taka vloga državnega pravobranilca ni jasna. Treba je vedeti, da
               je v predlogu določbe napisano: "Ne glede na drugi odstavek tega člena," kjer je
               pravzaprav tudi urejeno pooblaščanje. Torej za zastopanje države pred sodišči je
               pravobranilec pooblaščen že z zakonom o državnem pravobranilstvu. Kot zastopnik
               države v upravnem sporu torej nastopa kot tožena stranka. Po veljavni ureditvi
               pravobranilec s pooblastilom Vlade dejansko preneha biti zastopnik države in postane
               zastopnik nekoga drugega oziroma nečesa druga. Torej javnega interesa. Na ta način
               pravzaprav dobi pristojnost oziroma pravico, da tako rečem, da vloži tožbo. Ta
               sprememba oziroma premena v njegovi vlogi, v vlogi pravobranilca v upravnem sporu pa
               po našem mnenju v predlagani ureditvi ni jasno določena. Zato je pač vprašanje kako
               in kdaj točno pravobranilec pridobi pristojnost, da bi zastopal javni interes v takih
               primerih.</p>
               <p>Druga posledica predlagane ureditve pa je problematična, ker niso določena merila po
               kateri bi pravobranilec lahko ugotavljal ali je zakon kršen v škodo javnega interesa.
               Zdaj ugotavljanje take kršitve je v bistvu procesna predpostavka v upravnem sporu za
               vložitev tožbe. Vlada, ki je zdaj po veljavni ureditvi izključno pristojna za takšno
               ugotavljanje, pri svoji presoji pač nujno izhaja iz svojih številnih in zelo širokih
               pristojnosti oziroma vsebinskih nalog, zlasti glede določanja politike države in
               usmerjanje dela državne uprave in tudi svoje odgovornosti Državnemu zboru v zvezi s
               tem.</p>
               <p>Nasprotno pa pravobranilec takih pristojnosti nima oziroma jih ni mogoče najti v
               pravnem redu Slovenije, ker merila za takšno presojo, lastno presojo, da poudarjam,
               niso predvidena, bi se takšna presoja lahko izkazala za arbitrarno. S tem pa bi se
               lahko zgodil tudi prekomeren poseg v položaj posameznika in to je tisto, kar je tu
               zelo pomembno, torej v položaj posameznika, ki je z upravnim aktom, ki naj bi bil na
               tak način napaden, pridobil neko pravico ali pa pravno korist pa se <stage type="mag">(Nadaljevanje)</stage> seveda ni odločil nasprotovati takšnemu
               aktu. Vedeti moramo, da govorimo tu o dokončnih upravnih aktih, torej, ko so vse
               pritožbene poti znotraj upravnega postopka že izčrpane in je tudi možnost za
               zagotavljanje varstva zakonitosti, pravilnosti, vsebinske in procesne, takega akta
               bila dana in pač po vsej verjetnosti tudi izčrpana.</p>
               <p>Poleg teh dveh, po našem mnenju pomanjkljivosti predlagane ureditve pa ugotavljamo,
               da lahko s tem nastane celo en nov konflikt interesov, ker veljavna pristojnost
               Vlade, da odloča o tem ali je zakon kršen v škodo javnega interesa, ostaja
               nespremenjena. Tako imamo v bistvu dvojno podlago za vložitev tožbe. Bodisi po
               navodilih oziroma naročilu Vlade ali pa neposredno od pravobranilca, kar je lahko
               problem, ko bi Vlada lahko ugotovila, da javni interes ni bil oškodovan,
               pravobranilec pa bi tožbo vendarle vložil, ker bi menil drugače oziroma obratno. Zdaj
               mehanizmov, ki bi ta konflikt odpravljali oziroma razreševali takšne situacije pa ne
               najdemo v taki ureditvi.</p>
               <p>Zdaj vloženih amandmajev, ugotavljamo ni, tudi nobenega posebnega usklajevanja ni
               bilo, tako da pač pri teh pripombah vztrajamo. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp33">

               <speaker>PREDSEDNIK DR. VINKO GORENAK:</speaker>

               <p>Hvala lepa. Državni sekretar, gospod Škrlec. Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp34">

               <speaker>BOŠTJAN ŠKRLEC:</speaker>

               <p>Hvala lepa gospod predsednik. Tudi mnenje Vlade je zelo podobno mnenje kot od
               Zakonodajno-pravne službe Ocenjujemo namreč, da je predlagana rešitev v nasprotju s
               konceptom veljavnega zakona in tudi s konceptom državnega pravobranilstva kot ga
               poznamo. Sedanji zakon o upravnem postopku temelji pretežno na subjektivnem konceptu
               sodnega nadzora, odlaganje tožb državnega pravobranilca, po lastni presoji pa bi to
               pomenilo, da vnašamo neko objektivno vlogo oziroma vlogo objektivnega varuha
               zakonitosti na državnega pravobranilca, kar po mnenju Vlade presega ustavni
               okvir.</p>
               <p>Zgolj izjema je namreč v zakonu o upravnem postopku, da je možno iz razlogov javnega
               interesa, izpodbijati in podeliti nekomu aktivno legitimacijo za spodbijaje
               dokončnega akta. To svojo funkcijo zakon veže na ugotovitev dejstva, da je odločitev
               v neskladju z javnim interesom, kar odloči Vlada in posledično podeli pooblastilo
               tistemu, ki ga določi za zastopnika javnega interesa.</p>
               <p>Ustava, po mnenju Vlade, ne daje podlage za ureditev, ki bi državnemu pravobranilcu
               podeljevala splošno pooblastilo, da lahko sam oceni kdaj je prišlo do kršitve zakona
               v škodo javnega interesa in na tej podlagi vlagati tožb za napadanje tovrstnih aktov.
               Zaradi tega Vlada ne podpira predlagane rešitve.</p>
               <p>Je pa res, da je Vlada tudi sama analizirala oziroma Ministrstvo za pravosodje
               opravilo analizo te ureditve, ki je veljavna v trenutno veljavnem zakonu o pravnem
               postopku ZUS 1 in ugotavljamo, da ta ureditev ni optimalna. Vendar pa rešitve, ki jih
               bomo iskali, bodo morale biti manj radikalne od te, ki se predlaga, ki po naši oceni
               dejansko posega preveč korenito v koncept, da bi jo bilo mogoče podpreti. Hvala
               lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp35">

               <speaker>PREDSEDNIK DR. VINKO GORENAK:</speaker>

               <p>Hvala vam. Na vrsti je gospod Bogomir Vnučec, Državni svet.<stage type="mag"/>
               </p>
            </sp>
            <sp xml:id="SDT5-OZNPJUIP-Redna-018-2010-05-06.sp36">

               <speaker>BOGOMIR VNUČEC:</speaker>

               <p>Hvala lepa. Komisija podpira prizadevanja in postopke izkazovanja zagotavljanja
               pravovarstvenega interesa v katerih bo možno varovanje javnega interesa. In prav
               zaradi izogiba konflikta interesov državnega organa, bi kazalo v prihodnosti
               razmisliti o pripravi ustreznih rešitev na sistemski ravni, kajti vemo, da je javni
               interes se v praksi različno razlaga in tudi pojmovno uporablja. In v prid začetku
               teh razprav mi podpiramo ta predlog. Hvala.</p>
            </sp>
            <sp xml:id="SDT5-OZNPJUIP-Redna-018-2010-05-06.sp37">

               <speaker>PREDSEDNIK DR. VINKO GORENAK:</speaker>

               <p>Hvala lepa. Prehajamo torej na razpravo in glasovanje o posameznih členih predloga
               zakona. V razpravo dajem 1. člen. Ker prijavljenih do sedaj še ni bilo, sem se
               prijavil tudi že sam. Ja, v redu.</p>
               <p>In bi za začetek rekel naslednje. Ne vem, jaz nisem prepričan, da je skupina poslank
               in poslancev s prvo podpisanim gospodom Žerjavom, pravno ali kako že, kot pravi
               Zakonodajno-pravna služba, to dobro izpisala. Hkrati pa vem, da je vsebinsko najbolj
               odlično kar je možno. A v tem zakonu ali v nekem drugem zakonu, to pomeni vsaj eno,
               to je pa meni na osebni ravni popolnoma vseeno. Poglejte, samo na dveh primerih bom
               to razložil. Enega je že gospod Žerjav omenil in bomo bolj natančno še. Torej, ker je
               državni pravobranilec vezan na pooblastilo vlade, je v znani zadevi bulmastifov pač
               ministrstvo za pravosodje ni reagiralo. Vlada ni izdala pooblastila in pred Upravnim
               sodiščem javni interes ni bil zastopan, ker pravobranilec tega pooblastila ni dobil.
               In se ne spuščam v to, gospod državni sekretar, ali je to namenoma ali so to kakšne
               mreže, ki smo jih že videli na to temo itn., me sploh ne zanima. Dejstvo je, da mu
               pooblastila niste zagotovili. Gremo naprej.</p>
               <p>Jutri bomo govorili o stečajih, če se ne motim. Sodišče v Krškem je odločilo, da je
               nekdo dobil, stečajni upravitelj 460 in toliko tisoč evrov, stečajne nagrade. Pri
               čemer je spregledalo, da je že dobil akontacijo v višini 137 ali 130 tisoč in toliko.
               Človek je dobil skupno 600 tisoč evrov. Ministrstvo za pravosodje je bilo upnik sicer
               za par starih jurjev, kot se temu reče, ampak formalno-pravna podlaga je pa bila.
               Ampak seveda ni izdalo pooblastila in ni zahtevalo od pravobranilstva, da bi se
               pritožilo in se je pravobranilstvu pač ni pritožilo. Človek je dal v žep 600 tisoč
               evrov in kot bi rekli v bivši Jugoslaviji "i nikome ništa". Torej v tej državi to ni
               v redu urejeno. Jaz se lahko strinjam tudi z mnenjem Zakonodajno-pravne službe, tudi
               z državnim sekretarjem, vse se lahko strinjam, ampak zaboga, izpišimo nek člen nekega
               zakona, tako kot smo prej uspeli nek zakon na predlog gospe Beblerjeve spraviti skozi
               s popolno podporo, v interesu ljudi je, da rešimo ta problem, ali v tem zakonu ali v
               kakršnemkoli drugem zakonu. Ampak v interesu ljudi je, da to rešimo. Ker potem izpade
               pa tako, da je pač elita tista, ki bolj skoz pride in to ni v redu.</p>
               <p>Gospod Grims, izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp38">

               <speaker>MAG. BRANKO GRIMS:</speaker>

               <p>Ja, sam osebno moram reči, da menim, da je zakon ustrezen v vseh svojih delih in v to
               me preprečuje prav argumentacija, ki smo jo slišali s strani, zlasti vlade pa tudi že
               pravne službe, deloma, ko se argumentira kaj pravzaprav to prinaša. Veste za kaj gre?
               Če ste pozorno poslušali to obrazložitev, naj bi izhajala konfliktna situacija iz
               tega, do kdaj je to državni, od tam naprej pa javni interes. Kot da gre, kot da imamo
               torej vlado in <stage type="mag">(Nadaljevanje)</stage> oblast, ki
               očitno deluje v nasprotju z javnim interesom. To izhaja iz stavčne analize tega kar
               je bilo tukaj povedano kot argumentacija. Mogoče je to realna ocena sedanje oblasti,
               v to se sedajle ne bi spuščal, ampak osebno pa mislim, da bi zelo veljalo pogledati
               možne rešitve, da se torej dovoli več samostojnosti, s tem pa tudi več odgovornosti
               ljudem, ki to opravljajo, in da se omogoči posredovanje v primerih, ki očitno
               pomenijo zlorabo prava ali pa zlorabo posameznih institucij, praviloma za povsem
               privatne namene. Ne samo za 600 tisoč evrov, kot je bilo malo prej rečeno. Veste, da
               v posameznih teh postopkih so bile v igri že velikokrat bistveno večje vsote,
               izjemoma ali skoraj nikoli pa vlada ni dala pooblastila za javno pravobranilstvo za
               to, da na to odreagira. Vem tudi, da so bile včasih ponujene v primerih, ko je država
               imela vse prej samo ne čisto vest ponujene možnosti, da se pač poišče druge pravne
               rešitve, pa spet vlada ni reagirala pravočasno, ni dala ustreznih pooblastil in
               zaradi tega je gotovo eden od načinov, da se omogoči bolj pravično, bolj pravilno ali
               pa, če hočete, tudi bolj evropsko reagiranje naših institucij, da se tukaj tistemu,
               ki je v danem primeru odgovoren, da ustrezno pooblastilo s tem, da se seveda, to za
               seboj potegne tudi ustrezno odgovornost, to pa je, upam, samo omenil, saj v pravni
               državi bi moralo biti. Da bi se pa to razpravo odprlo, da bi se to lahko ustrezno
               rešilo, pa je seveda potrebno ta zakon zdajle potrditi v drugi obravnavi in ga
               oziroma ga vsaj opredeliti kot ustreznega za nadaljnjo obravnavo, da se ga ne zavrne
               že v naprej, kajti s tem bo dejansko ta razprava v resnici zaključena, ali iz
               političnega prestiža ali iz drugih razlogov, niti ni pomembno. Pomembno je, da se
               zaradi tega, ker se ne reagira na vladni ravni, ker se ne da ustreznih pooblastil v
               vseh podobnih primerih dela dejanska škoda, škoda pravni državi, zaupanju
               institucije, ki so en pomemben element obstoja vsake države in pa seveda tudi čisto
               materialna škoda, kajti v končni fazi vse tovrstne ekscese plačujemo davkoplačevalci
               iz svojega žepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp39">

               <speaker>PREDSEDNIK DR. VINKO GORENAK:</speaker>

               <p>Hvala za vaš prispevek. Sledi prispevek gospoda Jerovška.</p>
            </sp>
            <sp xml:id="SDT5-OZNPJUIP-Redna-018-2010-05-06.sp40">

               <speaker>JOŽEF JEROVŠEK:</speaker>

               <p>Hvala lepa. Imamo pred seboj zakon, ki je posledica zelo dramatičnega dogodka. In
               razmer, ko se je jasno ugotovilo, da ni bilo pravnega, še manj pa političnega
               interesa, da bi lahko pravobranilstvo zaščitilo javni interes. Zdaj slišimo, da vladi
               se zdi, da takšna rešitev, ki jo predlaga predlagatelj, ni v skladu s proceduro in s
               tem kar je v zakonu dovoljeno in konceptom zakona. In me zanima, ali se vladi zdi, da
               bi tudi, če to izpeljemo, še zopet lahko se pojavil nek močen odvetnik s povezavo z
               vrhovi oblasti in bi preprečil delovanje pravobranilstva v korist javnega interesa,
               kot se je zgodilo v zadevi bulmastifi? <stage type="mag">(nadaljevanje)</stage> Poglejte, jaz sem prepričan, da če bi ministri in ministrstva delali v
               korist javnega interesa in se tega dosledno držali, nobena sprememba zakona ne bi
               bila potrebna, bi odpadla sama po sebi. Vendar tega zaupanja v državi, v političnem
               prostoru v tem trenutku za to vlado ni več mogoče vzpostaviti. Zakaj ne? Zato, ker se
               je to zgodilo in ker ta vlada ne bi bila pripravljena sprejeti močnih argumentov, da
               se je nekaj takšnega dogajalo v tem trenutku, ko je bilo vsem jasno, da se je
               delovalo v škodo javnega interesa. Na včerajšnji seji je predsednik Vlade, ko se je
               dotikal te zadeve, dejal, da je interes človeka pred interesom živali. Ampak takrat v
               tistem času je pa Vlada stala na stališču ali pa ministrstvo, da je interes živali
               pred interesom človeka. In to spoznanje predsednika Vlade je prišlo nekaj mesecev
               prepozno. In kako se naj javnost, mali človek, ubrani pred anomalijami, če niti
               državni pravobranilec nima inštrumenta, da da javni interes. Tu je bil naveden danes
               drugi podoben primer, mislim, ki gre pa za materialna velika sredstva s katerimi je
               bil oškodovan javni interes in se je delalo v korist nekega drugega interesa, ki
               nasprotujemo interesu.</p>
               <p>In da je teh primerov, kar precej pod sedanjo oblastjo navaja tudi izvajanje ene
               vladne poslanke včeraj, ki je načelno, pokončno povedala, da smo imeli ministre ali
               pa da imamo ministre, ki ne delajo v korist javnega interesa, v nasprotju z javnim
               interesom, za osebne koristi. To je povedala vladna poslanka! Povedala je nekaj iz
               zakulisja sedanje koalicije in prosim, da Ministrstvo za pravosodje, ki je tukaj kar
               precej odgovorno za takšno stanje ne reče to je neustrezno, nimamo druge rešitve. Naj
               pove rešitev s katerim bo branila javni interes, ko se bodo v takšnih primerih
               pojavljali in ko bodo zasebni interesi pred javnim interesom. Povejte rešitev, nekaj
               moramo narediti. Tega zaupanja v to oblast nimamo, da bo avtomatsko branila in
               zastopala javni interes. Poslanci sami vedo, da imamo takšne ministre, ki delajo mimo
               javnega interesa v zasebnem interesu ali pa v interesu nekih ozkih skupin. Hvala
               lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp41">

               <speaker>PREDSEDNIK DR. VINKO GORENAK:</speaker>

               <p>Hvala ste želeli gospod Žerjav, sem prav videl? Izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp42">

               <speaker>MAG. RADOVAN ŽERJAV:</speaker>

               <p>Hvala lepa še enkrat za besedo.</p>
               <p>Lani poleti junija, ko smo opozarjali na nezakonitost v zvezi s tem smo pozvali
               državnega pravobranilca, da zadeve pogleda. Žal se je pravobranilec takrat odzval
               temu, jaz dvomim, da bi se na naš poziv odzval nezakonito oziroma, da je želel
               ukrepati v temu primeru v nasprotju s katerim koli zakonom, ki se dotika državnega
               pravobranilstva. Državni pravobranilec je želel nekaj storiti, odpreti neko aktivnost
               skratka vložiti tožbo, na osnovi generalnega pooblastila.<stage type="mag">(nadaljevanje)</stage> Ker je bila zavrnjen je zaprosil za, v narekovajih
               specialno pooblastilo, ki ga ni dobil. Zdaj, jaz nisem pravnik, priznam, ampak ne
               razumem zakaj zdaj interpretacija te spremembe, da bi lahko ta državni pravobranilec,
               ki nas ni mimogrede zavrnil, če bi sam ocenil, da ni pristojen za to, da vloži tožbo,
               bi najbrž nam napisal, poslušajte, Slovenska ljudska stranka, jaz kot državni
               pravobranilec nisem pristojen za to in ne smem se v to vključevati. Jaz bi tako
               razumel zadevo in bi zadeva bila... Ampak ne, on je želel, ker je uvidel, da gre
               nekaj narobe je želel pomagati, je želel se vključiti, je hotel zaščititi najbrž
               javni interes, ampak tega specialnega pooblastila, da bi lahko to storil, od Vlade ni
               dobil.</p>
               <p>Zdaj prezentiramo, kot da postavljamo celotni zakon in ne vem kaj ustavo in še več na
               glavo. Gre pa samo za to, za majhen detajlček, da državni pravobranilec v temu
               primeru ne bi rabil iskati nekega specialnega ali pooblastila, ki bi mu ga pa moralo
               izdati v temu primeru Ministrstvo za kmetijstvo, ki je kršilo zakon. Gre za majhen
               detajlček, argument, da bi rešitev lahko pomenila neutemeljen ali pa prekomeren poseg
               položaj posameznika, ki je s pravnim aktom dosegel določene pravice s tem se nikakor
               ne morem strinjati. Saj ne gre za arbitrarno poseganje v pridobljene pravice
               posameznika, gre le za to, da se državnega pravobranilca določi za stranko v
               postopku. Gre samo za procesno, pravzaprav pravico. O vsebini pravice posameznika pa
               bo že kot do sedaj na koncu obsodilo pristojno sodišče. Gre le za to, pa ponovno
               poudarjam, da v primeru konflikta interesa državnega organa, ko mora podeliti
               pooblastilo državnemu pravobranilcu, da bo le to lahko sprožil njega samega. Če je to
               sporno potem je bila sporna tudi pretekla, bom rekel deveta ureditev, torej od leta
               2007 nazaj vse do leta 1998, torej za časa starega zakona.</p>
               <p>Gre enostavno za to, da v Sloveniji ni instituta, ki bi v navzkrižju privatnega in
               javnega interesa varoval tega zadnjega. v celotni zadevi, če govorimo o temu primeru
               bullmastifov se je kot problem namreč izkazal konflikt interesa posameznika napram
               javnega pa javnemu interesu. Pravica posameznika ne more in ne sme biti neodvisna od
               pravice drugih posameznikov oziroma, če obrnemo drugače, pravica posameznika je lahko
               omejena samo s pravico drugega posameznika oziroma posameznikov. Oziroma, pravica
               posameznika mora biti omejena takrat, ko posega v pravico drugega. In tu je prišlo do
               dejstva, ko se je v nasprotju z interesom drugih, torej<stage type="mag">(nadaljevanje)</stage> javnim interesom uveljavil interes posameznika in
               pokazala bistvena pomanjkljivost celotnega sistema. To je, še enkrat, v Sloveniji ni
               institucije, organa, ki bi v pravnem sporu kjer posameznik uveljavlja svoj interes
               napram interesu države zastopal javni interes. Javni interes ni vedno enak interesu
               državnega organa.</p>
               <p>In na koncu vprašanje; če že ta predlog ni optimalen, ni ustavne skratka je, ne vem,
               blazen, kako bo Vlada zagotovila ustrezno rešitev tega predstavljenega primera? Lahko
               se nam jutri zgodi nekaj podobnega. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp43">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo dajem gospodu Čepiču... Se opravičujem, gospod Majhenič je bil
               prej.</p>
            </sp>
            <sp xml:id="SDT5-OZNPJUIP-Redna-018-2010-05-06.sp44">

               <speaker>SILVEN MAJHENIČ:</speaker>

               <p>Hvala za besedo gospod predsednik.</p>
               <p>Če prav razumem gre za dopolnitev, ki se je v praksi zagotavljanja varstva javnega
               interesa s strani državnega pravobranilstva pokazala kot potrebna predvsem zaradi
               doseganja možnega konflikta interesov posameznih državnih organov. Menim, da je
               predlagana dopolnitev ustrezna in bo njeno morebitno sprejetje pripomoglo k
               doslednejšemu spoštovanju in varovanju javnega interesa kar je ne nazadnje tudi cilj
               predlagane dopolnitve zakona o pravnem sporu. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp45">

               <speaker>PREDSEDNIK DR. VINKO GORENAK:</speaker>

               <p>Hvala lepa. Seveda, gospod Čepič, izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp46">

               <speaker>BOGDAN ČEPIČ:</speaker>

               <p>Hvala za besedo.</p>
               <p>Jaz moram reči, da seveda te spremembe zakona ne bom podprl. ne bom podprl predvsem
               zaradi tega ne, ker imamo tukaj eno izredno dobro mnenje zakonodajno-pravne službe,
               ki seveda ob tej spremembi, ki je nastala na osnovi ene tragedije, ki se je zgodila
               in nekaterih postopkov povezanih s to tragedijo odpira nova druga vprašanja. Mi bi
               želeli za te spremembe, vsaj tako jaz razumem, dati arbitrarno možnost odločanja
               državnemu pravobranilstvu da odloča kdaj je to javni interes in vlaga tožbe oziroma
               te stvari. Tukaj pri tem pa seveda se je potrebno nasloniti na ugotovitev
               Zakonodajno-pravne službe, ki ugotavlja na tretji strani, da ugotovitev obstoja
               kršitev zakona v škodo javnega interesa je procesna postavka za vložitev tožbe v
               pravnem sporu. In javen interes ni pravno določen pojem in je potrebno njegovo
               vsebino ugotoviti v vsakemu primeru posebej. Kar pomeni, da če tega se ne ugotovi in
               da bo nekdo predhodno že vložil tožbo oziroma se postavil v postopek potem pomeni, da
               je to arbitrarno napravil, ne glede na to ali bo potem na koncu samo stranka v
               postopku ali pa ne. Gre za to, da bo on določal kakšno je.</p>
               <p>Druga stvar je seveda vloga državnega pravobranilstva znotraj tega. Kaj je državno
               pravobranilstvo? Hrvatje imajo en izraz državno odvetništvo. Torej on je zastopnik
               države, državnega interesa. Ne govorimo o dvojnemu interesu, o javnem in državnem,
               govorimo o državnem interesu in govorimo o interesu, ki je javen, državen. Torej on
               je zastopnik države in zastopa seveda državo po pooblastilih in po nalogah, ki jih
               ima. Zato iz tega seveda ne gre za to, da bi pa zdaj lahko pa dajali kar nekomu. To
               pride približno tako kot, če jaz, ki sem v nekem postopku in imam svojega odvetnika
               in sem v nekem razgovoru z njim ali pa v nekih postopkih pa le ugotovil, da sem nekaj
               napravil narobe in bo ta odvetnik zdaj rekel, aha tam si ga pa kršil, ker si to
               povedal zdaj te bom pa še jaz prijavil pa bova še eno drugo tožbo peljala znotraj
               tega. To malce karikiramo ampak približno tako mi to izgleda.</p>
               <p>Gre za to, da on seveda je moj zastopnik, je moj zaupnik, mora peljati in seveda
               peljati postopke tako kot mora. Če pa je kdor koli, znotraj teh postopkov tudi do
               države, tudi do državnih organov ali pa državni organi med sabo, ugotovil da so
               kršitve pa seveda ima možnost ali dobiti drugega odvetnika zato, da bo sprožil spore
               ali pa seveda naročiti temu državnemu pravobranilstvu, da bo izpeljal postopke tako
               kot bo in na nek način zaščitil ta državni interes. Iz tega vidika seveda je pri
               odločanju pri o tem ali to spremembo napraviti na takšen ali drugačen način, ni
               enostavno, mislim da odpira mnogo, mnogo več vprašanj. Tudi to kar je
               Zakonodajno-pravna služba že ugotovila v svojem mnenju, ne gre za mnenje Vlade, ali
               Vlada želi to ali ne zato ker bi se posegalo v to ampak gre seveda za zakonodajno
               pravno mnenje naše službe, službe tega parlamenta, ki je res obsežno in zelo dobro
               sem ga prebral, glede na to da nisem pravnik in sem seveda na podlagi tega mnenja
               ugotovil da ni tako kar zaradi enega primer ali pa dveh primerov kar spremeniti in
               dati nekomu neomajno pravico zato da bo lahko arbitražno, zagotovo arbitražno odločal
               kdaj je kje javni interes. To se seveda nam lahko <stage type="mag">(nadaljevanje)</stage> na drugi strani zelo, zelo hitro na nek način pokvari
               v temu smislu da bo vse in da bo naenkrat postal javno pravobranilstvo ne več državno
               pravobranilstvo ampak bo postalo pravobranilstvo posameznikov, fizičnih oseb in bo on
               odločal kdaj, kje, na kakšen način.</p>
               <p>Soglašam pa da seveda je verjetno kje druge ali pa na kakšen drugačen način potrebno
               seveda spreminjati predpise zato, da bi seveda do takšnih ekscesnih primerov kot so
               prišli in ki so, bilo čim manj. Ne pa ad hoc in jaz ne govorim o slabem namenu
               govorim pa seveda o načinu ki verjetno v ta zakon ali pa v ta del ne paše. Mogoče pa
               kam drugam.</p>
            </sp>
            <sp xml:id="SDT5-OZNPJUIP-Redna-018-2010-05-06.sp47">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospa Beblerjeva.</p>
            </sp>
            <sp xml:id="SDT5-OZNPJUIP-Redna-018-2010-05-06.sp48">

               <speaker>DARJA LAVTIŽAR BEBLER:</speaker>

               <p>Jaz bom zelo na kratko, ker glede tega je povedal že kolega Čepič, povedala samo to,
               da jaz razumem intenco predlagatelja kot pozitivno. Zagotovo je to kar se je zgodilo
               nekaj kar se ne bi smelo zgoditi in je potrebno najti način, da se bo tudi v
               prihodnje, v bodoče po možnosti preprečilo takšne možne bodoče dogodke.</p>
               <p>Ampak način pa je sporen. Prva spornost, ki jo vidim je v tem, da kako je "na horuk",
               ad hoc, poskušamo z nekim takšnim čarobnim pristopom, čarobne paličice na hitro
               rešiti problem s tem pa seveda eno domino potegnemo ven iz cele zgradbe in se na vsak
               način začne podirati. In zato sem prepričana, da je potrebno bolj sistematično
               poskušati poiskati takšno rešitev, ki bi bila potrebna in ki bi jo tudi navsezadnje
               tudi mi vsi pričakovali. Mnenje Zakonodajno-pravne službe kot ga jaz razumem je
               izredno korektno pri tem pa seveda je na mestu opozorilo, da bi se s takšnim
               predlogom, kot ga Slovenska ljudska stranka tukaj predlaga porušilo neko razmerje, ki
               mora vladati med ustreznimi pristojnimi organi v tej ureditvi kakršno imamo. In
               seveda tudi načelo pravne države je lahko prizadeto na ta način.</p>
               <p>Jaz zato to mnenje sprejemam kot izredno korektno in seveda tudi kot neke vrste
               napotilo v kakšni smeri se lahko išče rešitev, ki bi bila sprejemljiva in navsezadnje
               tudi dobrodošla. Zato jaz tega predloga ne morem podpreti pozdravljam pa intenco in
               jaz upam, da bo tudi Ministrstvo za pravosodje potegnilo iz tega nek nauk, da bo samo
               poskušalo najti neko ustrezno rešitev in potem predlagati ustrezno zakonodajno
               rešitev.</p>
               <p>In pa še nekaj je, mi smo pred časom in pa še nekaj je. Mi smo pred časom sprejeli
               tukaj v Državnem zboru resolucijo, če se prav spomnim, o zakonodajnem delu, nekakšen
               podoben naslov je imela in ravno tam smo pravzaprav poskušali preprečiti tovrstni
               način poseganja v spremembo zakonodaje. Skratka nesistemsko, "na horuk" in z ne
               dovolj premišljenimi posledicami takšnih sprememb. Zato tudi ne morem tega predloga
               podpreti. Hvala lepa. <stage type="mag"/>
               </p>
            </sp>
            <sp xml:id="SDT5-OZNPJUIP-Redna-018-2010-05-06.sp49">

               <speaker>PREDSEDNIK DR. VINKO GORENAK:</speaker>

               <p>Hvala lepa. Preden dam besedo gospodu Škrlecu, da ne bi dvakrat potem odgovarjali, bi
               se sam vključil zelo na kratko. Navezujem se na gospoda Čepiča. Jaz soglašam z vami
               pravzaprav, to kar pravite, saj konec koncev imate prav, ko pravite, se ne ugotovi
               interes. Ampak poglejte, če pa okoli obrneva zadevo, tisto, kar sem jaz prej razlagal
               o primeru Videm, Krško, kaj pa, če se noče ugotoviti interes? Potem moramo spisati
               ovadbo. V danem primeru je šlo za to, da Ministrstvo za pravosodje kot upnik ni
               naročilo pa bi moralo naročiti pravobranilcu, pritoži se, ampak ni naročilo. Kako
               zdaj odgovorno osebo, ali minister, državni sekretar, nek uslužbenec ali kaj, kaj
               zdaj narediti z njim? Nič. Ampak nekdo je pa v žep dal 600.000 evrov kot posledico
               neodločitve. Saj primer gospoda Žerjava je isti s temi bulmastifi. To je
               problematično. Zato bom rekel, sprašujem in Zakonodajno-pravno službo, če želite
               seveda odgovoriti, niste dolžni, predvsem pa sprašujem državnega sekretarja kako
               urediti zadevo, da se ne ponovi niti Videm, Krško, niti bulmastifi. Kako jo urediti?
               In jaz bom podprl tudi tisto, kar bo rekla koalicija, če bom imel jasni signal kako
               bo to urejeno in kdaj bo to urejeno. Mislim, da imate repliko gospod Čepič.</p>
            </sp>
            <sp xml:id="SDT5-OZNPJUIP-Redna-018-2010-05-06.sp50">

               <speaker>BOGDAN ČEPIČ:</speaker>

               <p>Želel bi seveda pojasnit svoj del tega, ker je mogoče to, mogoče se nisva razumela.
               Ampak Zakonodajno-pravna služba je na koncu svojega poročila pravzaprav ali tega
               svojega mnenja pravzaprav opozorila na to. Lahko bi se tudi zgodilo in to je seveda
               problem, da ko bo državni organ, ko bi Vlada ugotovila, da zakon ni v nasprotju z
               javnim interesom, bi pa lahko državno pravobranilstvo vložilo tožbo tudi, ker bi to
               imel neomejeno pravico. To je zapisano znotraj tega in bi potem seveda lahko
               prihajalo tudi do nekih čudnih konfliktov. Jaz ne govorim o tem, kar ste vi govorili
               za Videm, Krško, za bulmastife in tako dalje, ampak zato so seveda, imamo tožilstva,
               kjer se lahko ugotavlja neka odgovornost, so nekatere stvari. Zdaj jaz ne želim, da
               se ponavljajo tragedije kot so, da smo si na jasnem pa ta tragedija se ni zgodila
               samo zaradi pravne napake, ampak zaradi nečesa drugega tudi. Ampak govorim o tem, da
               je seveda takšna sprememba, ki ni upravičena ali pa ni dovolj nepremišljena ali pa
               mogoče ni v pravem delu ali kakorkoli, lahko odpira mnoga druga področja, ki bi pa
               lahko posledično pomenila še bolj zakomplicirano stvar ali pa še večjo zlorabo
               pravnega reda, ki pri nas in zato iz tega vidika je pomembno, da poskušamo mozaik
               sestavit in tako kot je bilo že rečeno in tudi vi sami pravite, ministrstvo bi moralo
               najti neke modele, nek način, kako in na kakšen način seveda takšne stvari
               preprečevati.</p>
            </sp>
            <sp xml:id="SDT5-OZNPJUIP-Redna-018-2010-05-06.sp51">

               <speaker>PREDSEDNIK DR. VINKO GORENAK:</speaker>

               <p>Hvala lepa. Državni sekretar, izvolite gospod Škrlec.</p>
            </sp>
            <sp xml:id="SDT5-OZNPJUIP-Redna-018-2010-05-06.sp52">

               <speaker>BOŠTJAN ŠKRLEC:</speaker>

               <p>Hvala lepa gospod predsednik. Kar nekaj vprašanj ste zastavili, predvsem pa tudi
               nekaj obtožb pa moram povedati, da so neutemeljene pa tudi deloma nekorektne. Namreč
               pooblastila o katerih govorimo po zakonu o upravnem postopku, teh pooblastil ne
               izdaja ministrstvo, niti Ministrstvo za pravosodje, niti katero drugo. Tako, da vaš
               očitek, da Ministrstvo za pravosodje ni dalo pooblastil, ne drži. Ne drži pa niti to,
               da ni bilo aktivno. Ministrstvo za pravosodje je vlogo odstopilo tistemu ministrstvu,
               ki je pristojen. Toliko, da popravim to vašo navedbo.</p>
               <p>Omemba stečajnih postopkov je pa nekorektna. Namreč stečajni postopki so sodni
               postopki, danes se pa pogovarjamo o upravnih postopkih in zakonih, ki urejajo upravne
               postopke, ne sodnih postopkov, torej kakršna koli rešitev sprejeta v tem zakonu ne
               more učinkovati v sodnem postopku. V sodnem postopku je bila pod pritožbe in o tem
               bomo lahko govorili več jutri, ko bomo imeli na dnevnem redu stečaje in nagrade, kjer
               bo tudi mogoče pojasniti, da je bila terjatev ministrstva takrat že poplačana.</p>
               <p>Če se pa opredelim do tega, kar je predmet današnje razprave in to je sprememba
               oziroma predlog dopolnitve zakona o upravnem sodišču. Ministrstvo za pravosodje in
               tudi Vlada razume potrebo po izboljšavi obstoječe formulacije, ki je v sedanjem
               zakonu uporabljena za varovanje javnega interesa. V tej zvezi bi glede na to, da je
               bilo veliko kritik danes izrečenih na račun te veljavne ureditve, rad poudaril, da ta
               ureditev izvira iz leta 2006. Da je ta ureditev popravka, smo tudi <stage type="mag">(Nadaljevanje)</stage> na Ministrstvu za pravosodje že povedali in
               ministrstvo je opravilo analizo in išče rešitev kako zagotoviti bolj učinkovito
               varstvo javnega interesa. Danes smo povedali le to, da takšna rešitev, ki je
               predlagana, po našem mnenju nosi več pasti in težav, kot rešitev. Mi se nagibamo v
               smeri, da iščemo rešitve v drugačni določitvi roka za vložitev tožbe, s katero lahko
               pravobranilstvu izpodbija tako dokončno upravno odločbo. Če konkretne primere, v
               katerih se ta instrument uporablja ali pa bi se lahko uporabil, analiziramo,
               ugotovimo, da je prav vprašanje določitve roka, ki je določen relativno kratko, na
               trideset dni za vložitev te tožbe, eden izmed tistih problemov oziroma ena izmed
               tistih okoliščin, ki je privedla do problemov v praksi. Zaradi tega iščemo rešitev
               predvsem tam. Ta rešitev se nam zdi bolj sistemska in v praksi bolj učinkovita.</p>
               <p>Rešitev, ki jo imamo danes na mizi, čeprav naj še enkrat poudarim, je zakon bil
               sprejet leta 2006, taka rešitev je bila vsebovana v prejšnjem jugoslovanskem sistemu.
               Takrat je bilo pravobranilstvo koncipirano nekoliko drugače in zaradi tega mislimo,
               da je ustrezneje iskati rešitve, ne v generalnem pooblastilu za presojo zakonitosti
               in vlaganju tožb, ker tudi kriteriji za to kaj je javni interes v vsakem posameznem
               področnem zakonu niso definirani in so torej prepuščeni prosti presoji nekoga, ki o
               tem nima nobenih obvezujočih meril, mislimo, da je taka ureditev zelo problematična.
               Kot sem povedal, v smer, v kateri razmišljamo za izboljšavo obstoječe ureditve je po
               naši oceni ta, da se drugače določi rok za vložitev tožbe, razmišljamo pa tudi o tem,
               da se da dodatno pooblastilo za vložitev morebitnih izrednih pravnih sredstev, kar bi
               po naše tudi omililo in izboljšalo obstoječi sistem. Tako, da če povzamem. Stališče
               Vlade ni nasprotovanje intenci in ideji, ki vodi predlagatelja, ampak je
               nasprotovanje načinu, ki ga predlaga za rešitev tega problema. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp53">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz se seveda moram odzvati v vsakem primeru. Ponavljanje tega, da je to
               bilo sprejeto za časa prejšnje Vlade leta 2006 je tako, dobro veste, da je to
               pooblastilo bilo tako rekoč odprto za pravobranilstvo do tiste sodbe Vrhovnega
               sodišča, saj to vemo to zadevo in da je sistem laufal in relativno dobro deloval do
               sodbe Vrhovnega sodišča in jaz vidim to iniciativo gospoda Žerjava s skupino
               poslancev pravzaprav v tej smeri, da se pravzaprav potrdi tisto, kar je leta 2006
               bilo za prejšnje vlade vneseno na bolj jasen način. Jaz se zavedam tega, da Videm,
               Krško in tako dalje ne gre po istem zakonu, ampak sistem je isti. Sistem je isti.
               Zakaj? Zaradi tega, ker preprosto, ker se nekdo, ta nekdo je pravosodje v tem
               primeru, saj lahko so tudi druga ministrstva, pač ni odločil, da se bo pritožil,
               odnosno ni dal pooblastila, so posledice take kot so, ampak do tega lahko pride saj
               vemo kako potem, če gre za navadnega državljana pač čakajo v vrsti, ti pa Meglič, pa
               za kakšne druge zadeve pa te zadeve zlaufajo drugače s telefonskimi klici,
               odločitvami v enem dnevu in tako naprej na upravnem sodišču. Intenca je torej jasna,
               ampak odgovora na to vprašanje, kako to rešiti, kar predlaga gospod Žerjav in skupina
               poslancev, pravzaprav nismo dobili. Nismo dobili zato, ker vi govorite samo še o tem
               kako bi z nekimi roki pa izrednimi pravnimi sredstvi in tako naprej, ampak to je zdaj
               tako, približno tako kot, če jaz danes napovem vreme 1. januarja leta 2011, da bo
               snežilo, če pa ne bo snežilo, bo pa mogoče oblačno, temperatura bo pa okoli 0 stopinj
               in to je zdaj nič, to je zdaj nič. Mi odgovora nimamo. To je de facto dejstvo. Želi
               še kdo? Izvolite gospod državni sekretar.</p>
            </sp>
            <sp xml:id="SDT5-OZNPJUIP-Redna-018-2010-05-06.sp54">

               <speaker>BOŠTJAN ŠRKELC:</speaker>

               <p>Hvala lepa gospod predsednik. Ne bom vsega repliciral, ker je odveč pa tudi ni danes
               pravi čas za to, o stečajih <stage type="mag">(Nadaljevanje)</stage>
               bomo govorili jutri. Želel pa bi povedati to. Rok ni nepomembna stvar, rok je
               odločilna okoliščina, bil tudi v primeru, katerega posebej danes mnogi poslanci
               omenjajo. Če bi bil rok takrat 60 dni, ne 30 dni, danes te razprave verjetno ne bi
               imeli, ker bi bilo dovolj časa, da pravobranilstvo pridobi pooblastilo pred
               odločitvijo o vložitvi tožbe. Tako je pa rok iztekel 3 dni potem, ko so pravobranilci
               dobili predlog v roke. Torej rešitev, ki jo iščemo je takšna, da omogoča reševanje
               tovrstnih težav v praksi na učinkovit način. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp55">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ja saj, tudi 60 dnevni rok se da kršit. Gospod Žerjav, izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp56">

               <speaker>MAG. RADOVAN ŽERJAV:</speaker>

               <p>Jaz bi želel samo spomniti, da se ne pogovarjamo o dogodku, ki se je zgodil pred
               tremi meseci, ampak se pogovarjamo o dogodku, ki se je zgodil 13. 8. 2009. Takrat je
               namreč državno pravobranilstvo bilo zavrnjeno. Torej ogromno časa je bilo, ogromno
               časa je bilo, da bi to uredili. Več kot preveč pa se nam ni zdelo pomembno. Torej ne
               mi govoriti o ad hoc rešitvah, ne mi govoriti o nesistemskih, ker je to glede našega
               namena, se mi zdi krivično. Zgodilo se je, kar se je zgodilo in želeli bi, da to
               popravimo in jaz bi pričakoval, da se na takšen način tudi ta predlog razume in
               jemlje. Poudarjam pa, da je državno pravobranilstvo s strani Vrhovnega sodišča bilo
               zavrnjeno 13. 8. 2009. Skoraj leto dni je mimo in pričakujem, zdaj seveda, če je
               zakon tako hud poseg v sistem, pravosodni sistem ali kakor koli bi ga že imenoval, da
               Ministrstvo za pravosodje čim prej, ne septembra ali pa decembra letošnjega leta,
               sploh ne na naslednjo sejo, prinese neko ustrezno rešitev, da se nam take zadeve ne
               bodo ponavljale. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp57">

               <speaker>PREDSEDNIK DR. VINKO GORENAK:</speaker>

               <p>Hvala lepa. Želi še kdo? Gospod Majhenič, izvolite.</p>
            </sp>
            <sp xml:id="SDT5-OZNPJUIP-Redna-018-2010-05-06.sp58">

               <speaker>SILVEN MAJHENIČ:</speaker>

               <p>Hvala za besedo. Jaz ravno ne izhajam ravno iz enega primera, kot nekateri kolegi, da
               je zato predlog dober. Ampak se bojim, da ne bo dopolnitev zakona sprejeta iz enega
               preprostega razloga, ker se poslanci koalicije bojijo, da bo s sprejetjem tega
               predloga postavljen status quo na primer ene zadeve raziskan. Mislim, da me to skrbi,
               nič drugega pa njih tudi. Sigurno gre za problem, ki je širše zastavljen in na to
               težavo opozarja državno pravobranilstvo. Gre za dopolnitev, ki zagotavlja bolj
               učinkovito varstvo javnega interesa. Kajti 18. člen, drugi odstavek, ne omogoča
               pravobranilstvu tistega, kar se od pravobranilstva pričakuje, to pa omogoča
               predlagani predlog in je v splošno dobro, zakon se v tem v ničemer ne spreminja,
               ampak samo dopolnjuje za vse dobro. Mislim, ni korektno, da se bojimo, da se bo
               mogoče ena zadeva na ta račun raziskala, naj se razišče, če je že tako, če je kaj
               narobe, bom rekel. Gre za splošno dobro. Takih zadev še bo in pa še jih je nekaj, kar
               nekaj, ki ta predlog tudi omogoča. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp59">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Jerovšek.</p>
            </sp>
            <sp xml:id="SDT5-OZNPJUIP-Redna-018-2010-05-06.sp60">

               <speaker>JOŽEF JEROVŠEK:</speaker>

               <p>V zvezi s tem, kar je gospod Žerjav rekel. To <stage type="mag">(Nadaljevanje)</stage> drži, da je že kar nekaj časa in ...<stage>/Nerazumljivo./</stage>...
               preteklo od takrat, ko je Vlada imela možnost iskati rešitve, s katerimi bi se
               izognili takšnim anomalijam. Zdaj ne vem, ali mogoče razmišlja v tej smeri, da bi
               odkrili cepivo, ki bi krepilo politično voljo za zaščito javnega interesa, ampak to
               potem ni, biologi morajo potem biti na delu, papirologi, ali bo sam Ministrstvo za
               pravosodje našlo rešitev, ki bo pravna. Hvala lepa.</p>
            </sp>
            <sp xml:id="SDT5-OZNPJUIP-Redna-018-2010-05-06.sp61">

               <speaker>PREDSEDNIK DR. VINKO GORENAK:</speaker>

               <p>Hvala lepa. Želi še kdo razpravljati? Zdaj glede na situacijo kakršna je, ministrstvo
               nasprotuje, nasprotuje tudi koalicijska večina kot vidim, bi se jaz odločil za
               naslednjo zadevo. Da bi na podlagi 128. člena Poslovnika Državnega zbora dal na
               glasovanje naslednji predlog sklepa. Predlog zakona o dopolnitvi zakona o upravnem
               sporu ni primeren za nadaljnjo obravnavo. Prosim gospod Grims.</p>
            </sp>
            <sp xml:id="SDT5-OZNPJUIP-Redna-018-2010-05-06.sp62">

               <speaker>MAG. BRANKO GRIMS:</speaker>

               <p>Jaz bom glasoval proti takemu predlogu sklepa zato, ker sem trdno prepričan, da je
               potrebno to zadevo urediti. Glede na precej, recimo temu tragikomično formuliran uvod
               razprave nasprotnikov te novele zakona pa opozarjam, da je zelo enostavno mogoče
               razložiti razliko med prejšnjim in sedanjim mandatom tudi v tem, da prej smo imeli
               očitno Vlado, ki je delala v javnem interesu, zato ta problem ni obstajal, zdaj imamo
               pa očitno Vlado, ki deluje v nasprotju z javnim interesom in se je zato ta problem
               pojavil. Kajti mnogi ste opozarjali, da se lahko potem, ko bi nekdo reagiral v javnem
               interesu, pojavi konflikt z obstoječo Vlado.</p>
            </sp>
            <sp xml:id="SDT5-OZNPJUIP-Redna-018-2010-05-06.sp63">

               <speaker>PREDSEDNIK DR. VINKO GORENAK:</speaker>

               <p>Hvala lepa. Glasujemo torej o predlogu sklepa. Predlog zakona o dopolnitvi zakona o
               upravnem sporu ni primeren za nadaljnjo obravnavo. Glasujemo. Končujem glasovanje. 6
               proti 6.</p>
               <p><stage>(Za je glasovalo 6.)</stage> <stage>(Proti 6.)</stage></p>
               <p>Torej ta predlog sklepa ni sprejet. Trenutek. Situacija je zdaj taka, tako mi vsaj
               razlagajo strokovne službe, da, torej zakon v bistvu je primeren in glasujemo o
               členih. Predlagam, da to glasovanje tudi združimo, in sicer tako, da glasujemo o obeh
               členih skupaj, ker je drugi člen prehodna in končna določba. Glasujemo. Glasovanje
               teče. Končujemo. Ugotavljam, da tudi ta varianta ni sprejeta. Ugotavljam hkrati, da
               koalicija po potrebi v zadnjem trenutku strne svoje vrste, zato imamo situacijo, ki
               izhaja, ki smo jo že imeli na tem odboru. Pomeni, da členi predloga zakona niso bili
               sprejeti in hkrati ugotavljam, da na podlagi razlage komisije za Poslovnik v zvezi z
               drugim odstavkom 61. členom Poslovnika lahko ugotovim, da je obravnava predloga
               zakona o dopolnitvi zakona o pravnem sporu na matičnem delovnem telesu končana. S tem
               zaključujemo drugo obravnavo predloga zakona na matičnem delovnem telesu. Odbor bo
               pripravil poročilo, v katerega bo to ugotovitev vključil in ga posredoval predsedniku
               Državnega zbora.</p>
               <p>Imamo še točko <title>RAZNO</title>
               </p>
               <p>. Ni želje, zato redno sejo zaključujemo.<stage type="mag">(Nadaljevanje)</stage> Kot veste, bomo nadaljevali s prekinjeno izredno sejo in to čez 10
               minut. V tem času prosim, če pogledate amandmaje. Namreč amandmaji, na amandmaje, od
               amandmajev, s preklici amandmajev, za amandmaje so bili vloženi neposredno pred sejo.
               Hvala. Nadaljujemo čez 10 minut.</p>
               <stage type="time">(Seja je bila končana 6. maja 2010 ob 14.04.)</stage>
            </sp>
         </div>
      </body>
   </text>
</TEI>
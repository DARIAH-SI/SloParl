<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-KKPD-Redna-122-2011-11-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>KPDZ - Kolegij predsednika DZ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">99735975DC049601C1257936004CD573</idno>
               <idno type="custom" subtype="day">1FD7AF03EC2629E2C125793C0042B541</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=1FD7AF03EC2629E2C125793C0042B541</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KKPD-Redna-122-2011-11-02.KKPD" n="122">
               <name>Redna</name>
               <date when="2011-11-02"/>
            </setting>
         </settingDesc>
         <particDesc>
            <listOrg>
               <org xml:id="SDT5-KKPD-Redna-122-2011-11-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KKPD-Redna-122-2011-11-02.KKPD">
                        <orgName key="KKPD">KPDZ - Kolegij predsednika DZ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE KOLEGIJ PREDSEDNIKA DRŽAVNEGA ZBORA</stage>
            <stage type="session">122. seja</stage>
            <stage type="date">(2. november 2011)</stage>
            <stage type="chairman">Sejo je vodil Ljubo Germič, predsednik Državnega zbora.</stage>
            <stage type="time">Seja se je pričela ob 12.05. </stage>
            <stage type="mag"/>


            <sp xml:id="SDT5-KKPD-Redna-122-2011-11-02.sp1">

               <speaker>PREDSEDNIK LJUBO GERMIČ:</speaker>

               <p>Spoštovani kolegi, spoštovana podpredsednika, spoštovan predstavniki strokovnih
               služb, predstavnik Vlade. Dovolite mi, da vas lepo pozdravim na današnji seji
               Kolegija, za katerega sem vas obvestil in predlagal naslednji dnevni red. Pod točko
               1. predlog za obravnavo EU zadev na nujnih sejah, pristojnih na matičnih delovnih
               telesih Državnega zbora v času razpusta in pa točka 2. razno.</p>
               <p>Dovolite mi, da pred nadaljevanjem vas obvestim, da se zaradi zadržanosti današnjega
               kolegija ne more udeležiti in se opravičujeta gospod Roberto Battelli in gospod
               Laszlo Göncz. Nadalje pa vas obveščam, da s pooblastilom današnji seji kolegija
               sodeluje dr. Pavel Gantar, namesto gospoda Franca Jurija in da s pooblastilom
               nadomešča danes gospoda Jakoba Presečnika gospod Gvido Kres. Obema želim prijetno
               sobivanje z nami na današnjem kolegiju. Dnevni red, za katerega ste bili obveščeni je
               s tem določen. S tem, da bi vas samo želel opozoriti še, da bi pod točko razno
               spregovorili nekaj besed na podlagi dopisov, ki smo jih prejeli s strani dr. Pavla
               Gantarja, glede na njegovo že zadnjič izrečeno pobudo okoli interventnega zakona in
               bi takrat, pod točko razno gospod dr. Pavel Gantar še ponovno obrazložil vaš predlog
               in seveda potem videli, kako in kaj naprej s tem predlogom. Kot sem dejal je dnevni
               red s tem določen.</p>
               <p>In prehajamo <title>NA PREDLOG ZA OBRAVNAVO EU ZADEV NA NUJNIH SEJAH, PRISTOJNIH IN MATIČNIH
               DELOVNIH TELES.</title>
               </p>
               <p>S sklicem seje Kolegija ste prejeli predlog sklepa za obravnavo EU zadev na nujnih
               sejah pristojnih in matičnih delovnih teles, ki smo ga pripravili skupaj s
               strokovnimi službami Državnega zbora in dovolite mi, da preberem predlog sklepa, o
               katerem bi potem razpravljali in potem tudi glasovali. Torej EU zadeve s področja
               nove kohezijske ter kmetijske politike in večletnega finančnega okvirja 2014 in 2020,
               ter EU zadeve v zvezi z zagotavljanjem finančne stabilnosti in globalizacijskim
               skladom štejejo za nujne zadeve. Kolegij predsednika Državnega zbora soglaša, da
               pristojna <stage type="mag"/> <stage>(nadaljevanje)</stage> in matična delovna
               telesa zbora te zadeve obravnavajo na nujni seji. Torej gre za to, da ne posegamo v
               samo vsebino dogovora, ampak da skladno z 2. točko dogovora opredelimo to kar bi naj
               kolegij odločal od primera do primera, da lahko za te vsebine, ki smo jih tukaj
               navedli v okviru sklepa, pristojno in matična delovna telesa smatrala kot nujne na
               podlagi sklepa kolegija. Dajem predlog v razpravo. Ali želi kdo razpravljati o
               navedenem predlogu sklepa? Nihče ne želi besede. Potem zaključujem razpravo. In
               preden preidemo na glasovanje o predlogu sklepa ugotavljam, da so na seji prisotne
               naslednje poslanske skupine, kajti v skladu z 2. točko dogovora o delu Državnega
               zbora v času razpusta z dne 14.10.2011 je Kolegij predsednika Državnega zbora na
               predlog predsednice Odbora za zadeve Evropske unije s podporo vodij poslanske skupine
               kateri člani predstavljajo dve tretjini navzočih poslancev od skupnega števila
               poslancev, ki jih predstavljajo vsi navzoči vodje poslanskih skupin. Če bo
               zagotovljena ta dvotretjinska večina bo predlog sklepa sprejet. Zato sedaj preden
               gremo na glasovanje ugotavljam, da so na seji prisotne naslednje poslanske skupine:
               SD, SDS, Zares, SLS, DeSUS, LDS, Nepovezani poslanci. Navedene poslanske skupine
               predstavljajo 82 poslancev, zato bo v skladu s tretjim odstavkom 1. točke dogovora o
               delu Državnega zbora v času razpusta sklep sprejet, če bodo zanj glasovali vodje
               poslanskih skupin, ki predstavljajo 55 ali več poslancev.</p>
               <p>Na glasovanje dajem naslednji predlog sklepa: v skladu z 2. točko dogovora o delu
               Državnega zbora v času razpusta z dne 14.10.2011 je Kolegij predsednika Državnega
               zbora na predlog predsednice Odbora za zadeve Evropske unije s podporo vodij
               poslanskih skupin, kateri člani predstavljajo dve tretjini navzočih poslancev od
               skupnega števila poslancev, ki jih predstavljajo vsi navzoči vodje poslanskih skupin
               na 122. seji 2.11.2011 sprejel naslednji sklep, dovolite, da še enkrat preberem: EU
               zadeve s področja nove kohezijske ter kmetijske politike in večletnega finančnega
               okvirja 2014-2020 ter EU zadeve v zvezi z zagotavljanjem finančne stabilnosti in
               globalizacijskim skladom štejejo za nujne zadeve. Kolegij predsednika Državnega zbora
               soglaša, da pristojno in matična delovna telesa zbora te zadeve obravnavajo na nujni
               seji. Glasujemo.</p>
               <p>Kdo je za predlog? <stage>(Poslanska skupina DeSUS, Poslanska skupina LDS, Poslanska skupina
               Zares, Poslanska skupina Nepovezanih poslancev, Poslanska skupina SD, Poslanska
               skupina SDS in Poslanska skupina SLS.)</stage> </p>
               <p>Ugotavljam, da so za predlog sklepa glasovale poslanske skupine, ki predstavljajo 82
               poslancev, zato je predlog sklepa sprejet.</p>
               <p>S tem lahko zaključim tudi 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - RAZNO.</title> Že v uvodu sem vas obvestil,
               da je s strani Poslanske skupine Zares na vodje poslanskih skupin bil naslovljen
               dopis z dne 28.10. v zvezi z obravnavo interventnega zakona in danes tik pred sejo
               kolegija sem <stage type="mag"/> <stage>(nadaljevanje)</stage> prejel še dopis
               naslovljen na mene, kjer se s strani gospoda dr. Pavla Gantarja predlaga, da se
               omenjena tematika obravnava na današnji seji. Gospod dr. Pavel Gantar dajem vam
               besedo za uvodno obrazložitev.</p>
            </sp>
            <sp xml:id="SDT5-KKPD-Redna-122-2011-11-02.sp2">

               <speaker>DR. PAVEL GANTAR:</speaker>

               <p>Hvala lepa gospod predsednik. Najprej opravičilo, ker ste prejel dopis šele danes.
               Moram priznati, da v petek nekako se nismo spomnili, da bi morali ga vsaj v vednost
               vam ga poslati, zato se zahvaljujem za to razumevanje.</p>
               <p>Bom zelo kratek. To temo sem načel že prejšnjič, na prejšnjem Kolegiju pod točko
               razno. Dejstvo je, da Kolegij ni sprejel takrat nujnega postopka za predlog zakona o
               interventnih ukrepih za leto 2012. Zakon je uvrščen v redni zakonodajni postopek. Rok
               za prvo obravnavo je potekel, kot sem ocenil, ko smo ocenili prejšnjič. V Poslanski
               skupini Zares smo pač razmišljali o tem, da utegnejo biti dnevi po volitvah in pred
               konstituiranjem novega državnega zbora zelo intenzivni, so potem božično-novoletni
               prazniki, vrsta zadev. Naša ocena je, da dejstvo, da ta zakon ni bil predložen, torej
               ni bil obravnavan na plenarni seji in tudi ne sprejet, utegne imeti zelo negativne
               posledice na nekaterih področjih za javne finance v letu 2012, ne glede na to kdo bo
               vladal in kako bo vladal. Sami ocenjujemo, in smo dali to pobudo, ki ni nič več kot
               pobuda, za razmislek ali bi vendarle kazalo, ampak samo če bi se res tako rekoč vsi o
               tem dogovorili, da bi ta zakon vendarle še obravnavali, mogoče če je soglasje ga
               nekoliko spremenili, tudi to je seveda možno, in ga mogoče le sprejeli. S tem bi
               vnesli neko gotovost, neko zanesljivost za leto 2012. Seveda pa vem, da takšen zakon
               ni posebej popularen. Ampak čas za popularnost se hitro izteka. Sami ocenjujemo, da
               bi eventualno lahko prestavili ukrepe iz 4. člena za pol leta. Za 6. člen, ki pa je
               zelo kontraverzen vključuje problematiko napredovanja, gor dol in sem tja, pa bi
               zaenkrat predlagali njegovo črtanje. Za ostale člene, ki se nanašajo, grobo rečeno,
               na zamrznitve pa ne predvidevamo sprememb. To je naš pogled. Ta pogled želimo deliti
               oziroma posredovati vsem vodjem poslanskih skupin. V kolikor bi bilo neko
               pripravljenost bi se splačalo s tem ukvarjati še naprej, sicer pa ne. Toliko o
               tem.</p>
            </sp>
            <sp xml:id="SDT5-KKPD-Redna-122-2011-11-02.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Gantar, če prav razumem, bi želeli, da danes slišimo odzive na to
               vašo pobudo, ali bi bilo smiselno nadaljevati z vašo iniciativo ali ne? Gospod Borut
               Sajovic.</p>
            </sp>
            <sp xml:id="SDT5-KKPD-Redna-122-2011-11-02.sp4">

               <speaker>MAG. BORUT SAJOVIC:</speaker>

               <p>Razmislek kolega Gantarja je zagotovo na mestu, državotvoren. Ampak jaz bi opozoril
               na to, da takrat, ko smo o interventnem zakonu glasovali, smo ga v naši poslanski
               skupini, pa tudi številnih drugih podprli. Tisti, ki bodo pa prevzeli odgovornost za
               Slovenijo po javnomnenjskih anketah v mandatu, ki prihaja, pa so mu nasprotovali.
               Meni to pomeni, da imajo na zalogi najbrž deset ali sto drugačnih, boljših rešitev.
               Strinjam se s tem, da jim prepustimo odgovornost. Državne volitve bodo 4., Državni
               zbor naj bi bil konstituiran 24. decembra, šest, sedem dni je časa do 1. 1. in v
               tistem času seveda lahko pripravijo interventen zakon. V tem trenutku res ne vidim
               kakšne potrebe, da bi interventni zakon sprejemali na vrat in nos, še posebej, ker
               smo prej v debati rekli, da bi ga nekateri podprli, če bi bil usklajen s socialnimi
               partnerji. To pa je v tem kratkem času nemogoče doseči. <stage type="mag"/><stage>(Nadaljevanje)</stage> Tako v naši poslanski skupini nad tem predlogom, ki je
               državotvoren, je pravi, iz drugih razlogov nismo navdušeni.</p>
            </sp>
            <sp xml:id="SDT5-KKPD-Redna-122-2011-11-02.sp5">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Gospod Tanko.</p>
            </sp>
            <sp xml:id="SDT5-KKPD-Redna-122-2011-11-02.sp6">

               <speaker>JOŽE TANKO:</speaker>

               <p>Hvala lepa za besedo.</p>
               <p>No, če zdaj pravilno beremo in slišimo te informacije, ki obstajajo, potem je v
               primeru, da se ta interventni zakon sprejme, zagrožen referendum. Socialni partnerji
               napovedujejo, da bodo sprožili referendumsko pobudo, zato ker so nekatere rešitve v
               tem zakonu take, ki jim nasprotujejo z vsemi silami. V primeru, da se rešitve tega
               zakona uskladijo z ekonomsko-socialnimi partnerji, se pravi, da se izčistijo, da se
               te zadeve odstranijo, bi bili mi pripravljeni tudi podpreti, da ta postopek steče,
               vendar z rešitvami, ki bodo usklajene. Nikakor pa ne podpiramo predloga, ki je
               neusklajen, ki teh rešitev ne prinaša, ki povečuje to nasprotovanje znotraj
               posameznih družbenih skupin. Če bo predlagatelj, kdorkoli že bo, se pravi, ali vlada,
               ki je predlagatelj zakona, ali pa če se bo kdo drug žrtvoval, da bo to zadevo
               uskladil, potem bi bili pripravljeni tudi podpreti nadaljevanje postopka tega zakona,
               sicer pa menimo, da nima smisla, da to polarizacijo v družbi na tak način, kot je z
               rešitvami, ki so napisane v tem zakonu, potem v tem času nadaljujemo.</p>
               <p>To je naš predlog oziroma naše stališče. Mislim, da je dovolj benevolentno do tega,
               kar se predlaga, in tudi logično. In če bo pobudnik to ocenil za primerno ali pa
               predlagatelj zakona, potem bomo tudi mi podprli postopek. Rešitev, ki je predlagana,
               brez da vidimo, da so tudi tisto, kar naj bi vseboval ta zakon, da ni usklajeno, da
               bi tu ena izmed političnih skupin odločala, kaj bi bilo prav ali kaj ne, to se pa ne
               zdi primerno. To zadevo širok krog ljudi in če bo soglasje za rešitve oziroma če bodo
               prinesli rešitve, ki bodo podprte vsaj z večino socialnih partnerjev, potem bomo te
               rešitve in tudi postopek podprli, sicer pa ne. Hvala lepa.</p>
            </sp>
            <sp xml:id="SDT5-KKPD-Redna-122-2011-11-02.sp7">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Besedo ima gospod Dušan Kumer.</p>
            </sp>
            <sp xml:id="SDT5-KKPD-Redna-122-2011-11-02.sp8">

               <speaker>DUŠAN KUMER:</speaker>

               <p>Hvala lepa za besedo, gospod predsednik.</p>
               <p>Mislim, da smo prišli v časovno stisko, ravno glede na to zadnjo diskusijo, zakaj ta
               interventni zakon takrat ni dobil podpore, ko smo glasovali o nujnem postopku. Ravno
               zaradi tega, ker smo vsi ugotavljali, mislim, da nihče ni glasoval za nujni postopek,
               da ni usklajen s socialnimi partnerji. Mislim, da v teh 20 dneh bo to težko opraviti.
               To pa ne pomeni, da se to lahko počne. Če nekdo prevzame nase to nalogo in skuša s
               socialnimi partnerji uskladiti nek predlog, ki bi prišel v parlamentarno proceduro,
               tudi mi v socialni demokraciji nimamo težav. Ampak opozoril bi, da ne bi po
               nepotrebnem, tako kot je bilo rečeno, ustvarjali neke polarizacije pri tem zakonu, v
               tem mesecu, ki pomeni volilno kampanjo, priprave na predčasne volitve. Eden od
               temeljnih razlogov ali pa eden od osnovnih razlogov, da imamo predčasne volitve, je,
               da se ta koalicija ali ta Vlada ni znala ali ni zmogla usklajevati s socialnimi
               partnerji. To je eden od temeljnih razlogov, da je prišlo do teh kratkih stikov in da
               so vsi pomembni zakoni, ki bi pomenili neke spremembe, ne bom rekel reforme, prišli
               do referendumskega odločanja. Tako da glede na svojo čisto osebno skepso o teh 20
               dneh naj mi nekdo pove, kdo bo to formulo našel, da bi se s socialnimi partnerji na
               tem interventnem zakonu, ki smo ga že imeli v Državnem zboru in je padel, uskladil.
                  <stage type="mag"/><stage>(nadaljevanje)</stage> tako da še enkrat, čas nas
               je prehitel. Jaz mislim, da bo nov parlament v novi sestavi mogoče celo to ena
               prednost ali pa ena taka zanka za vratom, da bo čim prej se moral konstituirati in
               čim prej izvoliti oziroma imenovati v državnem zboru novo vlado. Ker bodo stvari
               hitro potekale, težko bo dva, tri meseca imeti čas za koalicijska usklajevanja, ampak
               te stvari bodo morale hitro poteči, če ne nas bo čas prehitel pri nekaterih stvareh,
               ki jih bomo na začetku leta morali v tej državi sprejeti. Še enkrat, če to uspe tudi
               s strani SD nimamo težav, če bo prišlo do tega usklajevanja, ne bi pa bil pristaš
               oziroma ne bi pa bili pristaši, da bi sedanja sestava državnega zbor vsiljevala
               bodoči sestavi državnega zbora ali bodoči vladi, kako naj kreira politika. Predčasne
               volitve imamo ravno zaradi tega, ke se večina ni strinjala v javnosti s politiko te
               koalicije in te vlade in naj pri tem ostane do 4. decembra.</p>
            </sp>
            <sp xml:id="SDT5-KKPD-Redna-122-2011-11-02.sp9">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod dr. Pavel Gantar imate besedo.</p>
            </sp>
            <sp xml:id="SDT5-KKPD-Redna-122-2011-11-02.sp10">

               <speaker>DR. PAVEL GANTAR:</speaker>

               <p>Hvala lepa za mnenje in stališča. Mislim, da so v pomoč, tudi sam delim enako skepso
               ali je to sploh smiselno, kakorkoli to počenjati. 99% je argumentov za to, da to ni
               smiselno, ampak senca dvoma ali vrtanja pa vendarle ostane v tem smislu ali smo sploh
               vse storili, po vsem tem, kajti nekateri ukrepi, če ne bodo sprejeti do 1. 1. so
               ireverzibilni, to je problem. Jaz mislim, da stališča, ki so tukaj predstavljena zelo
               korektna in sam bom pač opravil nek elementarni razgovor ali je sploh se kdo
               pripravljen o tem pogovarjati in vas bom o tem potem obvestil, brez potrebe, da bi
               sklicevali kolegij ali kaj podobnega, v dveh do treh dneh, tako rekoč oziroma do
               začetka prihodnjega tedna. Potem pa verjetno nima smisla več se s tem ukvarjati.
               Hvala lepa za ta stališča in to je to.</p>
            </sp>
            <sp xml:id="SDT5-KKPD-Redna-122-2011-11-02.sp11">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod podpredsednik Miran Potrč.</p>
            </sp>
            <sp xml:id="SDT5-KKPD-Redna-122-2011-11-02.sp12">

               <speaker>MIRAN POTRČ:</speaker>

               <p>Jaz nimam pravice odločati. Samo nekaj bi želel, da se pojasni. Jaz razumem stališča
               poslanskih skupin tako, da seveda ta dogovor velja tudi do dneva opravljenih volitev
               in sedanje sestave, ne da bi kdo razmišljal, da bo pa, ne vem, 10. decembra, ko bo
               sicer formalno že nova sestava izvoljena, ne pa še v funkciji, da bi v tistem času to
               delali. Najbrž soglašamo vsi, da do 4. najkasneje, kasneje je pa zastavica res padla
               ob vseh najboljših željah. Hvala.</p>
            </sp>
            <sp xml:id="SDT5-KKPD-Redna-122-2011-11-02.sp13">

               <speaker>PREDSEDNIK LJUBO GERMIČ:</speaker>

               <p>Hvala. Gospod Joško Godec.</p>
            </sp>
            <sp xml:id="SDT5-KKPD-Redna-122-2011-11-02.sp14">

               <speaker>JOŠKO GODEC:</speaker>

               <p>Hvala za besedo. Nekako smatram, da bi se bolj pridružil komentarju, ki ga je dal moj
               kolega Sajovic tukaj v moji neposredni bližini, da časa zmanjkuje in da je bilo časa
               mogoče dovolj in da karkoli bi se poskušalo, verjetno bi bilo le prehitro in preveč
               napeto, da bi lahko to s pametnimi potezami to zaključili. Mislim, da je to stvar, ki
               naj se odloča v prihodnji sestavi parlamenta. Hvala lepa.</p>
            </sp>
            <sp xml:id="SDT5-KKPD-Redna-122-2011-11-02.sp15">

               <speaker>PREDSEDNIK LJUBO GERMIČ:</speaker>

               <p>Hvala lepa. Predlagatelj, gospod Jože Tanko.</p>
            </sp>
            <sp xml:id="SDT5-KKPD-Redna-122-2011-11-02.sp16">

               <speaker>JOŽE TANKO:</speaker>

               <p>.../Ni vključen./...</p>
            </sp>
            <sp xml:id="SDT5-KKPD-Redna-122-2011-11-02.sp17">

               <speaker>PREDSEDNIK LJUBO GERMIČ:</speaker>

               <p>Slišali smo mnenja, gospod dr. Pavel Gantar in seveda v zvezi s točko razno še gospod
               Jože Tanko, kakšno obvestilo.</p>
            </sp>
            <sp xml:id="SDT5-KKPD-Redna-122-2011-11-02.sp18">

               <speaker>JOŽE TANKO:</speaker>

               <p>Hvala lepa. Zadnjič ste nas obvestil, da bo 17. novembra še ena izredna seja, kjer
               naj bi odločali o kandidatni listi predsednika republike za člana državno tožilskega
               sveta. Takrat ste nekako dejal, da naj bi šlo to brez soglasja kolegija. Ali ima to
               podlago v Ustavi in tako naprej? Jaz mislim, da ta dogovor na tak način ni možen. Ker
               te podlage na osnovi tega dogovora o delu Državnega zbora smo zapisali, kaj je možno
               brez soglasja kolegija in med temi izjemami, ki so možne brez soglasja kolegija ni
               nikjer naveden predsednik republike. To je četrti odstavek. <stage type="mag"/> <stage>(nadaljevanje)</stage> jaz sem tudi pogledal Ustavo, to se ne nanaša na
               Ustavo, predsednik republike je v tem primeru samo predlagatelj, on ne odloča in ne
               imenuje funkcionarjev, ampak samo predlaga funkcionarje in mislim, da ta obravnava
               oziroma da ta seja, ki ste jo napovedali 17. po tej plati vprašljiva, ni na osnovi
               dogovora, ki smo ga sprejeli, ampak je to in na nek drug način in predlagam, da se te
               stvari razčistijo preden se seja skliče. Hvala.</p>
            </sp>
            <sp xml:id="SDT5-KKPD-Redna-122-2011-11-02.sp19">

               <speaker>PREDSEDNIK LJUBO GERMIČ:</speaker>

               <p>Hvala lepa. Ali lahko, gospod Plevelj, pojasnite te zadeve?</p>
            </sp>
            <sp xml:id="SDT5-KKPD-Redna-122-2011-11-02.sp20">

               <speaker>MATJAŽ PLEVELJ:</speaker>

               <p>Gospod predsednik, torej, da bi to razčistili je bila prilika na zadnji seji
               kolegija, ko je kolegij razpravljal o tej zadevi. Nedvomno gre za zadeve iz 4.
               odstavka dogovora, 1. točke dogovora, torej zadeve, ki jih mora Državni zbor
               obravnavati v rokih, ki so določeni z Ustavo ali drugimi predpisi. Potem je v
               oklepaju primeroma naštetih nekaj zadev, ki so vezane ne te roke in se konča in
               drugo, to se pravi ne gre za taksativno, ampak za primeroma naštete. Nedvomno je, da
               po Zakonu o državnem tožilstvu je Državni zbor v določenem roku dolžan ustanoviti ta
               nov državno-tožilski svet, torej gre za roke, ki so določeni z zakonom ob smiselni
               uporabi tudi Zakona o sodiščih in popolnoma sovpada s tem 4. odstavkom 1. točke
               dogovora o delu Državnega zbora v času razpusta.</p>
            </sp>
            <sp xml:id="SDT5-KKPD-Redna-122-2011-11-02.sp21">

               <speaker>PREDSEDNIK LJUBO GERMIČ:</speaker>

               <p>Hvala lepa. Mogoče še s strani Zakonodajno-pravne službe dopolnitev k tej
               obrazložitvi.</p>
            </sp>
            <sp xml:id="SDT5-KKPD-Redna-122-2011-11-02.sp22">

               <speaker>BOŽO STRLE:</speaker>

               <p>Se v vsem strinjam s tem, saj to je Matjaž vse povedal, kar smo se že dogovarjali o
               tej zadevi.</p>
            </sp>
            <sp xml:id="SDT5-KKPD-Redna-122-2011-11-02.sp23">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod dr. Pavel Gantar.</p>
            </sp>
            <sp xml:id="SDT5-KKPD-Redna-122-2011-11-02.sp24">

               <speaker>DR. PAVEL GANTAR:</speaker>

               <p>Gospod predsednik, jaz podpiram to razlago, ki je bila dana s strani namestnika
               generalne sekretarke, se pravi Plevelja. Jaz mislim, da je ob tem, ko je bilo rečeno,
               zelo pomembno, da ustvarjamo neke vrste parlamentarne prakse v obdobju, ko se je
               prvič zgodilo, da je parlament razpuščen in imamo predčasne volitve. Je zelo pomembno
               po mojem mnenju to, da se zagotovi, da to ni neko izredno stanje, izredne razmere, v
               katerih parlament neha delovati, v katerem se odpoveduje vsem obveznostim, ki so dane
               iz zakonodaje, Ustave in tako naprej in je zelo pomembno, da parlament v tej svoji
               funkciji deluje, spoštuje zakone, ukrepa v okviru zakonskih rokov in tako naprej,
               navsezadnje. In se mi zdi zelo pomembno, da to sejo imamo in da o tem odločimo kakor
               bomo pač odločili prav gotovo. In mislim, da je bil razpis za ta dan 2. septembra.
               Seveda, če bi takrat vedeli za razpust parlamenta bi mogoče ukrepali drugače kot ste
               zdaj s temi roki, vendar noben ni želel dati razpisa avgusta, sredi poletja, ker bi
               naleteli na vrsto kritik kaj se gremo, da dajemo tako pomemben razpis sredi poletja
               in tako naprej. Tega ni bilo mogoče predvideti, da bo parlament razpuščen in prav je,
               da o tem potem tudi odločimo, da ne pustimo ljudi, ki so se prijavili, predloga
               predsednika v zraku, ampak da o tem odločimo kakorkoli bomo že odločili. Hvala
               lepa.</p>
            </sp>
            <sp xml:id="SDT5-KKPD-Redna-122-2011-11-02.sp25">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Jože Tanko.</p>
            </sp>
            <sp xml:id="SDT5-KKPD-Redna-122-2011-11-02.sp26">

               <speaker>JOŽE TANKO:</speaker>

               <p>Hvala lepa. Jaz mislim, da ta polemika glede tega do kdaj je kakšno stvar možno
               razčistiti, jaz ne vidim to tako, kot ste rekli, treba je te dileme, ki so,
               razčistiti dokler se neke zadeve ne odpirajo. Seja še ni sklicana. To. kar je bilo
               dogovarjano je bilo na nek način samo informativno, sklicevali ste se na to stvar, 4.
               odstavek tega našega dogovora, pa se na ne naša na dobesedno to kar ste vi prebral.
                  <stage type="mag"/> <stage>(Nadaljevanje)</stage> Vam ga lahko preberem:
               "Zadeve, ki jih mora Državni zbor obravnavati v rokih, ki so določeni z Ustavo ali
               drugimi predpisi na primer razpis zakonodajnega referenduma, zadeve, ki se nanašajo
               na razmere Državnega zbora do Ustavnega sodišča in drugo, Državni zbor obravnava na
               seji brez soglasja kolegija." Mi smo rekli, da bomo vse tisto katero koli institucijo
               postavlja nek poseben položaj v temu primeru , da s to ne obravnava na kolegiju
               zapisali. In spomnite se, da je bila tukaj velika težava, da se je to zapisalo, to
               razmerje državnega zbora do Ustavnega sodišča notri kot predlagali. Zdaj pa se na
               izredno seje peljejo zadeve, ki jih ni nihče predlagal da bi se zapisale notri. Zato
               ni podlaga v Ustavi, 107. člen Ustave tako kot je predsednik napisal, ni podlaga za
               to odločitev. Predsednik Republike ne imenuje, v temu primeru samo predlagatelj.</p>
               <p>In bi bilo prav, da če že takšna seja steče, steče z odločitvijo kolegija,
               predsednika Državnega zbora ne pa mimo vsega tega. Jaz mislim, da je o tej stvari
               potrebno pomisliti najmanj kar je, osebno pa menim, da ni podlage da ta odstavek za
               to odločitev, ni podlage za to. Vi imate v kolegiju tako ali tako večino, boste lahko
               izglasovali tudi s tistimi potrebnimi dvema tretjinama ampak, če smo se nekaj
               dogovorili in če je bilo potrebno takrat kakšne izjeme napisati bi jih lahko
               predlagali. Če je pa kar koli potrebno spremeniti pa bi lahko tudi na kolegiju
               odločili tako kot smo za EU zadeve, ker sej tudi naknadno pojavilo. Tudi ni težava,
               saj smo nek dogovor tukaj sprejeli navsezadnje. Ampak za te EU zadeve se je najbrž
               tudi tarkat vedelo, ko smo ta dogovor sprejemali. Najbrž tisti, ki bolj natančno
               sprejemate poslovanje Državnega zbora, ki se bolj natančno ukvarjate z razmeram
               Državnega zbora do EU zadev ali pa do predsednika Republike bi lahko tudi te zadeve
               predlagali. Tisto, kar je bilo z našega vidika v planu takrat smo predlagali.</p>
               <p>In ni dobro, da se potem z neko interpretacijo, brez da je tako narejena te zadeve
               uvajajo v takole mimo brez potrebnega soglasja. Hvala lepa.</p>
            </sp>
            <sp xml:id="SDT5-KKPD-Redna-122-2011-11-02.sp27">

               <speaker>PREDSEDNIK LJUBO GERMIČ:</speaker>

               <p>Hvala lepa gospod Jože Tanko. Zdaj seveda ne bi želeli da je občutek, da gre kar koli
               mimo zato smo seveda preden smo predlagali kolegij opravili kar natančen premislek in
               zato dajem ponovno besedo gospodu Sterletu iz Zakonodajno-pravne službe.</p>
            </sp>
            <sp xml:id="SDT5-KKPD-Redna-122-2011-11-02.sp28">

               <speaker>BOŽO STRLE:</speaker>

               <p>Hvala za besedo gospod predsednik.</p>
               <p>Torej po naši presoji gre tukaj za zadevo, ki jo mora Državni zbor obravnavati v
               rokih, ki so določeni z Ustavo ali drugimi predpisi, ni samo z Ustavo. Ne gre za
               poseben položaj kakršnega koli organa, tukaj gre za zadevo, ki jo je na podlagi
               Zakona o državnem tožilstvu in rokih, ki so tam določeni se pravi in je volitve v
               državni tožilski svet na podlagi izrecne določbe, prehodne določbe, da mora
               predsednik Državnega zbora v tridesetih dneh po uveljavitvi tega zakona razpisati
               volitve v državno tožilski svet, takratni predsednik tudi storil. In v razpisu, kot v
               vsakem razpisu je bil že določen tudi dan volitev. Predsednik republike je pa samo
               tisti, ki je sicer predlagatelj vendar se je moral teh rokov držati. Se pravi ni
               postopek stekel na njegovo pobudo, nima on nikakršne druge kot je predlagatelj za
               tisti del, za ta del članov državnega tožilskega sveta, ki se voli v Državnemu zboru
               so pa še štirje drugi, ki jih sami tožilci volijo na isti dan in enega, ki ga imenuje
               minister za pravosodje. </p>
               <p>Torej smatramo, da je to povsem v rokih, se pravi ustreza tej definiciji, da državni
               zbor odloča, da gre za te zadeve, ki jih mora obravnavati v rokih, ki so določeni s
               prepisi ne samo za Ustavo, to so tudi drugi predpisi, zakon... Hvala.</p>
            </sp>
            <sp xml:id="SDT5-KKPD-Redna-122-2011-11-02.sp29">

               <speaker>PREDSEDNIK LJUBO GERMIČ:</speaker>

               <p>Hvala lepa. Preden dam gospodu Gvidu Kresu besedo še pojasnilo s strani gospoda
               Plevelja.</p>
            </sp>
            <sp xml:id="SDT5-KKPD-Redna-122-2011-11-02.sp30">

               <speaker>MATJAŽ PLEVELJ:</speaker>

               <p>Torej, gospod Tanko, vi ste res, ko je ta dogovor nastajal postavili, da želite, da
               se v okviru tega četrtega odstavka zapiše konkretno za katere zadeve bi lahko v temu
               smislu šlo. <stage type="mag"/><stage>(nadaljevanje)</stage> Če se spomnite
               takrat smo vam povedali, da je to lahko torej veliko teh zadev, ki so določene v
               posameznih zakonih in za katero v tistem trenutku nismo mogli vedeti, da bo šlo v tem
               primeru, ravno to se je zgodilo v tem primeru, to se pravi, v Zakonu o državnem
               tožilstvu je prišlo do tega primera. Zato smo v oklepaju, res samo primeroma,
               našteli, za katere zadeve bi lahko šlo. Torej, zakonodajni referendum zadeve v zvezi
               z odnosom DZ do Ustavnega sodišča in drugo. Bistvo tega odstavka sicer pa je samo ta,
               da se brez soglasje Kolegija na izredni seji DZ obravnavajo zadeve, če jih DZ mora
               procesirati v rokih, ki so določeni z ustavo in drugimi predpisi. Drugi predpis je
               tudi zakon torej v tem primeru gre za popolno upoštevanje te določbe. Hvala lepa.</p>
            </sp>
            <sp xml:id="SDT5-KKPD-Redna-122-2011-11-02.sp31">

               <speaker>PREDSEDNIK LJUBO GERMIČ:</speaker>

               <p>Hvala. Gospod Gvido Kres.</p>
            </sp>
            <sp xml:id="SDT5-KKPD-Redna-122-2011-11-02.sp32">

               <speaker>GVIDO KRES:</speaker>

               <p>Hvala za besedo. Jaz moram reči, da sprejemam obe razlagi, ki potrjujejo pravilno
               odločitev tega, kar ste predlagali, ampak moram povedati, da glede na to, da smo
               pisali primeroma, da nismo pisali taksativno pa bi bil problem tolikšen še enkrat
               kolegij sklicati, preden gremo v to sejo, pa imamo ta problem rešen. Jaz mislim, da
               se bomo vseeno lahko dobili pa še to rešili. Če bi bilo potrebno, pa je zadeva,
               končana.</p>
            </sp>
            <sp xml:id="SDT5-KKPD-Redna-122-2011-11-02.sp33">

               <speaker>PREDSEDNIK LJUBO GERMIČ:</speaker>

               <p>V kakšnem smislu, mi smo na Kolegiju prejšnji teden o tem že razpravljali in
               odločili. Po dogovoru in po teh utemeljitvah ni potrebno soglasje. Gospod Jože
               Tanko.</p>
            </sp>
            <sp xml:id="SDT5-KKPD-Redna-122-2011-11-02.sp34">

               <speaker>JOŽE TANKO:</speaker>

               <p>Jaz mislim, da gre v tem primeru za neko posebno situacijo. Razpis je objavil
               predsednik DZ, ker takrat je že objavil odstop, 1. septembra je odstopil, 2.
               septembra je pa bil razpis objavljen za to zadevo. Jaz mislim, da imam tukaj, pa vam
               lahko tudi pokažem izpisek iz uradnega lista, sami ste ga predložili za sejo Kolegija
               in ta razpis je bil objavljen 2. septembra. To lahko pogledate in boste videli, da je
               temu tako, da se nisem nič kaj izmislil. Bi bilo prav, da se o tej zadevi pač odloča
               na drugačen način.</p>
               <p>Tukaj imam izpisek iz Uradnega lista, ki je bil objavljen 2. septembra. Predsednik DZ
               je bil gospod Gantar, ki je eden dan prej povedal, da odstopa s funkcije, se pravi,
               je opravil sicer funkcijo, ampak očitno se nekatere stvari tudi v tem primeru delajo
               drugače. Jaz bi predlagal, da speljemo regularni postopek. V tem primeru, ko se pa
               sklicujete na Ustavo, bom pa še enkrat povedal, v tem primeru ne gre za funkcionarje,
               ki jih imenuje predsednik Republike, to je pač tisto, kar bi bil 107. člen ustave, če
               bi bilo to tako in, potem v DZ ne bi šlo, ampak tukaj predsednik Republike predlaga
               DZ samo v izvolitev. V tem primeru bi moral Kolegij Predsednika DZ odločati o tem,
               ali je to zadeva, ki je nujna ali ni, ne pa, da je to avtomatizem, v tem je bistvo
               razprave. Jaz mislim, da je treba o tem odločati, tako kot smo se dogovorili s temi
               pravili in da je to odstop od tega, izigravanje tega dogovora. Hvala lepa.</p>
            </sp>
            <sp xml:id="SDT5-KKPD-Redna-122-2011-11-02.sp35">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Tanko, jaz mislim, da smo tukaj s strani tako Zakonodajno-pravne
               službe kot strokovnih služb DZ utemeljili, zakaj je prišlo do tega tolmačenja in kako
               so bili vpeljani postopki do sedaj. K besedi se je prijavil še gospod Dušan
               Kumer.</p>
            </sp>
            <sp xml:id="SDT5-KKPD-Redna-122-2011-11-02.sp36">

               <speaker>DUŠAN KUMER:</speaker>

               <p>Hvala lepa za besedo, gospod predsednik. Jaz seveda menim, da ne gre za odstop od
               dogovora, ki smo ga sprejeli in to mislim, da kar dolgo časa smo sedeli skupaj, da
               smo ta dogovor sprejeli. Tudi ne gre za izigravanje tega dogovora. Zgodilo se je, da
               je 4. točka, ki je zapisana v tem dogovoru povsem jasna. <stage type="mag"/> <stage>(nadaljevanje)</stage> Gre za zakon, ki je točno določil v prehodnih
               določbah datum, to je 17. november, ko morajo trije elektorji, to je tožilstvo, to je
               Državni zbor in mislim, da enega predlaga Vlada, na isti dan, seveda, imenovati
               oziroma izvoliti. Nas zavezuje zakon, da seveda to storimo do takrat, ne glede na to,
               da imamo 4. decembra predčasne volitve, to kar se je zgodilo. Jaz mislim, še enkrat,
               dobro je, da Državni zbor kot zakonodajno telo v državi funkcionira normalno naprej,
               ne glede na to, da so predčasne volitve. Do sedaj smo to normalno izpeljali, in jaz
               mislim, da bomo tudi do 4. decembra to normalno izpeljali. Zato predlagam, da se pač
               držimo tega dogovora in mislim, da smo prejšnjikrat sprejeli pravo solucijo in
               odločitev.</p>
            </sp>
            <sp xml:id="SDT5-KKPD-Redna-122-2011-11-02.sp37">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod dr. Pavel Gantar.</p>
            </sp>
            <sp xml:id="SDT5-KKPD-Redna-122-2011-11-02.sp38">

               <speaker>DR. PAVEL GANTAR:</speaker>

               <p>Gospod predsednik, jaz bi rad zavrnil to interpretacijo, da je mogoče treba to zadevo
               ne obravnavati tudi zaradi tega, ker jo je podpisal prejšnji predsednik Državnega
               zbora, ki je 2. septembra odstopil. Zelo jasno bi rad povedal, da je odstop začel
               veljati z aktom seznanitve na plenarni seji Državnega zbora, sicer pa sem svoj odstop
               napovedal že v sredini julija. Nesmiselno je postavljati podvprašanje kakršnekoli
               podpis ali odločitve predsednika Državnega zbora do akta seznanitve, potem naprej se
               pa ni mogel podpisati niti v spominsko knjigo, če že hočete. Tu so stvari povsem
               jasne. Lahko bi rekel, da najino trajno prijateljstvo z gospodom Tankom bi se lahko
               razvijalo na drugačen način, ne pa s .../Nerazumljivo./ popolnoma legitimnih in
               veljavnih sklepov, ki so bili podpisani pred aktom seznanitve Državnega zbora z
               odstopom prejšnjega predsednika Državnega zbora. Hvala lepa.</p>
            </sp>
            <sp xml:id="SDT5-KKPD-Redna-122-2011-11-02.sp39">

               <speaker>PREDSEDNIK LJUBO GERMIČ:</speaker>

               <p>Hvala lepa. Dovolite mi, da na podlagi te razprave lahko rečemo, da postopki, ki so
               bili peljani in jih je treba skladno z zakonom in dejanji, ki so bili narejeni,
               izpeljati na dan, ko je razpis točno določil dan volitev. In menimo, da smo na to
               vezani. Hkrati pa menim, da smo tudi korektno spoštovali dogovor in sprejeli
               odločitve, da dvotretjinsko o tem na Kolegiju ni bilo potrebno glasovati. To je moje
               pojasnilo v zvezi z ravnanji in spoštovanjem dogovora, ki smo ga sprejeli za
               delovanje Državnega zbora v času razpusta.</p>
               <p>Spoštovani kolegi, s tem zaključujem točko razno, torej 2. točko današnjega dnevnega
               reda na današnjem Kolegiju.</p>
               <p>S tem zaključujem tudi sejo Kolegija in vam želim naprej lep dan. Hvala lepa.</p>
               <stage>(Seja je bila končana 2. novembra 2011 ob 12.47.)</stage>
            </sp>
         </div>
      </body>
   </text>
</TEI>

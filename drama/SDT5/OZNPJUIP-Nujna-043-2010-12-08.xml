<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Nujna-043-2010-12-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B815653E163B0442C12577EB004C4FB4</idno>
               <idno type="custom" subtype="day">46085F816F05468BC12577F40041FCAB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=46085F816F05468BC12577F40041FCAB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-043-2010-12-08.OZNPJUIP" n="043">
               <name>Nujna</name>
               <date when="2010-12-08"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-043-2010-12-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-043-2010-12-08.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">43. nujna seja</stage>
            <stage type="date">(8. december 2010)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 10.00.</stage>


            <sp xml:id="SDT5-OZNPJUIP-Nujna-043-2010-12-08.sp1">

               <speaker>PREDSEDNIK DR. VINKO GORENAK:</speaker>

               <p>Dobro jutro. Vse vas lepo pozdravljam.</p>
               <p>Pričenjamo 43. nujno sejo Odbora za notranjo politiko, javno upravo in
               pravosodje.</p>
               <p>Obveščam vas glede odsotnosti. Odsoten je gospod Žnidaršič. Imam opravičilo, gospa
               Irgl tudi, gospod Klasinčevo, pa mislim, da nadomešča mag. Majda Potrata. Drugih
               obvestil za zdaj nimam. 6. decembra ste sprejeli tudi razširitev dnevnega reda, in
               sicer z 2. točko - gre za obravnavo razdelitve sredstev, namenjenih financiranju
               političnih strank. Gradivo ste prav tako sprejeli. Na podlagi smiselne uporabe
               desetega odstavka 64. člena razprava o širitvi ni mogoča, lahko pa izrazijo stališča
               predstavniki poslanskih skupin. Želi kdo? <stage>(Ne vidim.)</stage> Ugotavljam, da ni stališč in
               zato moramo opraviti glasovanje o širitvi dnevnega reda. Ali smo sklepčni? Gospod
               Pukšič imate pooblastilo, ker potem vas lahko štejem, kot poslanca z glasovalno
               pravico. Nismo sklepčni, zato prosim.</p>
               <p>Ugotavljam, da gospoda Kresa nadomešča gospod Pukšič, ker smo sklepčni, lahko
               preidemo na glasovanje o razširitvi dnevnega reda. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Dnevni red je torej razširjen z omenjeno točko dnevnega reda.</p>
               <p>Prehajam na <title>1. TOČKO DNEVNEGA REDA - TO JE OBRAVNAVA ZAHTEVE DRŽAVNEGA SVETA, DA
                  DRŽAVNI ZBOR PONOVNO ODLOČI O ZAKONU O SPREMEMBAH IN DOPOLNITVAH ZAKONA O
                  ZEMLJIŠKI KNJIGI.</title> Gradiva, ki jih imate so zahteva Državnega sveta, Mnenje
               Zakonodajno-pravne službe, mnenje Vlade Republike Slovenije. Na sejo smo vabili
               predstavnika Državnega sveta, ki je zahtevo podal, ministra za pravosodje gospoda
               Zalarja, Zakonodajno-pravno službo. Obveščam vas torej, da je Državni svet na 26.
               seji, 29. 11. 2010, ob obravnavi navedenega zakona na podlagi tretje alineje prvega
               odstavka 97. člena Ustave sprejel zahtevo, da Državni zbor ponovno odloča o zakonu o
               spremembah in dopolnitvah zakona o zemljiški knjigi. Zahteva Državnega sveta je bila
               odboru posredovanja v mnenje na podlagi 147. člena Poslovnika. Uvodna beseda pripada
               državnemu svetniku gospodu Vnučcu. Prosim.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp2">

               <speaker>BOGOMIR VNUČEC:</speaker>

               <p>Hvala lepa. Državni svet je na svoji 26. izredni seji, dne 29. 11. 2010, sprejel
               zahtevo, da Državni zbor ponovno odloča o zakonu o spremembah...</p>
            </sp>
            <sp xml:id="SDT5-OZNPJUIP-Nujna-043-2010-12-08.sp3">

               <speaker>PREDSEDNIK DR. VINKO GORENAK:</speaker>

               <p>Samo malo gospod Vnučec. jaz prosim poslance, da poslušamo, ker drugače po moje
               govori predstavnik Državnega sveta sam sebi. Vem, da ga vi dobro slišite, gospod
               Anderlič, vendar jaz ga ne slišim, ker sem malo bolj oddaljen od njega, zaradi
               klepetanja poslancev. Prosim, gospod Vnučec.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp4">

               <speaker>BOGOMIR VNUČEC:</speaker>

               <p>In sprejel zahtevo, da Državni zbor ponovno odloča o tem zakonu. Na kratko. Menimo,
               da zakon korenito spreminja način in postopek vpisa pravic in pravnih dejstev v
               zemljiško knjigo, ki je javna knjiga in glede na sam postopek, gre pa za čisto nov
               zakon. Ne bom zdaj tukaj ponavljal o tem, da gre to na račun notarjev in da so občine
               na slabšem, ker so doslej imele pravico vpisa in same vpisovati te zadeve, zato so
               tudi porabila določena finančna sredstva, tako za izobrazbo obstoječih uslužbencev
               oziroma zaposlitve novih. Menimo pa, da so pa še druge pomanjkljivosti <stage type="mag"/><stage>(nadaljevanje)</stage> in sicer prvič, pomanjkanje širše
               javne razprave, strokovna javnost je imela zgolj omejene možnosti dajanja pripomb,
               izvajalci, zlasti notarji niso bili povprašani ali so tehnično in kadrovsko sposobni
               prevzeti naloge, ki jih prinaša nov zakon. Potem projekt je bil že v štartu, je bila
               naročena izdelava računalniškega programa po neki zamisli, mislim, da je bil naročnik
               projekta Vrhovno sodišče, če sem prav obveščen. Predlagatelj pa je zakon prilagodil
               izdelanemu programu, ne da bi v praksi, je bil ta program preizkušen, običajno je, da
               na osnovi neke prakse se potem izdela računalniški program, ki ima osnovo v smernici
               in pa kasneje v zakonu. Sam zakon sicer pospešuje postopek vpisa pravic in pravnih
               dejstev v zemljiško knjigo, ne odpravlja pa starih grehov. Torej ne odpravlja
               vknjižb, zaradi katerih se statistično prikazujejo sodni zaostanki. Te spremembe bo
               potrebno še vedno vpisati v zemljiško knjigo po sedaj veljavnih predpisih. Velikokrat
               bolj torej ročno, ne elektronsko.</p>
               <p>Tudi Državni svet meni, da bo zakon o temeljih omajal pravno varnost in zaupanje v
               zemljiško knjigo, saj se izvorne listine ne hranijo več v zbirki listin na sodišču,
               pa tudi pri notarju ne, saj se predlagatelju po končanem postopku vrnejo, postopek
               vknjižbe, pa naj bi po zagotovilu ministra trajal približno štiri dni. Zbirka listin
               se vodi pri sodišču le v elektronski obliki, ki nima tako rekoč nobene dokazne
               vrednosti. Prav tako zakon ne odpravlja neusklajenosti med katastrom in zemljiško
               knjigo, torej med dvema javnima knjigama, kar se je pokazalo, kot velika težava sedaj
               pri nacionalnem vrednotenju nepremičnin, saj se ena tretjina ugovorov na GURS<stage>(?)</stage>
               nanaša na lastništvo oziroma je povezana z lastništvom teh nepremičnin. Pri tako
               zastavljenem projektu ni jasno, zakaj celotnega vpisa pravic in pravnih dejstev v
               knjigo ne izvršujejo elektronsko kar notarji, ki izvršujejo javna pooblastila in
               imajo praviloma višjo strokovno izobrazbo, kakor v zakonu predvideni sodniški
               pomočniki in zakaj se notarski zbornici ne naloži, da vodi izvorno zbirko listin, ki
               je osnova za vknjižbo pravic in pravnih dejstev v zemljiško knjigo. Glede na vse
               navedeno, za sprejem oziroma potrditev tega zakona menimo, da ni nobene potrebe,
               čeprav prinaša tudi dobre rešitve, koristneje bi bilo počakati in sprejeti zakon o
               enotni evidenci nepremičnin oziroma združiti kataster in zemljiško knjigo v enotno
               javno knjigo. Hvala.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp5">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospoda Gumzarja nadomešča gospod Tone Anderlič. Beseda pa pripada dr.
               Divjaku, Zakonodajno-pravna služba.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp6">

               <speaker>DR. SAMO DIVJAK:</speaker>

               <p>Hvala lepa, gospod predsednik. Lep pozdrav vsem prisotnim. Naše pisno mnenje ste
               dobili. Predstavnik Državnega sveta je sedaj malce širše pojasnil razloge, ki so
               vodili Državni svet k sprejeti odločitvi. Iz zahteve Državnega sveta, ki smo jo v
               okviru naše službe obravnavali izhajata predvsem dva glavna razloga, zaradi katerih
               se je Državni svet odločil dati veto in sicer prvo stališče, da bi bilo potrebno dati
               vsakomur, ki izkaže pravni interes pravico, da sam neposredno predlaga vknjižbo v
               zemljiško knjigo. In drug očitek ali razlog pa leži, tiči v oceni, da bodo zaradi teh
               predlaganih sprememb, zaradi tega predlaganega zakona zadeve postale dražje. Ti
               razlogi, o katerih sem sedaj govoril so bili znani že takrat, ko je to delovno telo,
               pa tudi Državni zbor obravnaval predlog zakona. Zakonodajno-pravna služba je že ob
               obravnavi predloga opozorila na potrebo, da se dodatno argumentirajo razlogi, zaradi
               katerih naj bi se v bodoče zemljiškoknjižni predlogi vlagali praktično predvsem preko
               notarjev, deloma pa tudi preko odvetnikov oziroma pravobranilcev. Ob takratni
               obravnavi je predstavnik predlagatelja, kot bistven razlog za tako zožanje izpostavil
               pravzaprav namen oziroma voljo, da se zagotovi verodostojnost pretvorbe listine iz
               pisne oblike v elektronsko obliko in ocena predlagatelja je takrat bila, da take
               spremembe, kot so sedaj v tem zakonu to lahko zagotavljajo, da bi pa širše uvajanje
               teh možnosti vlaganja zemljiškoknjižnih predlogov, to ne omogočalo. To oceno je
               Državni zbor sprejel, pred tem pa tudi to matično delovno telo. <stage type="mag"/><stage>(nadaljevanje)</stage> Sedaj gre za ponovno oceno o tem ali so ti
               razlogi, ki jih je predlagatelj takrat navedel prepričljivi ali ne, gre torej za vašo
               oceno, spoštovane poslanke in poslanci, ali so vas v dovoljšni meri prepričali glede
               razlogov, zakaj je potrebno bom rekel, zožati možnosti za vlaganje zemljiškoknjižnih
               predlogov. Glede drugega očitka, ki se nanaša pravzaprav na dražji postopek, na
               dražje, na posledice, je seveda izključno na predlagatelju, da utemelji in odgovori
               na te očitke, ali bo res zaradi teh predlaganih sprememb prišlo do podražitve za
               posameznike, pa tudi za pravne osebe.</p>
               <p>V zvezi z očitki, ki so bili dani ali pomisleki, ki so bili dani glede hrambe listin,
               smo v našem mnenju opozorili na določbo, po kateri je ta hramba pri notarju
               pravzaprav vezana na določen čas, po pravnomočnem zaključenem postopku naj bi se te
               listine vrnile. Opozorili smo tudi še na eno stvar, in sicer na spremenjeni 194.
               člen, ki določa, kaj vsebuje ta informatizirana zbirka listin in pa določbo o tem
               členu, ki daje tej listini enako moč, kot izvorna listina.</p>
               <p>Rad bi na koncu pravzaprav še na eno stvar opozoril, morda bi tukaj pravzaprav
               predstavnik predlagatelja svoje povedal, 93. člen predloga zakona oziroma sedaj po
               novem bo to 92. člen omogočajo v prehodnem obdobju še vlaganje zemljiškoknjižnih
               predlogov glede pridobitve lastninske pravice predlagateljem. Ti lahko neposredno v
               svojo korist vlagajo. Morda bi bilo prav, da se tukaj pove, na koga se to nanaša ali
               so to, da ne bo nekdo mislil, da so to samo fizične osebe, pač pa, da gre tukaj za
               predlagatelje, ki lahko v tem obdobju vlagajo neposredno, seveda, samo, če gre za
               pridobitev lastninske pravice v njihovo korist. Delno je tukaj tudi rešitev za
               pomisleke, ki so jih imele nekatere pravne osebe po naši osebi. Hvala lepa, gospod
               predsednik.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp7">

               <speaker>PREDSEDNIK DR. VINKO GORENAK:</speaker>

               <p>Hvala lepa. Dr. Verliča nadomešča poslanka Alenka Jeraj. Beseda pa pripada vladi,
               verjetno ministru. Izvolite.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp8">

               <speaker>ALEŠ ZALAR:</speaker>

               <p>Hvala lepa, gospod predsednik. Najprej moram reči, da me nekoliko preseneča
               razširjena argumentacija predstavnika Državnega sveta o razlogih za izglasovan veto,
               kajti mnogi od tistih, ki so bili danes navedeni ne na komisiji Državnega sveta, ne
               na plenarnem zasedanju sploh ni bilo govora. Tam sem bil, tam je bil tudi državni
               sekretar. Bom pa kljub temu odgovoril na nekatere od teh novih pomislekov. Vam pa
               seveda prepuščam oceno ali je to v skladu s poslovnikom in zakonom.</p>
               <p>Novela zakona o zemljiški knjigi spreminja način vpisa stvarnih pravic na
               nepremičninah v zemljiško knjigo. Zaradi tega, ker uvaja popolno informacijsko
               podporo temu postopku in v tem seveda gre za pomembno spremembo. Naš pravosodni
               sistem želimo postopoma modernizirati po vzoru tistih držav, ki so na tem področju že
               precej pred nami. Naš končni cilj je tako imenovani e-spis v vseh postopkih, ne samo
               v zemljiškoknjižnih, ne samo v registrskih, ne samo v stečajnih, tam, kjer zdaj take
               postopke že imamo. Ampak v klasičnih postopkih, v kazenskih, v civilnih, v
               nepravdnih. To je naš končni cilj. V zvezi s tem je že prejšnja vlada zastavila
               projekt e-pravosodje, ki ga ta vlada nadaljuje, jaz mislim, da uspešno. Eden od
               korakov v smeri te popolne modernizacije našega pravosodja, tukaj ne gre samo za
               sodišča, gre tudi za tožilstva, gre za pravobranilstvo, gre tudi za Ustavno sodišče.
               Eden od teh komponent te modernizacije je tudi elektronsko poslovanje zemljiške
               knjige. Zemljiška knjiga že danes v določeni meri posluje elektronsko in tista dodana
               vrednost tega zakona, ki jo prinaša po naši oceni je v tem, da se zdaj ta postopek
               elektronskega poslovanja razširi na celoten postopek od začetka do konca. <stage type="mag"/> <stage>(nadaljevanje)</stage> In to pomeni, da je potrebno
               urediti vprašanje pooblastil in odgovornosti predlagateljev zemljiškoknjižnih
               predlogov. In tu pridemo do prvega vprašanja, ki je bilo med drugim tudi
               izpostavljeno s strani Državnega sveta, vprašanje omejevanja tako imenovane
               postulacijske sposobnosti. Glede na to, da naj bi po novem zemljiškoknjižne predloge
               lahko vlagali notarji, državni pravobranilci, občinski pravobranilci, pa tudi
               posamezniki. Tu se sedaj navezujem na misel predstavnika Zakonodajno-pravne službe v
               okviru tega, namreč ne gre samo za fizične osebe, gre tudi za pravne osebe, ki bodo
               seveda lahko vlagale te zemljiškoknjižne predloge v prehodnem obdobju treh let
               neposredno, torej ne preko notarjev. To je bila ena od sprememb do katerih smo prišli
               skupaj po posvetovanju v Državnem zboru, na osnovi katerega je potem bil oblikovan
               ustrezen amandma. Želimo torej izvesti tako imenovan mehak prehod na ta popoln sistem
               elektronskega poslovanja. V tem delu sledimo točno tistemu, na kar je prej opozoril
               predstavnik Državnega sveta, da naj se na nek način omogoči enostavnejši prehod v
               smislu možnega testiranja. Na ta način bomo pravzaprav testirali to, kar se sicer v
               praksi že dogaja. In sicer, da vedno manj posameznikov, fizičnih in pravnih oseb,
               samostojno vlaga zemljiškoknjižne predloge in da jih vedno več že danes vlaga preko
               notarjev, odvetnikov.</p>
               <p>Naj vam pojasnim kakšno je trenutno stanje. Trenutno slovenska sodišča prejmejo letno
               približno 200.000 zemljiškoknjižnih predlogov. Od teh 200.000 zemljiškoknjižnih
               predlogov jih približno 30% pride neposredno s sodišč samih in se ti postopki torej
               izvedejo po uradni dolžnosti. Gre za zapuščinske postopek in še vrsto drugih
               postopkov. Torej, kar ena tretjina vseh zemljiškoknjižnih zadev pravzaprav že tako
               ali tako, in danes in po tem zakonu, ki ga sedaj obravnavamo ne bo nič drugače, torej
               tudi jutri ne, tečejo po uradni dolžnosti. In tu ni nobenih sprememb. Potem je pa v
               preostalem deležu približno 60.000 predlogov letno, ki jih že danes vložijo notarji.
               Ostale pa vložijo ali odvetniki, ali nepremičninski posredniki, v manjši meri pa tudi
               posamezniki, torej fizične osebe, državljanke in državljani.</p>
               <p>Ko smo se ukvarjali z vprašanjem komu sedaj lahko omogočimo ta dostop do oblikovanja
               in vložitve zemljiškoknjižnega predloga, ob tem, da pa ne bi žrtvovali pravne
               varnosti, ki je seveda tukaj temeljno načelo, ki ga zasledujemo, smo ugotovili, da ni
               druge možnosti kot da to pooblastilo podelimo samo tistim, ki izvršujejo javna
               pooblastila. Javna pooblastila pa izvršujejo notarji, izvršujejo jih državni
               pravobranilci, izvršujejo jih tudi občinski pravobranilci. Tu smo spet šli nasproti
               predlogom, ki so prihajali tako iz Državnega sveta, kot iz Državnega zbora in ki so
               jih zlasti izražale občine oziroma njihovi župani in drugi predstavniki, da bi se jim
               vendarle glede na obseg poslovanja v zemljiškoknjižnih zadevah omogočilo neposredno
               vlaganje zemljiškoknjižnih predlogov. Torej, če se bo posamezna občina ali več občin,
               kar zakon omogoča, skupaj odločilo, da imenuje občinskega pravobranilca, ki ni nič
               drugega kot pravnik z opravljenim pravniškim državnim izpitom, potem bo ta oseba v
               okviru izvrševanja javni pooblastil lahko neposredno vlagala tudi zemljiškoknjižne
               predloge. Sicer pa se bodo občine tako, kot se že doslej, vsaj po podatkih, ki so nam
               jih posredovali župani sami, zlasti to velja za manjše slovenske občine, posluževali
               notarjev.</p>
               <p>Ko gre za vprašanje, kako je prišlo do nastanka tega zakona, sem že v prejšnjih
               razpravah opozoril, da smo tokrat pristopili k pripravi tega predpisa tako, da bi bil
               lahko uveljavljen nemudoma <stage type="mag"/> <stage>(nadaljevanje)</stage> po
               tem, ko se izteče rok za tako imenovan vacatio legis, kar pomeni, da ne potrebujemo
               nobenega obdobja posebnih priprav, ampak od trenutka, ko zakon stopi v veljavo, se ta
               sistem v polni meri uveljavi. To pa pomeni, da smo pred tem seveda pripravili
               ustrezne računalniške programe. Tukaj nismo odkrivali prav veliko tople vode. To pa
               zato ne, ker smo imeli podoben uspešen projekt, ki je že nekaj časa zaključen in
               dobro funkcionira, v zvezi s poslovanjem sodnega registra. Tam se je pokazalo, da je
               točno ta pristop popolne informacijske podpore v celoti odpravil vse sodne zaostanke
               in jih v sodnem registru danes ni več. In isto želimo doseči tudi v zemljiških
               knjigah. Zato smo to predhodno testiranje opravili že na nekem drugem področju, ki pa
               poteka po zelo podobnih principih. Zemljiške knjige danes še imajo sodne zaostanke,
               zlasti zemljiške knjige v večjih mestih Ljubljana, Maribor. Povprečen čas za rešitev
               zemljiškoknjižnega predloga, torej za izdajo sklepa s strani sodišča v Sloveniji je
               nekje okoli meseca in pol do dva, približno. Zelo različno od sodišča do sodišča.</p>
               <p>Tisto, kar želimo doseči s to spremembo je, da bo povprečni čas reševanja
               zemljiškoknjižnih zadev 4 dni. Torej, gre za občutno skrajšanje časa, ki bi ga
               sodišče potrebovalo za izdajo sklepa o popolnem zemljiškoknjižnem predlogu. Menimo,
               da je to pomemben prispevek k varnosti v pravnem prometu. Ne smemo namreč pozabiti,
               da tukaj govorimo o varstvu ene izmed temeljnih človekovih pravic po naši ustavi, ki
               jo zagotavlja vsaka demokratična država poleg pravice do osebne varnosti, tudi
               pravica do lastnine. In to pravico posameznik pridobi z vpisom v zemljiško knjigo. Ne
               pridobi jo niti s sklenitvijo pogodbe, niti z overitvijo podpisa pri notarju ali za
               sestavo notarskega zapisa. Pridobi jo šele z vpisom v zemljiško knjigo. In zato je
               tako pomembno, da ta čas, ki preteče od sklenitve pogodbe, njene overovitve, potem
               predložitve ustreznemu davčnemu organu zaradi odmere davka, pa do izdaja sklepa o
               vpisu lastninske pravice tako kratek. Zakaj je to tako pomembno, se je morda najbolj
               pokazalo prav ob zadnji težavi, ki je nastala z izdajo odločb s strani Geodetske
               uprave, tudi to je omenil predstavnik Državnega sveta, neusklajenost med katastrom in
               zemljiško knjigo. Namreč, tam se je pokazalo to, da so ljudje enostavno premalo
               disciplinirani pri tem, da bi zagotovili vpis svojih stvarnih pravic na nepremičninah
               v zemljiško knjigo. In zato se je prav na podlagi te izkušnje izrazito povečal naval
               na zemljiške knjige, kjer sedaj ljudje množično urejajo svoje stanje v zvezi s
               stvarnimi pravicami na nepremičninah.</p>
               <p>Ko gre za vprašanje arhivov oziroma hrambe, tudi to vprašanje je bilo izpostavljeno v
               okviru razprave na Državnem svetu in Državnem zboru. In mislim, da smo prepričljivo
               pojasnili, da odslej po tem novem zakonu ni res, da izvornih listin ne hranijo več
               sodišča. Še naprej jih hranijo sodišča. Še več, hrani jih samo eno sodišče. Hrani jih
               Vrhovno sodišče Republike Slovenije. Za razliko od danes, ko jih hrani 66 sodišč.
               Seveda pa je to zbirka, ki bi po novem vključevala tako imenovane skenirane
               dokumente, ki postanejo s tem avtentični. In ravno zato, da zavarujemo ta proces
               avtentičnosti teh izvornih listin je nujno, da je predlagatelj samo nekdo, ki
               izvršuje javna pooblastila. Če bi mi to odprli kot možnost vsem ljudem, komurkoli,
               potem bi zanesljivo tu prišlo do večjih zlorab v sistemu. Tega pa si v pravnem
               prometu z nepremičninami nobena urejena država ne more privoščiti. Tu je ta "catch
               22" omejevanja postulacijske sposobnosti. <stage type="mag"/><stage>(nadaljevanje)</stage> Listine se torej hranijo, hranijo se trajno in v okviru
               Vrhovnega sodišča. Tisto, kar je danes original, torej, papir, po tem zakonu ne bo
               več original. In tisto, kar je original, kar se danes deloma hrani na sodiščih, ne pa
               v celoti, kajti že danes lahko stranka in to v praksi stranke tudi počnejo, kadarkoli
               zahteva od sodišča, da mu vrne original ni torej res, da danes sodišča hranijo vse
               originale, ki podpirajo trenutna stanja v Zemljiški knjigi, ker imajo že danes ljudje
               to možnost in to dejansko možnost tudi izkoriščajo. Torej, iz tega vidika, iz vidika
               hrambe listin bo pravzaprav novi sistem dosti bolj popoln, ker ta bo vseboval čisto
               vse originale, ki bodo sedaj postali v informatizirani obliki. Notar bo torej papir v
               obliki pogodbe, ki bo podlaga za predlog za vpis hranil samo toliko časa, dokler nebo
               sklep sodišča o vpisu lastninske pravice oziroma stvarne pravice na nepremičnini
               pravnomočen. Od tega trenutka naprej ni več nobene potrebe, da se ta listina še hrani
               pri notarju in notar za to strankam te listine vrača.</p>
               <p>Sedaj, ko pridemo še do zadnjega pomisleka, ki je nekako doživel največjo
               publiciteto, to je vprašanje stroškov. Ta predlog zakona je podprt še z dvema
               predpisoma, oba se ukvarjata z vprašanji zniževanja stroškov, za stranke v zemljiško
               knjižnih postopkih in zniževanja stroškov za državni proračun nasploh, zaradi nižjih
               materialnih stroškov sodišč. Tako da bo recimo, odslej vsak posameznik, tudi če bo
               šel k notarju, ni nujno, da bo šel sam na sodišče, tudi če bo šel k notarju, plačal
               manj za to storitev kot plača danes, če to stori sam. Vsak posameznik ne glede na
               vrednost nepremičnine in če vam to podprem s plastičnim podatkom. Predstavljajte si,
               da stranka kupi travnik v vrednosti 2000 evrov, veste koliko bo plačala notarju za
               to, 6 evrov. Predstavljajte si, da bo stranka kupila garsonjero v vrednosti 100 tisoč
               evrov, veste koliko plača notarju za to 44 evrov. Mi smo drastično znižali in
               notarsko tarifo in sodno takso, naredili ta sistem bistveno cenovno dostopnejši.</p>
               <p>In še. Ko polegamo tiste ljudi, ki si težko privoščijo kakršenkoli strošek v zvezi s
               stvarnimi pravicami na svojih nepremičninah. Ko gre za ljudi iz socialnega obrobja je
               ta DZ pred tednom dni sprejel Zakon o sodnih taksah oziroma njegovo novelo, ki
               uveljavlja avtomatično oprostitev plačila vseh sodnih taks za vsakogar, ki prejme
               odločbo države o denarni socialni pomoči. Skratka, mi smo res dramatično znižali te
               stroške, pa to še ni konec. Še eden strošek smo znižali. Danes, če vi hočete
               vpogledati stanje v zemljiško knjigo morate plačati, ne veliko, mislim da 2 evra. Po
               tem zakonu ne bo potrebno nič več plačati, vpogled bo brezplačen.</p>
               <p>Sodišča imajo velike stroške v zvezi s poštnino, to je eden glavnih problemov
               proračunov sodišča nasploh. In, če upoštevate, da sodišča letno prejmejo 200 tisoč
               zemljiškoknjižnih predlogov in da izdaja še bistveno več zemljiškoknjižnih sklepov,
               zaradi tega, ker morajo marsikateri predloga vračati v popravo, ker ni popoln, so ti
               stroški za poštnino v zemljiškoknjižnih zadevah izjemno visoki. Mi znižujemo to
               materialni strošek sodišč za štirikrat, zato ker je to poslovanje odslej, po tem
               zakonu elektronsko. Tako da v nobenem primeru ne gre za dražje storitve, za nikogar,
               ne za konkretno stranko v zemljiškoknjižnem postopku in ne za povprečnega slovenskega
               davkoplačevalca, katerega prispevek <stage type="mag"/><stage>(nadaljevanje)</stage> seveda gre tudi v državni proračun. In, zaradi tega v Vladi
               menimo, da ni nobenih razlogov, da se tega zakona o ponovnem odločanju državnega
               zbora ne podpre. Ravno nasprotno, menimo, da bo velika škoda storjena državljanom, če
               se to ne bo zgodilo. Ker to pomeni, da potem storitve zemljiškoknjižnih postopkov ne
               bodo hitrejše kot so danes, ne bodo cenejše kot so danes in tudi pravna varnost ne bo
               tako visoka kot bi lahko bila. Hvala.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp9">

               <speaker>PREDSEDNIK DR. VINKO GORENAK:</speaker>

               <p>Hvala vam. Odpiramo razpravo. Prvi se je prijavil gospod Pukšič.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp10">

               <speaker>FRANC PUKŠIČ:</speaker>

               <p>Hvala za besedo. Kolegice in kolegi. Minister s sodelavci.</p>
               <p>Jaz sem zelo dobro poslušal in če bi temu bilo pač vse tako, potem ne vem, zakaj
               nasprotuje spremembi tega zakona tako tudi Gospodarska zbornica, Združenje občine,
               posamezne občine in težko je, potem, bom rekel, na ta način vam verjeti, kaj vse in
               dobrega prinaša, če je pa v sistemu toliko tega nasprotovanja. Tudi DS ni kar tako,
               ampak vendarle je sprejel veto na ta zakon, tudi razprave v DZ je bilo veliko okoli
               tega in pomislekov okoli nekaterih zadev, predvsem okoli, tako imenovane, "ene
               pameti".</p>
               <p>Vi niste dali podatka, ali so bile in v kakšni meri torej zlorabljena zemljiška
               knjiga, ko je odprta, ko lahko zemljiškoknjižni predlog pripravi kdorkoli, državljan
               in državljanke. Seveda, ne vem, papir več ne bo original, bo elektronska oblika
               original. Ali je to res, na dolgi rok, sigurno, namreč tehnika je le tehnika?
               Kakorkoli naj se obračamo, naj se kdaj karkoli zgodi, kaj bo pa potem ostalo? Papir
               je ostal, če ne tako, se je prepisal, če je bil v fazi uničitve.</p>
               <p>Vi pravite, da v predhodnih odločbah tri leta je tako imenovani mehek prehod. Potem
               očitno nekaj, vendarle ni v redu, oziroma, če dajte tri leta možnost tega prehoda,
               potem bi bilo verjetno boljše sugestijo, mnenje, predlog tako Gospodarske zbornice
               kot opozicije kot Združenja občin, posameznih občin, itd., vendarle upošteva. Tudi
               bom rekel ta odnos, ki je zapisan v tem zakonu v zvezi s tem, da bo za državo skrbel
               državno pravobranilstvo, za občine pa karkoli, ali notarji, ali tako kot ste rekli,
               da bodo skupaj občine imele nekega občinskega pravobranilca ali podobnega. Sedaj so
               lokalne skupnosti, ja, saj je res, nekatere preko notarjev, odvetnikov, nekatere pa
               same. Od številk, ki ste jih povedali 260 tisoč, torej, eno tretjino notarji, eno
               tretjino ali pa nekaj nad eno tretjino, mogoče celo 40% je ostalo tako individualno
               kot seveda tudi lokalnim skupnostim.</p>
               <p>Mi smo v Slovenski ljudski stranki ob stališču vse to, o čemer govorim, tudi
               opozorili. Nič od tega ni bilo upoštevano in v nadaljevanju oziroma pri glasovanju
               veta danes v Slovenski ljudski stranki ne bomo podprli zakona, tako da <stage type="mag"/> <stage>(nadaljevanje)</stage> bomo ostali pri istem kot smo
               bili. Je pa ob tem sistemu elektronskega poslovanja in tako dalje vseskozi vedno
               težje, bi rekel, naši vladi verjeti kakorkoli, ker se stvari lomijo po celi črti.
               Danes slovenske občine ne dobijo iz proračuna denarja za projekte, ki so narejeni,
               končani, ne evropskega denarja, ne po 23. členu, nič ne dobijo, ker je Ministrstvo za
               finance vse skupaj blokiralo... občini ne vedo, sploh ne vedo kako bodo zaključile
               leto, kako z zaključnimi računi oziroma z zaključni računi z rebalansi proračunov za
               2010 in tako dalje. Kako nastavljati proračune za 2011 in 2012. Tu gre za velike
               zadeve. Torej, vse to bo tudi sprememba zakonodaje na zemljiški knjigi potegnila
               dodatne probleme s sabo. Jaz mislim, da je za upoštevati predlog Državnega sveta
               okoli tega in stvari potem poenotiti. Torej, generalno, ne parcialno vsake stvari
               posebej reševati tako kot je tu sedaj že praksa ti dve leti v tej vladi, ampak
               pripraviti neki paket zakonodaje, ki generalno reši. Jaz verjamem marsikaj mi niste
               rekel in jaz bi bil vesel, da bi tako bilo, vendar iz prakse se to ne kaže.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp11">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospo Irglovo nadomešča gospod Zorn. Beseda gre gospodu Jerovšku.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp12">

               <speaker>JOŽEF JEROVŠEK:</speaker>

               <p>Hvala lepa. Spoštovani! Danes bomo tukaj in potem še na plenumu ponovno odločali o
               uveljaviti tega zakona, ki ga je pripravilo Ministrstvo za pravosodje. Pri tem je
               treba reči, da verjetno vsi ugotavljamo, da nismo proti razvoju in napredku in
               modernizaciji, informatizaciji zemljiške knjige, smo za elektronsko poslovanje
               zemljiške knjige, smo pa tudi odločno proti rešitvam, ki jih ta zakon prinaša, ki
               izključno postolacijsko sposobnost za vlaganje zemljiško-knjižnih vložkov pripisuje
               notarjem, odvetnikom in na nekem segmentu še pravobranilstvu. In zaradi tega je to
               politični projekt. Takšne imamo izkušnje, sploh se takšni projekti dostikrat so se v
               preteklosti izrazili skozi politiko LDS, ko je določeni družbeni skupini vplivni
               namenila ekstra dobičke in zaslužke. In popolnoma jasno je, da je bil tu v
               preteklosti sklenjen nek dogovor, da se bo za takšne dodatne zaslužke, ekstra
               zaslužke omogočilo določenemu kartelu, da bo pridobil dodatnih 30 milijonov evrov
               zaslužka kot to ugotavlja Gospodarska zbornica.</p>
               <p>Politični smoter takšnega ravnanja je jasen. Ti ljudje so tudi pomembni mnenjski
               voditelji in si jih sedanja koalicija želi dolgoročno vezati nase, čeprav je tu
               naravno zavezništvo z oblastjo že tako ali tako samo po sebi umevno. Seveda pa je
               takšno stališče in takšna rešitev, da posamezniki, državljani, fizične osebe in
               pravne osebe ne bodo imele več te postolacijske sposobnosti, da se jim ne več
               priznava in te možnosti, žalitev za vse te. Jaz mislim, da <stage type="mag"/> <stage>(nadaljevanje)</stage> gredo slovenski državljani vedno zelo intenzivno in
               pravočasno v korak s spremembami na tehnološkem razvoju in Slovenci so nadpovprečno
               usposobljeni in če je Marija Terezija dala ljudem takrat možnost, ko je bila še
               velika nepismenost, da so takšne predloge sami pripravljali, jim sedaj ta Vlada
               jemlje to pravico, zmanjšuje splošno pravno kulturo, namesto, da bi Vlada pospeševala
               in stimulirala te sposobnosti poslovanja, da bi povečevala odnos do pravne kulture
               jih skuša sistematično omrtvičiti in dati možnost tem cehom in tudi nepremičninskim
               posrednikom, da se njihov položaj in pomembnost povečuje. Jaz sem proti takšnemu
               žaljenju slovenskih državljanov. Pravosodno ministrstvo bi moralo v zakonu določiti
               kaj je potreben servis sodišča oziroma zemljiške knjige, da bodo ljudje lahko
               samostojno to izvedli, nekateri bodo prišli s popolnoma izdelanim elektronskim
               predlogom, morda boljšim kot so ga sposobni nekateri notarji in odvetniki, nekateri
               bi pa lahko prišli tudi z listino, ki jo je treba transformirati v elektronsko
               obliko, saj to ni velik posel za poznavalce in jim nuditi nek servis. Nič takšnega ta
               zakon ne predvideva. Ta zakon enostavno jemlje ljudem priznavanje te opravilne
               sposobnosti. To je zelo slabo za splošno raven tehnične in pravne kulture in še
               kakšne kulture v Sloveniji in da ena vlada sistematično na tem dela zaradi političnih
               interesov, političnih koristi je nekaj nezaslišanega. Jaz sem ministra poslušal in se
               ne morem strinjati. Navidezno se bodo nekatere stvari pocenile, ampak za povprečnega
               državljana se bo podražilo, absolutno se bo podražilo, če je lahko sam naredil in ni
               imel stroška. Ampak že nekaj časa je ta politika ...<stage>/nerazumljivo./</stage>.. da so vse
               mogočni nepremičninski posredniki, da so notarji, ovo, ono, saj ta politika je skoz
               in skoz, gre v napačno smer. Te rešitve ni mogoče podpreti. In gospod minister je
               pravzaprav protestiral oziroma ime pomisleke nad tem, da ima Državni svet še dodatne
               pomisleke do te rešitve, namesto, da bi bil minister vesel, da javnost razmišlja in
               Državni zbor ima veliko pomislekov. Ampak to, kot je minister na začetku rekel, je
               delegacija Državnega sveta in Državnega zbora, češ mi smo se v koaliciji zmenili,
               naši poslanci bodo verjetno temu zvesto sledili in tako bo. Mislim, da če ima Državni
               svet tisto vlogo, ki jo tudi po Ustavi ima, torej da je predstavnik interesov je
               hvala bogu, da je skušal zaščiti interes tako občin, tako državljanov,
               davkoplačevalcev, tako drugih pravnih oseb, za katere se bo ta zadeva znatno otežila
               in podražila. In tega argumenta kako je sedaj malo ljudi, ki pridejo sami, sploh ne
               sprejemam, zato, ker je bila to zavestna politika, zato, ker se je zavestno
               prisiljevalo ljudi, da so trošili denar in šli preko nekih posrednikov, saj vsepovsod
               je od avtomobilske nalepke,<stage type="mag"/><stage>(nadaljevanje)</stage> do
               ne vem kaj ste si to zmanjševali v preteklosti. Takšnih ukrepov seveda ne morem
               sprejemati, zato je treba v tej fazi seveda ta zakon zavrniti in upam, da se bo to
               tudi zgodilo. Hvala.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp13">

               <speaker>PREDSEDNIK VINKO GORENAK:</speaker>

               <p>Hvala, gospod Majhenič.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp14">

               <speaker>SILVEN MAJHENIČ:</speaker>

               <p>Hvala za besedo.</p>
               <p>Lepo se slišijo nekatere stvari, recimo, samo gre v glavnem, po moje, za bolj
               populistične predloge, ki so prisotni v večini predlaganih zakonov. Je pa kar nekaj
               sprejemljivih zadev. Recimo, ki jih jaz sprejemam. Predvideva se, da se bodo na
               podlagi takega poslovanja zmanjšali tudi stroški, stroški vročanja, s čimer se ne
               strinja ravno strokovna javnost. Pisne vloge udeležencev bo sprejemalo eno centralno
               vložišče, seveda tukaj ne gre za vloge, ki gredo preko pooblaščenih zastopnikov. Po
               novem bodo o zemljišču zadeva vodene kot elektronski zapis, predlagatelj ocenjuje, da
               novela prinaša cenejši in hitrejši vpis in bo za končnega uporabnika zelo ugodno.
               Vpis lastninske pravice, bi naj bil za lastnika cenejši, ne glede na to, ali bo
               opravil sam ali preko notarja. Elektronski izpis bo brezplačen, tako za fizične kot
               za pravne osebe, poslovanje pa bo znatno hitrejše. To je sprejemljivo, to se lepo
               sliši. Vendar, storitve bodo po preteku predhodnega upravljale le notarji in
               odvetniki. Očitno gre za monopolizacijo, odvetnikov in notarjev, s čimer se ne
               strinja Gospodarska zbornica Slovenije, Varuhinja človekovih pravic, ki utemeljuje
               svoje stališče s tem, da zakon ne temelji na razumnih in utemeljenih razlogih pa tudi
               občine imajo drugačna stališča.</p>
               <p>Zakon ne rešuje problema monopolizacije in ozkega grla in ne vsebuje učinkov novih
               predpisov na gospodarstvo. Pri pripravi je bila premalo upoštevana stroka, ki je
               ponujala izboljšave, katere bi omogočile hitrejše vključevanje v prostor, kar je
               sigurno problem.</p>
               <p>Elektronizacija zemljiške knjige je sigurno pridobitev, vendar je potrebno še
               nekatere nejavnosti še doreči in popraviti. Kajti, prejšnji zakon, pa le ni bil tako
               slab, da bi ga bilo potrebno takoj spremeniti, zato v Slovenski nacionalni stranki
               predlaganega zakona ne moremo sprejeti.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp15">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Anderlič.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp16">

               <speaker>ANTON ANDERLIČ:</speaker>

               <p>Pričakovati je bilo tudi v nadaljevanju nasprotovanje nekaterih izboljšavam,
               spremembam na bolje, čeprav nekateri pravijo, da nimajo nič proti temu, da se stvari
               izboljšujejo in da se ureditev na posameznem področju posodablja in v tem primeru na
               področju zemljiške knjige. Sam mislim, da gre tukaj za neki nepotreben strah, da bo
               nekaj, kar bo novo, kar bo sodobneje, kar bo primerljivo tudi z nekaterimi ureditvami
               drugih držav in to je pravzaprav nekaj, kar je pri večini primerih, ko gre za
               novosti, ko gre za nekaj, kar pač navajajo tako stranke, ki rabijo to uslugo kot tudi
               tisti, ki jo izvajajo, imajo določene pomisleke, vendar vse stvari se na neki način
               uredijo, se tisti, ki to pač uporabljajo oziroma izvajajo se navadijo na izboljšave,
               na napredek kot je bilo slišati v razpravi in zato argumenti, ki govorijo o tem, da
               je treba iti nazaj, da je treba še proučiti stvari, so po mojem prepričanju,
               neutemeljeni in je mogoče pritrditi ministru, ki je danes za široko razložil ponovno
               tudi v tistem delu stvari, ki niso bile predmet razprave in argumentov na sami seji
               Državnega sveta, to je neobičajno, da se potem, ko se sprejemajo odločitve, neko
               odločitev naknadno utemeljuje, zakaj je bila tista odločitev bila dobra, ki se je
               glasovala samo, ali podpirate veto ali ne podpirate, torej, da mora državni zbor, še
               enkrat, odločati o stvari.</p>
               <p>Jaz moram reči, da v nekatere stvari nisem prepričan v argumentaciji, ko se <stage type="mag"/><stage>(nadaljevanje)</stage> pravi, da Gospodarska zbornica
               naj bi izračunala, da naj bi se letno oškodovalo subjekte, ki bi to uporabili za 30
               milijonov evrov, po podatkih, ki jih je navedel tukaj minister, gre prej za
               nasprotno, za pocenitev storitev ne pa za podražitve. Samo ta zapis, ki je v
               obrazložitvi, da po analizi Gospodarske zbornice, jaz bi to analizo resnično rad
               videl.</p>
               <p>Če je toliko prometa, da pri 100 tisoč evrih je 40 evrov to pomeni, da bi za 30
               milijonov evrov samo teh stroškov moralo biti prometa v Sloveniji neverjetno veliko.
               Tako da, preden se take stvari uporablja kot absolutni argument, bi bilo smiselno
               videti, kaj dejansko za tem stoji. Nimam razlogov, da bi verjel v teorije zarote,
               kajti danes se je spet pojavil tukaj, da je nekaj ozadij in to je bistvo, da celotni
               koncept v tej državi funkcionira po teorijah zarot in je vedno nekaj ozadij, in se
               ureja za posamezne skupine državljanov poseben status, privilegiran status, itd. Teh
               razlogov in teh argumentov ni mogoče razumeti drugače kot ustvarjanje nekega
               splošnega vtisa, češ, vse je narobe, tudi to je narobe, jaz takih argumentov ne
               sprejemam. Daleč od tega, da bi šlo kakorkoli za žaljenje državljanov in državljank,
               takrat, ko se jim seveda olajšuje nekatere zadeve, vseskozi se govori o tem, kako je
               preveč birokracije, kako so predolgi postopki, itd., ko se gre nekaj v smer, da se
               poenostavi, da se uredi na način, na sodoben način. Jaz verjamem, da bodo slej kot
               prej stvari na vseh področjih šli na ta elektronski način, čeprav je očitno, da pri
               .. se je stvar pokazala, da šele, ko so začeli skenirati, shranjevati vse te stvari v
               elektronski obliki, da so hitreje dostopne tudi javnosti, kar v praktičnem primeru ni
               nič narobe, saj je to javna zadeva, ne gre za nekaj, kar bi bilo potrebno skrito
               javnosti in še kako shranjevati v neke zaprte sisteme.</p>
               <p>Tako da, sam bom podprl predlog sklepa, da je zakon primeren in da naj DZ še potrdi.
               Hvala.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp17">

               <speaker>PREDSEDNIK DR. VINKO GORENAK:</speaker>

               <p>Ni vas omenil. Gospod Jerovšek, replika.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp18">

               <speaker>JOŽEF JEROVŠEK:</speaker>

               <p>Ker se je gospod Anderlič na neki način prepoznal in je govoril, da ni nobenega
               indica, da bi lahko bilo nekaj ozadij, da je to teorija zarote. Moram reči, da vas bo
               gospod Anderlič spomnil na nekaj. Tudi pri avtocestnih zadevah pa pri Šentviškem
               predoru ste vedno zagotovili, kako je vse transparentno, danes pa po nekaj letih
               dobimo na mizi, kako ste se dogovarjali, vi ste bil zraven. Kako ste zagovarjali za
               to, da ste za državljane poskrbeli bistveno dražje predor pa avtoceste, da ste tam
               sklenili, da bo iz obrambnega ministrstva gospodu Zidarju izplačati denar in tam so
               se v ogromnih vsotah dogovarjali, ampak šele danes, takrat ste bi trdili, da ni
               nobenih ozadij, zadeve. Ta zakon naj bi bil olajšanje državljanov. Tudi pri nalepkah
               ste predvidevali olajšanje, da ti še za dodatnih, ne vem kolikor evrov nalepi
               serviser oziroma je bila zahteva tako olajšanje. Hvala lepa, za takšna olajšanja.
               Državljani se vam zahvaljujejo. Raje pojasnite vsa ozadja pri vsaki zadevi, ne pa, da
               govorite, da jih ni.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp19">

               <speaker>PREDSEDNIK DR. VINKO GORENAK:</speaker>

               <p> Hvala lepa. V nadaljevanju bom sam podal svoje stališče. Sledi gospod Colarič in
               gospod Anderlič.</p>
               <p>Poglejte, ja, res je zelo dobro, da imamo elektronsko dobo in da imamo tudi v DZ ene
               10 let vsaj kolikor sam lahko vidim nazaj in tudi državljani magnetograme takih sej,
               ker potem lahko vidimo, koliko je ura v marsikateri zadevi. <stage type="mag"/><stage>(nadaljevanje)</stage> Zaboga, kako je to poenostavitev? Vi ste govoril,
               gospod Anderlič, o poenostavitvi. To ni poenostavitev. Če državljan danes izpolni
               cegelc papirja, takšen, ga nese na zemljiško knjigo, priloži dovoljenje in mu vpišejo
               za 12 evrov. Jutrišnji postopek je pa drugačen. Vi pa pravite temu poenostavitev, to
               ni poenostavitev. Jutri bo mogel oditi k notarju ali odvetniku, ki bo to naredil
               namesto njega. Veste, realnost korporativnega dogovarjanja, poglejte kakšen učbenik,
               pa boste videli, je pa naslednja - korporacije med seboj sodelujejo in korporacija
               notarjev bo še kako sodelovala z odvetniki in obratno. Predpostavljati je, da bodo
               ljudje več hodili k notarjem, ker tam že bodo zaradi prenosa lastništva in veste, kaj
               se bo zgodilo? Danes vam povem, preverili bomo pa čez leta. Odvetnik, torej notar bo
               rekel, da storitev bom opravil, tam je odvetnik, on vam bo pa naredil pravilno
               obliko, da bom jaz lahko nesel. Oba bosta zaračunala. Gospod minister danes govori o
               tem, koliko bo ceneje. Seveda, ker šteje sodno takso, pa odvetniško, pa notarsko
               tarifo. Kaj pa drugi stroški? A drugih stroškov ne bo? Gospodarska zbornica jih je
               ocenila na 10 do 30 milijonov. Med 10 in 30 so rekli. Ampak, glejte, kaj so pa to
               drugi stroški? Tako odvetnik, ki bo pripravljal za notarja, bo to zaračunal, saj ne
               bo zastonj delal. Tako notar bo tudi zaračunal poleg notarske tarife in sodne takse
               najverjetneje še kake manipulativne stroške, bo temu rekel. In bova prišla na 200
               evrov. Vidite, to bo poenostavitev po vaše, kar ni poenostavitev. To je skrb ministra
               za pravosodje za dva lobija. Notarski in odvetniški, nič drugega to ni, saj to
               minister, to je osnovno poslanstvo ministra v tem mandatu. Osnovno poslanstvo
               ministra v tem mandatu je to. In tako pač zadeve gredo. Glejte, minister trdi, da ne
               bo dodatnih stroškov in da bodo pocenitve, tam je sedel, jaz pa na tej strani, saj
               imam menda še ja spomina za pol leta nazaj, samo jaz ga imam več, ko smo obravnavali
               alternativno reševanje sporov. Minister pravi, nobenih stroškov ne bo. Poglejte si
               proračun 2 milijona evrov je notri za vsa sodišča. Poglejte si še realno, saj je bila
               z nami je tudi predsednica sodišča v Mariboru, poglejte si še realnost. Njen sodnik
               ima trikrat manjšo urno postavko, če njegovo plačo preračunate do tega gospoda
               mediatorja, ki mu gospa sodnica, predsednica zagotavlja še prostore, baje. Saj to ne
               velja samo za vas, to velja za vsa sodišča, da ne bi letelo na vas. Ampak minister ja
               pa tam sedel in je govoril, kako to ne bo nič koštalo. Nič ne bo. Magnetogram
               poglejte, kako mu naj danes verjamem po enem letu, jaz mu ne verjamem. Dva milijona
               evrov in prav imajo vsa sodišča predvidena za to. Ponavljam, mediator ima po
               odločitvi ministra trikrat večjo plačo od sodnika. A to so poenostavitve? To niso
               poenostavitve, posledica imamo pa tam, kaj - da bomo na sodiščih govorili in že
               govorimo, šestmesečno poročilo že imamo statistično, devetmesečno minister še skriva,
               ker malo čaka, da bo Gorenak kaj pozabil, pa ne bo pozabil, potem je pa situacija
               jasna. Pojdite si pogledati Lukendo, pa boste videli, koliko je ura. Zadeve gredo
               gor, saj je logično. Če smo sprejeli tisti zakon, po katerem skupno šest mesecev
               sodišče niti začeti ne more delati, ker ima mediatorje vmes za trikrat večjo ceno.
               Kako naj verjamem ministru - veste, da mu ne verjamem za nič na svetu. In tudi moj
               glas bo šel proti temu zakonu. Izvolite, gospod Colarič.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp20">

               <speaker>ANTON COLARIČ:</speaker>

               <p>Hvala lepa. Za razliko od mojega predhodnika bom pa jaz zakon o spremembah in
               dopolnitvah zakona o zemljiški knjigi podprl. Sem ga že nekajkrat v teh postopkih, pa
               ga bom tudi danes in računam oziroma podprli ga bomo tudi ostali Socialni <stage type="mag"/><stage>(nadaljevanje)</stage> demokrati. Moram reči, da smo v
               prvih splošnih razpravah nekje septembra letos tudi Socialni demokrati imeli določene
               pripombe na tedanjo besedilo zakona, ki se je potem izboljšalo z amandmaji, tako, da
               ga bomo podprli. Opozarjam pa na to, kar smo že večkrat rekli, ne gre za kakšno novo
               zadevo, ki ni bila v nobeni razpravi in tako naprej, konec koncev gre samo za
               nadgradnjo zakonodaje, ki je bila sprejeta že 2003, novelirana potem mislim, da 2008.
               Gre samo za dokončanje postopkov in tisti, ki si je zdaj izmislil, da ni bilo nobene
               razprave, da je o nekem novem razpravljamo, se seveda zelo moti.</p>
               <p>Pa še to, iz razprav mojih določenih predhodnikov izhaja kot, da dnevno hodimo v
               zemljiško knjigo urejati neke zemljiške zadeve, pa izgleda, da cela Slovenija samo
               prekupčuje z zemljišči. Mislim, da se ne povprečen državljan sreča z zemljiško knjigo
               mogoče enkrat, dvakrat v celem življenju, ne pa tako rekoč dnevno. Razen mogoče
               tisti, ki izgleda bolj pogosto hodite. Jaz moram reči, da v celem življenju sem samo
               dvakrat bil, ko sem urejal določene zadeve, verjetno imam premalo premoženja za
               razliko od nekaterih. Tako, da lahko rečem, da zadevo, zakon bom podprl in ga bomo
               podprli tudi Socialni demokrati.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp21">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Anderlič.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp22">

               <speaker>ANTON ANDERLIČ:</speaker>

               <p>Tukaj gre za nek fenomen, kjer pravzaprav predsednik odbora ve natanko vse vnaprej,
               kako bo in kaj bo vizavi ministra, ki je moral za to, da je podal zakon v proceduro
               pripraviti primerjave, izračune projekcije, kaj bo nek zakon pomenil in trdi tukaj z
               vso gotovostjo in odgovornostjo, koliko naj bi posamezna zadeve stala, daleč od
               tistega, kar slišimo od tistih, ki zakonu nasprotujejo in tukaj je treba zelo jasno
               povedati, da postrezite s konkretnimi podatki, ki so in tudi z izračuni in z
               dokazili, da bo res to tako, kot pravite, kajti ministru, ni razloga, da ne bi
               verjeli, da so tisti izračuni, ki jih je tukaj podajal korektni in to je tisto, kar
               je mogoče tudi kasneje ob uveljavljanju odgovornosti mu očitati, če je zavajal
               Državni zbor, odbor in tako naprej z nekimi številkami, ki niso točne. Jaz se v tej
               dilemi, ki bi mogoče bila ali verjeti vašim številkam ali številkam, ministrove, se
               pač preprosto ne morem odločiti za vaš izračun. In to je bistveno. Do zdaj tega, kar
               govorite, kaj se bo poslabšalo, podražilo in ne vem kaj še vse in koliko bodo
               dejansko tisti, ki bodo uporabljali to storitev tudi plačali in zato še enkrat
               pravim, korektno bi bilo, da te številke, ki jih navajate ali podkrepite, saj
               verjetno bo še nekaj zaračunal, pa verjetno bo še nekaj zaračunal, pa bo to stalo
               potem ne vem koliko. To pač vizavi argumentov, ki jih tukaj slišimo s strani, ne more
               biti prepričljivo. To je pač vse.</p>
               <p>Kar se pa tiče gospoda Jerovška. Gospod Jerovšek, princip, ki ga vi izvajate, kot
               pravi gospod Gorenak, tovarniško glasilo SDS-a objavi neko novico, teh glasil je kar
               nekaj, to je izjava gospoda Gorenaka, potem se vi obesite na... Vi ste zadnjič na eni
               seji razlagali, da vaše tovarniško glasilo objavi določene informacije in da potem
               jih mi zlorabljamo in tako naprej. Ampak, če vi smatrate, da je to prava pot, tudi
               prav. Torej vaše tovarniško glasilo je objavilo neresnice, vi sedaj trdite, kot
               dejstvo in še enkrat vam povem, nikoli nisem imel nobenih pooblastil, da bi se
               kakorkoli dogovarjal o čemerkoli s tega naslova, še več, niti član odbora za promet
               ali za okolje ali karkoli v Državnem zboru nisem bil, da bi spremljal te stvari. Vi
               bi radi zdaj <stage type="mag"/> <stage>(nadaljevanje)</stage> našli nekoga, in
               tudi vaš kolega trosi neresnice oziroma laži, in vas prosim, da dokažete eno samo
               stvar iz tega vašega tovarniškega glasila, ki širi neresnice, in vi se na to obešate
               in jih širite naprej. Zavračam vse vaše insinuacije, poudarjam pa, da nikoli, še
               enkrat, nikoli nisem imel nobenih pooblastil, niti sem se dogovarjal o konkretnih
               zadevah pri kateremkoli poslu, o katerih vi govorite. To je dejstvo. Če pa je princip
               v Sloveniji tak, da se preko tovarniških glasil sprožajo neresnice tistim, ki so
               deležni ali domnevno naj bi bili predmet, se pa naj seveda branijo in pojasnjujejo,
               kako na stvari ni nič, tudi prav. Bomo pač pojasnjevali stokrat in stokrat in
               stokrat. Spet pa to ni pri tej točki. In ker vi dovoljujete diskusijo o vsem, bomo
               verjetno se pogovarjali še naprej o tem. Ampak zavračam vse insinuacije gospoda
               Jerovška.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp23">

               <speaker>PREDSEDNIK DR. VINKO GORENAK:</speaker>

               <p>Dve repliki, moja in gospoda Jerovška.</p>
               <p>Gospod Anderlič, v Poslovniku ste zapisali, da se napačno razumevanje in tako naprej
               tretira z repliko, zato bom to tudi izkoristil. V razpravi, ki jo omenjate o
               tovarniškem glasilu, dajte si prebrati magnetogram. Saj je zapisano. Ne moremo v
               Državnem zboru nič kaj dosti manipulirati, ker je vse zapisano in celo zvočno
               posneto. Jaz sem tam rekel, v glasilu tem in tem sem objavil to in to. Dobro, to
               glasilo boste vi verjetno tolmačili kot tovarniško glasilo. Tako je bilo rečeno in
               dajte si to zadevo pogledati, ker to boste verjetno kot papagaj ponavljali do konca
               mandata ali še v naslednjem mandatu, če boste tam. Poglejte kaj tam piše. In čisto
               nič drugega.</p>
               <p>Številka 10 do 30 milijonov evrov ni bila objavljena v, po vaše, tovarniškem glasilu,
               razen če Finance smatrate za tovarniško glasilo. Kakor jaz vem bi težko tako rekla.
               Finance so na podlagi izračuna Gospodarske zbornice Slovenije objavile ta podatek. Ne
               reči, ne moremo mu verjeti, kako pa naj jaz verjamem ministrovim dvema milijonoma za
               arbitražo. Dva milijona piše v proračunu, on je pa rekel nobenih stroškov ne bo. Vi
               mu lahko zaupate, saj je vaš minister. Jaz pač ne.</p>
               <p>Gospod Jerovšek.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp24">

               <speaker>JOŽEF JEROVŠEK:</speaker>

               <p>Hvala lepa. Me pa res veseli reakcija gospoda Anderliča, ki kljub temu, da je tako
               zelo dobro informiran, je poročilo o nekem sestanku, kjer so se dogovarjali o tem,
               kako dodatno financirati gospoda Zidarja, in prepričan sem, da ne samo gospoda
               Zidarja, da so se tam dogovarjali z velike vsote, recimo, nekajkrat večje, s katerimi
               je gospod Prijatelj, naš poslanski kolega, operiral z njimi. On pravi, da je to
               pisalo in da je to prebral v tovarniškem glasilu naše stranke. Gospod Anderlič jaz
               sem vesel, da je Večer, kjer sem prebral faksimile zapisnika s tega sestanka in tudi
               Delo in Dnevnik, da so to vsa tovarniška glasila naše stranke. Čudi me edino, da v
               današnjih in od tega tedna v teh tovarniških glasilih vidim samo kontra propagando
               proti stališčem naše stranke glede RTV zakona. V vseh časopisih sem faksimile
               prebral. Sedaj pa so ta tovarniška glasila totalno proti nam. Tu je vaša logika
               bistveno zgrešena. Vi skušate tu sedaj zamegljevati, da je to pisalo samo v nekem
               tedniku in da je to insinuacija. Jaz sem črno na belem videl faksimile tega, kaj ste
               se tam dogovarjali, ampak očitno ste se tam dogovorili, pa pri mnogih takšnih
               sestankih, da mora biti za vedno zamolčano slovenski javnosti. Torej tisti politiki
               in tisti, ki odločajo, ki imajo pomembne informacije, recimo, vaša predsednica
               stranke kot notranja ministrica je gotovo naročila, da mora biti zamolčano tudi
               poročanje, da je bil gospod Zidar v Münchnu<stage type="mag"/>
               <stage>(nadaljevanje)</stage> obsojen pravnomočno zaradi tega. In to je bilo slovenski javnosti
               skušano zamolčano. Šele sedaj pozno po tem je prišlo v javnost. Mogoče ste pa bi vi
               bil na tistem sojenju vabljen za kakšno pričo, ker ste tako sodelovali. Jaz ne vem,
               mogoče. Hvala.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp25">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospod Rožej.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp26">

               <speaker>VITO ROŽEJ:</speaker>

               <p>Hvala lepa za besedo. Danes tukaj sedimo in tudi popoldan bomo na plenarni seji zato,
               ker je pač Državni svet uporabil pravico, ki jo ima. V razpravah danes smo slišali,
               da kljub temu kar je povedal minister in kljub dejstvom, ki jih je navedel, da najbrž
               ima Državni svet prav, da je storil, kar je storil. Čeprav je treba priznati, da tudi
               Državni svet, senat, drugi dom parlamenta dela napake. Ravno nedavna odločitev
               Ustavnega sodišča nam je pač točno dala vedeti, da se je seveda Državni svet zmotil,
               krepko se je zmotil. Pod pritiskom nekih lobijev, in nekih internih dogovarjanj je
               sprejel napačno odločitev. In kasneje ta napačna odločitev ni mogla biti ovržena
               zaradi tega, ker je Poslanska skupina SDS dvotretjinsko manjkala, kljub temu, da je
               prej podpirala ustanovitev občin Ankaran in Mirna. Tudi predsednik tega odbora,
               recimo, je na tak način umanjkal. Namreč, ni vztrajal pri svojih odločitvah, je
               skratka spremenil odločitev. Najbrž so bila kakšna dogovarjanja zadaj. Tukaj jaz
               verjamem v teorijo zarote. Skratka, tudi Državni svet se lahko zmoti, in mislim, da
               je tudi v tem primeru tako da ni bil ali zadosti informiran, ali da ni hotel biti
               zadosti informiran. Jaz se s predhodnimi razpravljavci sicer lahko strinjam, da so
               državljani in državljanke naklonjeni tehnološkemu razvoju in da so tudi opravilno
               sposobni, zato bi bil tudi vesel, da bi njihovi predstavniki bili taki. Pa žal v
               njihovih razpravah, vsaj nekaterih, jaz tega občutka nisem dobil. Je pa treba vedeti,
               da že sedaj več kot polovica tistih, ki, recimo, take zemljiškoknjižne predloge
               dajejo to počno preko odvetnikov in preko notarjev. Se pravi, že sedaj sebi ne
               zaupajo toliko, da bi to počeli sami. In poslej bodo to, če bo ta zakon sprejet,
               počeli vsi. Minister je pa točno povedal, da bodo zaradi novega zakona postopki
               cenejši in da bo treba manj popravkov, kar je gotovo prispevek k večji pravni
               varnosti. Upam, da se lahko strinjamo vsaj o kakšnih matematičnih dejstvih. Kar je
               minister povedal je bilo podprto s številkami. In jaz sem vesel, da je, recimo,
               kolega Jerovšek ne opravlja več svojega osnovnega poklica, ker sem prepričan, da s to
               matematiko, ki sem ji bil sedaj priča, verjamem, da bi naredil v svojem osnovnem
               poklicu še več škode, kot jo dela sedaj v tem poklicu.</p>
               <p>Drugo kot drugo, tudi pri teh napovedih kaj naj bi ta zakon v bodoče naredil,
               predsednik odbora je vešč teh napovedovanj prihodnosti, se pa recimo tudi vsi
               spomnimo, in tudi magnetogram Državnega zbora to še vedno ve, je recimo napovedoval,
               in to sem že enkrat omenil, da seveda spreminjamo zakone zgolj zato, da bo lahko
               naslednji predsednik protikorupcijske komisije gospod Bećir Kećanović. Temu ni tako.
               Na protikorupcijski komisiji so od včeraj naprej pravzaprav trije ljudje s popolnoma
               druge generacije, katere je mogoče tudi predsednik tega odbora vajen raznoraznih
               položajih. In to je seveda dobrodošel napredek za splošno klimo v Sloveniji in za
               demokratične procese in za trdnost vseh državnih inštitucij pravzaprav. To gledanje v
               kristalno kuglo kolege Gorenjaka mene pač ne more prepričati. Ne vem pravzaprav zakaj
               bi verjel, tudi glede na glasovanje kakršno je bilo v primeru veta o občini Ankaran z
               njegove strani. Namen delovanja, ki ga vi pripisujete tudi ministru, kolega Gorenak,
               da je vse kar počne zgolj udinjanje nekim lobijem, je bilo tukaj s številkami
               demantirano. Ti postopki bodo stali državljane manj. Vi se sicer lahko smejete.
               Verjamem pa seveda, da si boste te reči zapomnili in da vas bodo tudi v prihodnosti
               enkrat prepričali. To, da pa vi ne pozabljate, pa tako ali tako vsi vemo. Saj to je
               pač še navada, ki jo imate iz prejšnjega sistema, ko ste kot poveljnik ljudske milice
               v Celju delali dosjeje o svojih zaposlenih. Toliko o tem, toliko o teh resnicah,
               toliko o teh namigovanjih. Jaz bom zakon seveda podprl zato, ker je dober, ker pelje
               v prihodnost, ne pa v preteklost.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp27">

               <speaker>PREDSEDNIK DR. VINKO GORENAK:</speaker>

               <p>Hvala lepa. Replika, in to polne tri minute. <stage type="mag"/> <stage>(Nadaljevanje)</stage> Gospod Rožej, kaj sem jaz delal pred letom 1990, je javno
               razvidno iz vse dokumentacije, ki v tej državi obstaja. Nikoli, nikdar in nikjer,
               ničesar kar ni bilo zabeleženo v zakonih. Če imate vi med mojimi nekdanjimi sodelavci
               kakšne informatorje, ker me niti - prosim, če me ne prekinjate, ker tudi vas jaz
               nisem, ko ste govoril totalne neumnosti, in zdaj pa še vi poslušajte. Potem je
               situacija relativno jasna. Poglejva zakone, pojdiva v arhive republike Slovenije, ker
               vas javno vabim in razčistiva kaj je bilo narobe. Ugotovila bova, da ničesar. Če vi
               govorite o personalnih mapah, so na razpolago še danes v obliki mikrofilmov na
               Ministrstvu za notranje zadeve, kjer lahko pogledava vse kar je z zakonom vam in meni
               dovoljeno. Ni nobenega problema. To boste pa govoril seveda kot papagaj tudi naprej.
               Tak pač ste. Greva naprej. Ali bo manj ali več stalo, bo pokazala prihodnost. V
               primeru mediacije, je ministra demantirala. Kar se tiče mojega glasovanja občine
               Ankaran in Mirna, jaz sem podprl obe občini in to je razvidno iz glasovanja. Nobene
               težave nimam s tem. Če ste se vi kaj zmotil glede na odločitev Ustavnega sodišča, je
               vaša stvar. Jaz se nisem, ker sem podprl obe občini. Kar se tiče nadaljevanja, je
               situacija tudi jasna. Jaz nisem odgovoren vam, če manjkam seje Državnega zbora, ampak
               nekomu povsem drugemu v skladu s poslovnikom in ne vem in se ne ukvarjajte s tem, ker
               še niste predsednik Državnega zbora ali predsednik kakšne stranke. In upam, da tudi
               moje, ne. Gremo naprej. Bom jaz to pogledal.</p>
               <p>Kar se tiče generacije na protikorupcijski komisiji, da. Generacija je menjana,
               opcija pa ne. Opcija je pa enaka in še slabša kot je bil gospod Bećir Kećanović, vsaj
               kar se tiče podpredsednika te komisije. Besedo ima gospod Jerovšek.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp28">

               <speaker>JOŽEF JEROVŠEK:</speaker>

               <p>Hvala lepa. Gospod Rožej, apologen oranžne ideologije je seveda se spravila vse
               povprek in očita vse povprek. Meni je dejal, če sem si dobro zapisal, da bi s svojo
               matematično, da škoda, da svojo matematično logiko ne opravljam v svojem osnovnem
               poklicu, ne delam, ker bi povzročil še več škode kot jo povzročam sedaj. Meni je to
               kompliment, gospod Rožej. Če vaši ultra oranžni politiki povzročam škodo. Kajti ta
               ultra oranžna politika je škodljiva za Slovenijo. Ampak kljub temu pa seveda vas
               opozarjam oziroma moram reči, da ste ultra žaljivi in nesramni, kajti obtožujete in
               podtikate kar na povprek. Jaz v svojem osnovnem poklicu prav gotovo nisem naredil
               škode, kajti sem razvil postopek za komponento pralnega praška, ki se še danes
               proizvaja, ki je rešila 150 delovnih mest, ampak so potem današnji tajkuni ugotovili,
               da je bilo to vredno nekaj milijonov evrov in smo to razvili, in so seveda to potem
               hoteli olastniniti. Jaz sem se temu uprl, so me spravili kot tehničnega direktorja iz
               tovarne, sedaj mi je uspelo preko slamnatih lastnikov in seveda tisti tajkuni so bili
               kandidati na volitvah tam vaše vodilne stranke, koalicijske in če jaz se postavim,
               delam škodo tem ultra načrtom, še enkrat poudarjam, je to zame kompliment, vi pa se
               kar ukvarjajte s svojimi ultra zvitimi predlogi zakonov, ki so proti ljudem, proti
               interesu ljudi, ki ljudem delajo škodo, ki ljudem jemljejo iz žepa denar za neke
               ultra povzpetnike. Hvala.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp29">

               <speaker>PREDSEDNIK DR. VINKO GORENAK:</speaker>

               <p>Hvala lepa. K besedi je prijavljen še gospod <stage type="mag"/> <stage>(Nadaljevanje)</stage> Rožej in v upanju, da mi boste povedal in datum in uro in
               institucijo kam greva gledati kakršnekoli dosjeje, vam dajem besedo.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp30">

               <speaker>VITO ROŽEJ:</speaker>

               <p>Ne bodite razočarani, če vas bom razočaral. Kot sem rekel, jaz bom počel in počnem
               stvari tudi v tej vlogi zato, ker pelje v prihodnost ne v preteklost, tako da kdor
               hoče gledati arhive, naj gre. Jaz, verjemite, sem se iz zgodovine že do sedaj naučil
               več kot marsikdo v tej dvorani in se bom, verjamem da, tudi v bodoče. Jaz delam kot
               predstavnik nove politike, če je ta oranžna, tudi prav. Konec koncev so moje, po
               mojem je oranžna toliko kolikor so barve recimo nizozemske kraljeve družine, toliko
               je pač, takšne so tudi moje družinske povezave z oranžno barvo in z nizozemsko. Če
               hočete, sem pa, kot rečeno, predstavnik nove politike, ljudje si naj pa sami
               ustvarijo mnenje o vas vseh ostalih in kakšne praške in za kakšne namene in za pranje
               česa ste vi v življenju izumili. Hvala.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp31">

               <speaker>PREDSEDNIK DR. VINKO GORENAK:</speaker>

               <p>Hvala lepa. Torej ne, niste mi podal vabila, da pogledava kakršenkoli dosje - na
               vrsti sem, gospod Potrč, zato, po spisku grem - nisem dobil nobenega vabila z vaše
               strani, da pogledava kakršnokoli institucijo in da pogledava kakršnekoli arhive, in
               da pogledava kakršnekoli dokumente na katerikoli instituciji od Beograda do Ljubljane
               in pravite, da to niste pripravljeni narediti. to pa pomeni, da nimate argumentov in
               se bojite pogleda v arhive. In pričakujem, da ne boste več v prihodnje tako
               zlorabljal. Potem tudi jaz ne bom več tega omenjal. Ko boste mi pa spet to povedal,
               vas bom pa spet javno pozval, da pogledava od Beograda do Ljubljane, katerokoli
               institucijo in katerikoli arhivski papir z mojim podpisom. Za enkrat pa torej to
               zavračate in jaz to razumem, da nimate argumentov.</p>
               <p>Imam naslednjo obvestilo. Gospoda Grimsa nadomešča gospod Bezjak. Razprave, nimam več
               prijavljenih. Gospod Škrlec, izvolite.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp32">

               <speaker>BOŠTJAN ŠKRLEC:</speaker>

               <p>Hvala lepa gospod predsednik. Skušal se bom vrniti na temo zaradi katere verjamem, da
               danes pravzaprav tukaj sedimo in to je Zakon o zemljiški knjigi. Upam, da katerega
               izmed očitkov, ki so bili izrečeni v tej razpravi, nisem pozabil, ker se je ta gibala
               v nekih drugih okvirih. Glede očitka, da ta zakon nekako nič ne da na predloge, ki so
               bili podani s strani občin pa tudi opozicije, in da nekako trmoglavo vztrajamo pri
               nekih rešitvah za katere ni podlage, bi želel povedati, da je bilo v ta zakon
               vnesenih precej sprememb. Precej sprememb tako po prvotnih posvetih znotraj
               parlamenta kot tudi v sami proceduri sprejemanja zakona. V vseh teh spremembah smo
               sledili tistim željam, ki so bile glasno izražene, nekatere se še vedno ponavljajo.
               Namreč možnost, da fizične in pravne osebe same neposredno vlagajo v zahteve oziroma
               predloge za vknjižbo lastninske pravice, smo v obliki prehodnega obdobja vnesli več
               časa usklajevanja. Podobno je bila spremenjena tudi določba o hrambi, ki je bila
               deležna velikih kritik na začetku in je sedaj taka, da elektronske izvidnike hrane
               vrhovno sodišče, kot je povedal že minister in tudi ta sprememba je bila posledica
               usklajevanj. Tudi občinam smo šli nasproti. Jaz sem na tem odboru, ko je bil zakon
               prvič v obravnavi, jasno povedal, da smo seveda želeli občinam iti nasproti kar
               najbolj, seveda pa pri tem ne moremo pozabiti komu je ta zakon pravzaprav namenjen.
               Namenjen je lastnikom nepremičnin in predvsem seveda tudi državljanom, ki se s temi
               posli tako ali drugače srečajo. In do njih je ta zakon prijazen. To sem povedal
               takrat in v to verjamem še danes. Zakaj je prijazen? Zaradi tega, ker je danes
               zakonodaja takšna in to pravzaprav ni neka velika novost, veljavna zakonodaja namreč,
               da zemljiško-knjižno dovolilo mora biti sestavljeno ali overjeno pri notarju. Zaradi
               tega bi želel zelo jasno povedati, da težko sprejemam ilustracije, ki so bile podane
               na tem odboru danes, kako je danes praksa taka, da državljan izpolni nek obrazec, gre
               z njim na sodišče, plača 12 evrov takse in to je to, jutri bo pa stalo to veliko več,
               ker bo moral k notarju. Prosim, da se tukaj popolnoma jasno razumemo. Do te faze, ko
               danes državljan sam piše zemljiško-knjižni predlog, se mora zgoditi nekaj drugih
               predhodnih faz in ta prehoda faza pomeni obisk pri notarju, v vseh primerih. Tega ne
               smemo pozabiti. Namreč danes ni možno vknjižbe v lastninske pravice brez, da bi svoj
               popis ali overitev ali notarski zapis, pač odvisno od tega za kakšno knjižbo gre,
               podal notar. Kar pomeni, da se vsi, ki vpisujejo <stage type="mag"/><stage>(nadaljevanje)</stage> zemljiškoknjižne predloge na podlagi takih poslov morajo
               oglasiti pri notarju. Ja, gospod predsednik, iz vaše prezentacije sem dobil drugačen
               vtis pa bi želel, da javnost zelo jasno ve, da je k notarju že danes potrebno iti in
               jutri se bo pri notarju vse skupaj končalo. Ne bo potrebe, po tem, da bi državljani
               sami doma pisali predloge, ali da bi hodili od notarja k odvetniku, da to naredi
               namesto njih. Cena, ki jo bodo za to plačali, bo nižja od tega, kar plačujejo danes.
               Taksa, se je bistveno znižala, bistveno se je pa znižala tudi pristojbina notarska,
               ki jo notar sme zaračunati za vložitev predloga. Namreč, danes je potrebno za
               overitev zemljiškoknjižnega dovolila plačati pristojbino in to pristojbino smo
               znižali, zaradi tega, ker je jutri notar, tudi tisti, ki bo vlagatelj. Pomembno je,
               kar sem že večkrat povedal, da bo vsota vseh stroškov, ki jih danes ima stranka s
               tem, da sama vloži ustrezno zemljiškoknjižni predlog, nižja oziroma je ta vsota danes
               višja od tega, kar bo jutri, ko bo to namesto nje storil notar. To, da bo storitev
               pri notarju za stranko zaključena pomeni v bistvu uveljavitev načela, vse na enem
               mestu. Namreč, kot sem povedal že večkrat, v zemljiškoknjižnih zadevah je tako, da je
               nujno potrebno obiskati notarja in ta ureditev, ki je danes pred vami v ponovnem
               odločanju, pomeni samo to, da se bo tam za stranko urejanja po novem tudi končalo in
               bo zadeva na enem mestu zaključena. To bo tudi pomenilo večjo dostopnost teh storitev
               za občane. Namreč, danes vlagajo v zemljiškoknjižne predloge pri 44-ih okrajnih
               sodiščih, jutri bodo to počeli pri 93 notarjih kolikor jih danes je razpisanih je pa
               99 notarskih mest. To pomeni, da bodo občani na Koroškem to storitev namesto v
               Slovenj Gradcu opravili tudi pri kakšnem notarju v drugem mestu in jim ne bo potrebno
               hoditi v Slovenj Gradec kot je to danes. To pomeni večjo dostopnost. Notarjev je več
               in so bolje razporejeni kot je okrajnih sodišč.</p>
               <p>V zvezi z zaslužki Gospodarska zbornica je res opravila oziroma predstavila svojo
               oceno, za koliko se bodo prihodki notarjev zvečali, govorili so o prihodkih notarjev,
               ne o drugih stroških in so omenili številke, ki so enormne. Jaz sem že na plenarnem
               zasedanju, ko je bil zakon sprejeman povedal, zakaj in na podlagi kakšnih izračunov
               na Ministrstvu za pravosodje zavračamo tako oceno in mislimo, da ne bo dosegla niti
               desetinke tega, kar je predvidela Gospodarska zbornica. Razlogov za to je več, eden
               je tudi ta, da je GZ verjetno, ker podrobne tehnologije izračuna nam niso znane,
               upoštevala veljavno pristojbino notarsko, ki je veljala v času, ko je bil ta izračun
               delan. Kot povedano, notarska tarifa je znižana. S tem znižanjem tarife se notarska
               zbornica ne strinja, ta mislim, da se jim ta posel ne bo izplačal. Ministrstvo je
               kljub temu vztrajalo in bo tudi naprej vztrajalo pri taki tarifi, kljub temu, da se
               Notarska zbornica ne strinja in ni dala pozitivnega soglasja na to.</p>
               <p>O tem, da je razbremenitev državljanov z opravilom, ki so ga danes, pravzaprav dolžni
               opraviti sami, pomeni neko njihovo žalitev in nižanja pravne kulture, je sicer možno
               razpravljati, ampak s tem se težko strinjam. To pomeni v resnici zmanjševanje
               administrativnih ovir. Uresničitev načela, vse na enem mestu in uresničevanje načela
               odprave administrativnih ovir pač ne more biti nekaj, kar bi človek zavračal in točno
               to v tem primeru počnemo. Zmanjšujemo ovire, zmanjšujemo breme, ki jih državljan v
               tem formalnem, sodnem postopku mora opraviti.</p>
               <p>Če strnem te argumente na koncu v sklepni zaključni del. Tudi v tem delu težko povem,
               kaj moram. Zakon je v bistvu zapisan tako, da bo običajnim državljanom olajšal
               poslovanje in jim ga tudi pocenil. Postopki bodo, zaradi tega hitrejši in njihova
               pravna varnost bo, zaradi tega večja. O vsem tem smo že večkrat govorili.</p>
               <p>Morda na koncu povem samo še to, ker sem v pogovorih z nekaterimi poslanci dobil
               vtis, da obstaja kanček nerazumevanja okoli tega centralnega sistema, ki bo
               distribuiral ta informacijski sistem, ki bo zemljiškoknjižne predloge distribuiral,
               nekakšna bojazen, da se ustvarja neki novi center v Ljubljani. To ni res. Ta center
               je virtualni. Gre za dva strežnika, ki sta na različnih lokacijah, eden je v
               Ljubljani, drugi pa, je na Štajerskem, ne bi pa želel povedati točno kje, iz čisto
               tehničnih varnostnih razlogov. <stage type="mag"/>
               <stage>(nadaljevanje)</stage> Gre za virtualni sistem, ki bo operiral na ravni države in ne bo
               zaposloval nobenega novega človeka. Zemljiško-knjižni predlogi pa bodo razdeljeni,
               tako kot sem to že večkrat povedal, na tiste referente na tistih okrajih sodiščih,
               kjer je trenutno najmanjši pripad. In če pogledamo kateta okrajna sodišča v Sloveniji
               imajo danes najmanj zemljiško-knjižnih zadev bo to zelo verjetno pomenilo, da bodo
               zemljiško-knjižni predlogi vsaj v začetni fazi praviloma razporejeni na Lenart,
               Idrijo, Litijo ali Šentjur ali kakšno drugo podobno manjše sodišče, ker je tam zadeva
               najbolj tekoča. To mislim, da je dobro, da prav tako jasno povemo, da ne gre za
               nobeno centralizacijo v smislu ustanavljanja nekih novih organizacijskih enot v
               centrih, ampak gre preprosto za racionalizacijo poslovanja, ki bo omogočilo, da bodo
               vsi državljani v Republiki Sloveniji deležni storitev vpisa v zemljiško knjigo v
               enakem časovnem obdobju. In kot sem že povedal, ker to dosegamo z večjo pravno
               varnostjo ob nižji ceni računam na to, da boste poslanci ta predlog potrdili. Hvala
               lepa.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp33">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz ne bom z vami polemiziral, ker je nesmiselno, odgovorite mi pa tako
               ne na tisto kar sem hotel recimo na mediacijo. Če ni več razprave bomo prešli na
               glasovanje, in sicer ugotavljam, da je razprava končana, opozarjam pa vas, da mora za
               sprejem mnenja odbora na podlagi drugega odstavka 91. člena Ustave v povezavi s 84.
               in 56. členom Poslovnika glasovati za predlog sklepa večina članov odbora, to je 9 od
               17-ih. Glasujemo. Se opravičujem. Prekinja. Naš predlog sklepa o katerem glasujemo je
               naslednji: Zakon o spremembah in dopolnitvah Zakona o zemljiški knjigi je ustrezen.
               Torej, glasujemo.</p>
               <p>Kdo je za? <stage>(9 članov.)</stage> Kdo je proti? <stage>(6 članov.)</stage></p>
               <p>Ugotavljam, da je mnenje sprejeto.</p>
               <p>Kar se tiče poročevalca sva z gospodom Colaričem dogovorjena, da bi zaradi moje
               odsotnosti tudi danes popoldan, ne bom razlagal gospodu Rožeju zakaj, opravil to
               gospod Colarič. Hvala lepa.</p>
               <p>Prehajamo na <title>2. TOČKO DNEVNEGA REDA</title>, ki predpostavljam, da bo relativno
               kratka, gre pa za <title>OBRAVNAVO RAZDELITVE SREDSTEV NAMENJENIH SOFINANCIRANJU POLITIČNIH STRANK IZ
               PRORAČUNA REPUBLIKE SLOVENIJE ZA LETO 2011.</title>
               </p>
               <p>Kot gradiva, ki ste jih prejeli je predlog razdelitve sredstev 3.12.2010, delovno
               gradivo predlog sklepa 6.12.2010, pripravljen pa je na podlagi predloženega gradiva
               generalnega sekretariata Vlade. Na sejo smo vabili generalno sekretarko Vlade,
               obravnavo razdelitev sredstev bomo opravili na podlagi 112. in 171. člena Poslovnika
               Državnega zbora v skladu s 23. členom Zakona o političnih strankah, ki določa
               pristojnost Državnega zbora za določitev višine sredstev, ki pripadajo posamezni
               politični stranki iz državnega proračuna. Na podlagi predloga razdelitve sredstev bo
               odbor pripravil predlog sklepov v višini sredstev, ki pripadajo posamični politični
               stranki in sredstev državnega proračuna v letu 2011 in ga posredoval v obravnavo
               Državnemu zboru. Prosim za uvodom obrazložitev generalno sekretarko Vlade. Izvolite,
               gospa Kamnar.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp34">

               <speaker>MAG. HELENA KAMNAR:</speaker>

               <p>Hvala lepa, gospod predsednik. Sredstva v Državnem zboru so bila določena s
               proračunom. To je skupni znesek v višini 2 milijona 886 131 evrov. Način delitve
               sredstev med politične stranke je zelo natančno določen v 23. členu Zakona o
               političnih strankah in ta izračun, ki smo vam ga poslali natančno sledi zakonu, kar
               pomeni, da se celotna masa sredstev razdeli med politične stranke, ki so dosegle
               raven, ki je določena z zakonom. To pomeni, da je participirana na skupnem znesku 9
                  strank<stage type="mag"/> <stage>(nadaljevanje)</stage> in ta skupni znesek
               se razdeli med teh 9 strank v proporcionalnem deležu glede na število glasov, ki jih
               je posamezna politična stranka pridobila. Znesek se deli na variabilni del v 90%,
               kjer se upošteva števila prejetih glasov ob volitvah in 10% fiksnega dela, kjer vse
               stranke participirajo v enakem deležu. Izračun je kakršen je predložen in če obstaja
               kakršnokoli vprašanje glede načina izračuna ali glede drugih vprašanj sem vam na
               voljo. Hvala lepa.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp35">

               <speaker>PREDSEDNIK DR. VINKO GORENAK:</speaker>

               <p>Hvala lepa. Želi kdo razpravljati? Mislim, da je prav, da zaradi javnosti, ker ta
               tema je vedno nekako javnomnenjsko tudi zanimiva, mogoče je prav, da nekako v
               številkah povemo, da smo imeli v tekočem letu od 1. januarja do 30.9. določeno
               financiranje in da smo v za zadnje tri mesece, to so letošnji tekoči trije meseci kar
               močno znižali ta sredstva, tako da jih zdaj s 1. januarjem 2011 nekako vračamo na
               tisto višino, ki je veljala v lanskem letu, povečana za ne vem koliko, ampak zelo
               malo odstotkov, v številki pa to pomeni mesečno 240.510,91 evrov za vse politične
               stranke mesečno. Da približno vemo, da ne bi rekli, da poslanci kaj skrivamo in na
               hitro kaj izglasujemo. Še želite?</p>
            </sp>
            <sp xml:id="SDT5-OZNPJUIP-Nujna-043-2010-12-08.sp36">

               <speaker>MAG. HELENA KAMNAR:</speaker>

               <p>Torej, v lanskem oziroma v letošnjem letu so bila sredstva za politične stranke z
               rebalansom proračuna precej znižana, z proračunom za leto 2011 pa ta sredstva
               povišujemo na raven kot je bila prvotno določena s proračunom za leto 2010 ne
               upoštevaje rebalans. To povišanje ni zanemarljivo, je vseeno 8%, 8,5% povišanje
               napram letu 2010, kar pa je še vedno na približni ravni iz leta 2009.</p>
            </sp>
            <sp xml:id="SDT5-OZNPJUIP-Nujna-043-2010-12-08.sp37">

               <speaker>PREDSEDNIK DR. VINKO GORENAK:</speaker>

               <p>Hvala lepa za pojasnilo. Želi kdo razpravljati? Ugotavljam, da ne. Prehajamo na
               glasovanje in sprašujem kdo je za predlog sklepa, ki ste ga sprejeli kot delovno
               gradivo s točnimi postavkami. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ker navedena zadeva ni bila uvrščena na sklic decembrske seje Državnega zbora Zakon o
               političnih stranka pa v četrtem odstavku 23. člena določa, da je višino sredstev, ki
               pripadajo posamezni stranki določi Državni zbor na prvi naslednji seji, predlagam, da
               odbor predlaga razširitev decembrske seje Državnega zbora. Zato dajem na glasovanje
               naslednji predlog sklepa: Odbor za notranjo politiko, javno upravo in pravosodje
               predlaga, da se dnevni red 23. seje Državnega zbora razširi z naslednjo točko
               dnevnega reda: predlog sklepa o višini sredstev, ki pripadajo posamični politični
               stranki iz sredstev državnega proračuna za leto 2011. Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>S tem zaključujemo to točko dnevnega reda.</p>
               <p>Poročevalec, nalogo bom opravil sam. Zaključujemo to točko dnevnega reda oziroma
               današnjo sejo. Da pa bi tehnične službe lahko pripravile naslednjo sejo in da
               obvestimo tudi vabljene, ostale, ki jih še ni tukaj, predlagam, da prekinemo za 10
               minut in da začnemo 10 do 12. Hvala lepa.</p>
               <stage type="time">(Seja je bila končana 8. decembra 2010 ob 11.39.)</stage>
            </sp>
         </div>
      </body>
   </text>
</TEI>
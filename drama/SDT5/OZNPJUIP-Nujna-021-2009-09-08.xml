<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Nujna-021-2009-09-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6C42E1B2342E72A8C12576460038825B</idno>
               <idno type="custom" subtype="day">6429625AE726BAD3C125764A002AAF62</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=6429625AE726BAD3C125764A002AAF62</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-021-2009-09-08.OZNPJUIP" n="021">
               <name>Nujna</name>
               <date when="2009-09-08"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-021-2009-09-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-021-2009-09-08.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">21. nujna seja</stage>
            <stage type="date">(8. oktober 2009)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 13.02.</stage>


            <sp xml:id="SDT5-OZNPJUIP-Nujna-021-2009-09-08.sp1">

               <speaker>PREDSEDNIK DR. VINKO GORENAK:</speaker>

               <p>Sklepčni smo, tako da ni razloga, da ne bi pričeli seje. Lepo vas pozdravljam na 21.
               nujni seji Odbora za notranjo politiko, javno upravo in pravosodje.</p>
               <p>Obveščam vas, da gospod Janjo Klasinc s pooblastilom nadomešča gospod Matevž Frangež,
               gospoda Bogdana Čepiča pa gospa Silva Črnugelj. Opravičil se je tudi gospod Jerovšek,
               drugih opravičil pa nimam.</p>
               <p>Prehajamo na <title>1. TOČKO DNEVNEGA REDA,</title> ker k dnevnemu redu ni bilo nobenih
               dopolnil.</p>
               <p>Prva točka dnevnega reda in edina, ki jo imamo, je obravnava zahteve Državnega sveta,
               da Državni zbor ponovno odloča o Zakonu o spremembah in dopolnitvah Zakona o državnem
               tožilstvu. Prejeli ste gradivo, zahtevo Državnega sveta, mnenje Zakonodajno-pravne
               službe in mnenje Vlade. Povabili smo predstavnike Državnega sveta, Ministrstva za
               pravosodje in Zakonodajno-pravne službe Državnega zbora.</p>
               <p>Obveščam vas, da je Državni svet na 12. izredni seji, dne 29.9.2009, ob obravnavi
               navedenega zakona na podlagi tretje alineje prvega odstavka 97. člena Ustave sprejel
               zahtevo, da Državni zbor ponovno odloča o Zakonu o spremembah in dopolnitvah Zakona o
               državnem tožilstvu. Zahteva Državnega sveta je bila odboru posredovana v mnenje, na
               podlagi 147. člena Poslovnika.</p>
               <p>Prehajamo na obravnavo, zato dajem besedo gospodu, državnemu svetniku Rajku Fajtu,
               predstavniku Državnega sveta. Izvolite.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp2">

               <speaker>RAJKO FAJT:</speaker>

               <p>Lep pozdrav vsem skupaj! Čisto na kratko bi povzel samo to, kar se je dogajalo na
               izredni seji.</p>
               <p>Torej, jasno nam je bilo vsem, da to, kar ustava določa, je treba spoštovati. Tako
               torej določilo o funkcionarjih in trajnem mandatu. Zadeva, ki se je zalomila oziroma
               kjer je bilo največ razprave - to ste verjetno tudi dobili v poročilu -, je bil dvig
               plačnih razredov, in sicer, v 47. plačnem razredu, kar iz razprave, ki se je odvijala
               v Državnem zboru, pomeni, v letih od 1.12.2010 naprej, pomeni korekcijo nekje v
               višini 5,8 milijona evrov. Seveda je ministrica pojasnila, da ta dvig v takšnem
               obsegu ne bo realiziran, kajti ta čas se je minister, gospod Zalar, zavezal, da se bo
               število zaposlenih zmanjšalo, mislim, da za 116, nekaj takega je bila številka. Kar
               se nam je po presoji zdelo nerealno, kajti če gre za prisilne upokojitve, tu nismo
               našli zakonske osnove, da je nekoga, ki izpolnjuje pogoje za upokojitev, možno
               prisiliti, da se bo upokojil, predvsem ne v vrstah sodnikov. To bi pomenilo
               zmanjšanje za 9 in nekaj odstotkov. No, pa kljub vsemu, če bi prišlo do upokojitev,
               verjetno pri upokojitvah še vedno velja določilo treh odpravnin, kar bi pomenilo
               zopet nadaljnjih milijon 400 tisoč evrov odpravnin, kar se nam zdi v času, v katerem
               smo, <stage type="mag"/><stage>(Nadaljevanje)</stage> težko sprejemljivo, da ne
               rečem nesprejemljivo. Zato smo ocenili, da bi bilo smiselno, da se zadeva še enkrat
               obravnava. Seveda, vse skupaj se je nanašalo na Zakon o spremembah in dopolnitvah
               Zakona o sistemu plač v javnem sektorju, kjer vemo, da je bil pri glasovanju rezultat
               15 proti 15, potem pa se je v nadaljevanju izkazalo, da se je podoben rezultat
               oziroma 15 proti 14 za vse ostale zakone, ki se v osnovi navezujejo na ta zakon, kot
               je bilo tudi iz razprave v Državnem zboru ugotovljeno. Torej, da so vsi zakoni, ki so
               potem sledili, o sodniški službi, o državnem pravobranilstvu, povezani. Tako da zdaj
               razlage, zakaj se je zgodil veto na Zakon o državnem tožilstvu, bi rekel, da v tem
               trenutku verjetno ni logične razlage. Toda razlagamo si vse skupaj tako, da je to v
               povezavi z dopolnitvami Zakona o sistemu plač v javnem sektorju. V nadaljevanju bom z
               veseljem odgovoril na kakšno vprašanje, ampak toliko za izhodišče. Torej, to je bilo
               nekako tisto osnovno vodilo, ki se je v triurni razpravi na Državnem svetu odvijalo.
               Hvala.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp3">

               <speaker>PREDSEDNIK DR. VINKO GORENAK:</speaker>

               <p>Hvala lepa. Imamo še nekaj nadomestil: gospoda Milana Gumzarja nadomešča mag. Borut
               Sajovic in gospo Alenko Jeraj gospod Rado Likar.</p>
               <p>Besedo dajem gospe Katarini Kralj, Zakonodajno-pravna služba.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp4">

               <speaker>KATARINA KRALJ:</speaker>

               <p>Hvala za besedo, gospod predsednik. Naše pisno mnenje ste prejeli, zato bi ga zgolj
               na kratko povzela.</p>
               <p>Ugotavljamo, da v tej zahtevi Državnega sveta za ponovno odločanje obstaja določeno
               protislovje, saj Državni svet po vsebini nasprotuje noveli Zakona o sistemu plač v
               javnem sektorju, ki ureja vsa temeljna vprašanja plačnega sistema pravosodnih
               funkcionarjev, plačne razrede, dodatke, način usklajevanja. Formalno pa vlaga zahtevo
               za ponovno odločanje le zoper novelo Zakona o državnem tožilstvu, ki te vsebine
               originarno ne ureja, ampak v tej smeri samo odkazuje na predvideno spremenjeno
               ureditev v Zakonu o sistemu plač oziroma v prehodnem režimu na to novelo. Zato lahko
               s procesnega vidika obravnavanja te zahteve ugotovimo, zaključimo, da obstaja
               direktno nasprotje med zahtevkom, torej s samo zahtevo za ponovno odločanje o noveli
               Zakona o državnem tožilstvu na eni strani in obrazložitvijo zahteve, v kateri Državni
               svet nasprotuje vsebini drugega zakona, to je Zakona o sistemu plač v javnem
               sektorju. Na tem mestu smo opozorili, enako kot že v prejšnjih svojih mnenjih, da so
               vsi ti štirje zakoni, se pravi, novela Zakona o sistemu plač v javnem sektorju,
               novela Zakona o sodniški službi, o državnem tožilstvu in državnem pravobranilstvu, da
               tvorijo vsebinsko celoto, da bi bilo nujno potrebno, da se sočasno uveljavijo. Na
               žalost zaradi vseh teh postopkov, ki so se po sprejetju teh zakonov odvijali v
               parlamentu, tega več ne moremo doseči. Vložitev suspenzivnega veta le zoper novelo
               Zakona o državnem tožilstvu in zahtev za razpis zakonodajnega referenduma le zoper
               Zakon o sistemu plač in novele Zakona o sodiščih enostavno sočasna uveljavitev teh
               zakonov preprečila, zato so že oziroma še bodo nastale določene pravne posledice.
               Moramo namreč vedeti, da je novela Zakona o državnem pravobranilstvu že uveljavljena,
               3. oktobra je začela veljati. Zato že v tem trenutku obstaja določeno neskladje
                  <stage type="mag"/><stage>(Nadaljevanje)</stage> med veljavno ureditvijo v
               Zakonu o sistemu plač in novelirano ureditvijo Zakona o državnem pravobranilstvu.
               Kakšno bo pa nadaljnje neskladje, se pravi, obseg teh neskladij, vrsta, v katero smer
               bo šlo in tudi koliko časa bo trajalo, to so pa vse bodoča, težko predvidljiva
               dejstva, kajti vse to je odvisno tako od tega, kako bo Državni zbor odločil v
               postopku ponovnega odločanja o tej noveli, torej o noveli Zakona o državnem
               tožilstvu, potem od odločitve Ustavnega sodišča o zahtevah za razpis referenduma kot
               tudi od morebitne odločitve volivcev na referendumu. Imamo torej zelo težko, s
               pravnega vidika, z ustavnopravnega, sistemsko pravnega vidika težko pravno situacijo,
               ker je pač en zakon že začel veljati, eden je v postopku ponovnega odločanja, dva,
               temeljni in sodniški, pa sta v bistvu v celoti viseča in se sploh ne ve, kdaj bosta
               uveljavljena in ali sploh bosta. Toliko zaenkrat. Hvala.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp5">

               <speaker>PREDSEDNIK DR. VINKO GORENAK:</speaker>

               <p>Hvala lepa. Še državni sekretar, gospod Škrlec, izvolite.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp6">

               <speaker>BOŠTJAN ŠKRLEC:</speaker>

               <p>Hvala lepa. V principu se Vlada v svojem mnenju, ki ste ga prav tako prejeli,
               pridružuje tem razlogom, ki jih je navedla tudi Zakonodajno-pravna služba. Gre za
               situacijo, ki smo se ji skušali v začetku izogniti. Namreč, vsi štirje zakoni so
               medsebojno povezani in celovito urejajo plače pravosodnih funkcionarjev. S tem, ko je
               bil izglasovan odložilni veto za enega izmed teh zakonov, torej Zakon o državnem
               tožilstvu, je prišlo do neke nenavadne situacije, ki povzroča nejasnost. Zaradi tega
               Vlada ocenjuje, da je edino smiselno v tem trenutku to, da Državni zbor ponovno
               glasuje in podpre ta zakon, ki vsebinsko sledi rešitvam, ki so bile sprejete v Zakonu
               o sistemu plač v javnem sektorju. Hvala lepa.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp7">

               <speaker>PREDSEDNIK DR. VINKO GORENAK:</speaker>

               <p>Hvala lepa. Pričenjamo razpravo. Morda bi na začetku kar sam direktno vprašal gospo
               Kraljevo. Pravite, da ta pravobranilski zakon že velja. Kakšna pa je relacija potem
               tega zakona do sistemskega zakona? Namreč, sistemski zakon pa še ne velja. Ali je
               smiselno enaka zadeva pri tem zakonu pravzaprav; ne vem, če ste me razumeli.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp8">

               <speaker>KATARINA KRALJ:</speaker>

               <p>Ja, tu težko odgovorim. Prvič zato, ker zdaj velja novela Zakona o državnem
               pravobranilstvu. V enem delu se bo ob nespremenjeni veljavni ureditvi Zakona o
               sistemu plač v javnem sektorju lahko uporabljala, mogoče v enem delu tudi z uporabo
               določenih interpretacijskih pravil. Torej, v tem primeru ni povsem nemogoče, da se bo
               ta nov plačni sistem glede tega uporabljal. Vendar imamo pa tudi eno prehodno
               določbo, ki govori o prehodni uvrstitvi v plačni razred za državne pravobranilce, ki
               se pa sklicuje direktno na novelo Zakona o sistemu plač v javnem sektorju. V tem delu
               se pa ta zakon ne bo mogel uporabljati. In dokler ne vemo, kaj se bo zgodilo s tem
               zakonom, če bo uveljavljen oziroma ne, obstaja določeno neskladje. Tako da zdaj
               državni pravobranilci določene pravice z uveljavitvijo tega zakona imajo, ampak ker
               novela Zakona o sistemu plač v javnem sektorju ni sprejeta, na katerega se ta
               neposredno v prehodni določbi sklicuje, se seveda ne bo mogla uporabljati in gre za
               zelo hudo neskladje. Ali je to tudi že neskladje ustavne narave, tega v tem trenutku
               ne moremo reči. <stage type="mag"/><stage>(Nadaljevanje)</stage> Zelo podoben
               primer je tudi ta novela Zakona o državnem tožilstvu. Tu je sicer mogoče nekoliko
               lažje, ker se neposredno sklicuje na Zakon o sodniški službi, kjer zdaj tudi v enem
               delu novela velja, zato se bo večina določb, ki urejajo pripravljenost dežurstva,
               lahko uporabljala, ampak spet imamo to prehodno določbo, ki je povsem enaka kot v
               Zakonu o državnem pravobranilstvu in ki se v primeru, če bo zakon sprejet, vsaj eno
               določeno obdobje ne bo mogla uporabljati, ker verjetno ta novela Zakona o sistemu
               plač v javnem sektorju zaradi postopka pred Ustavnim sodiščem takrat še ne bo
               uporabljana. Če pa, recimo, ta zakon po vetu pade, pa bo sicer v tem trenutku bolje,
               ker bo po eni strani še vedno skladno s sedaj veljavno ureditvijo Zakona o sistemu
               plač v javnem sektorju, vendar po drugi strani, če bo odločitev Ustavnega sodišča
               negativna in referenduma ne bo in se bo potem zakon uveljavil, pa bo nastalo obratno
               neskladje. Se pravi, v glavnem, v katero smer bo šlo, bo neskladje tu. Potem pa, da
               še dodatno zapletemo zadevo, bo pa prišlo še do tega, če, recimo, sodniški pade, pa
               se uveljavi ta tožilski in pravobranilski, bo pa tudi padla ta zahteva, ki jo je
               postavilo Ustavno sodišče, da morajo biti plače primerljive, ker potem se bo pa v
               enem delu za nekatere funkcionarje uporabljal star plačni sistem, za druge pa nov.
               Tako da gre za zelo težko pravno situacijo. Hvala.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp9">

               <speaker>PREDSEDNIK DR. VINKO GORENAK:</speaker>

               <p>Hvala lepa. Odpiram razpravo. Izvolite, gospod Potrč.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp10">

               <speaker>MIRAN POTRČ:</speaker>

               <p>Hvala lepa. Glede na vsebinsko razpravo, ki smo jo v Državnem zboru ob sprejemanju
               teh štirih zakonov - danes je samo eden na vetu, ampak kljub temu v povezavi
               govorili, bi se ta moment, razen če bo treba, izognil vsem vsebinskim razpravam.</p>
               <p>Sporočil bi, da mi veta ne bomo podprli. Argumenti, ki jih je dala Zakonodajno-pravna
               služba in Vlada, se nam zdijo ustrezni. Jaz sem hvaležen iskrenemu sporočilu tudi s
               strani Državnega sveta, ki je povedal, da so bili pravzaprav v neki stiski, da je
               temeljni problem pri njih bila predvsem ali pa samo plača, višine in spremembe, da pa
               so bili v stiski pri odločanju in da so pravzaprav rezultati bili slučajni, da bi
               lahko bili tudi drugačni, kar samo dodatno kaže na to, da smo se pri odločanju o teh
               vprašanjih skoncentrirali po moje na napačne stvari in ne upoštevali celote odločitve
               Ustavnega sodišča, ki je zahtevalo malo več kot matematiko in računico, ki jo zdaj
               vsak sebi in svojim interesom prilagaja. In da ne bom prekršil obljube, ki sem jo
               dal, predloga veta ne bomo podprli. Soglašam s stališčem Zakonodajno-pravne službe,
               da bodo v takem primeru nastopila vprašanja in problemi, kako z realizacijo, in da
               jih danes nihče ne more predvideti. Ker sem med tistimi, ki smo sopodpisali in
               glasovali za to, da Ustavno sodišče presodi utemeljenost referenduma, glede na
               njegove možne protiustavne posledice, pa seveda izražam upanje, da zakon na
               referendum ne bo šel, in je to dodaten argument, ki govori za to, da naj se Zakon o
               državnem tožilstvu uveljavi, ker bo čas medsebojnega neskladja v tem primeru krajši,
               kot bi bilo obratno, če tega zakona ne bi uveljavili najkasneje v roku meseca dni, pa
               bi morali oziroma moramo dobiti mnenje Ustavnega sodišča. Hvala.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp11">

               <speaker>PREDSEDNIK DR. VINKO GORENAK:</speaker>

               <p>Hvala lepa. Še kdo? Ugotavljam, da <stage type="mag"/><stage>(Nadaljevanje)</stage> razprave ni več. Zato vas naj opozorim, da moramo v
               skladu z 91. členom Ustave Republike Slovenije in 84. členom v povezavi s 56. členom
               Poslovnika odločati z večino glasov vseh članov odbora, to pa je 9 ali več za.</p>
               <p>Na glasovanje dajem naslednje mnenje: Zakon o spremembah in dopolnitvah Zakona o
               državnem tožilstvu je ustrezen.</p>
               <p>Kdo je za? <stage>(9 članov.)</stage> Je kdo proti? <stage>(5 članov.)</stage></p>
               <p>Ugotavljam, da je odbor mnenje sprejel.</p>
               <p>Želi biti kdo poročevalec na seji zbora? Boste vi? <stage>/Oglašanje v ozadju./</stage></p>
            </sp>
            <sp xml:id="SDT5-OZNPJUIP-Nujna-021-2009-09-08.sp12">

               <speaker>DARJA LAVTIŽAR BEBLER:</speaker>

               <p><stage>/Brez mikrofona!/</stage> Predlagam, da je podpredsednik.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp13">

               <speaker>PREDSEDNIK DR. VINKO GORENAK:</speaker>

               <p>Razlog?</p>
            </sp>
            <sp xml:id="SDT5-OZNPJUIP-Nujna-021-2009-09-08.sp14">

               <speaker>DARJA LAVTIŽAR BEBLER:</speaker>

               <p>Predlagam, da je v tej zadevi poročevalec podpredsednik tega odbora, gospod Colarič.
               Med drugim tudi zato, da ne boste vi imeli kakšnih podobnih težav, kot ste jih imeli
               na zadnjem zasedanju Državnega zbora.</p>
            </sp>
            <sp xml:id="SDT5-OZNPJUIP-Nujna-021-2009-09-08.sp15">

               <speaker>PREDSEDNIK DR. VINKO GORENAK:</speaker>

               <p>Seveda, s tem popolnoma soglašam, da je gospod Colarič poročevalec. Treba je pa
               vedeti nekaj, da zadnjič jaz nisem bil poročevalec na osnovi sklepa tega odbora,
               ampak na osnovi odločitve Kolegija predsednika Državnega zbora. Ker v trenutku, ko
               smo o tem odločali, je bilo meni popolnoma jasno, da o istih zakonih in istih
               poslancih bo točka dnevnega reda zelo jasna, zahteva za referendum. Kolegij
               predsednika Državnega zbora je pa zadevo obrnil na glavo, v skladu s potrebami
               koalicije, in je rekel, da je tam zahteva za ustavno presojo in mene postavil v tako
               vlogo, kar je pač neumnost. Zato se popolnoma strinjam s tem, da gospod Colarič
               opravi to nalogo. Hvala lepa.</p>
               <p>S tem zaključujem sejo. Hvala.</p>
               <stage type="time">(Seja je bila končana 8. oktobra 2009 ob 13.22.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Redna-020-2010-09-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C4299AB6E968B514C1257798002CFF4B</idno>
               <idno type="custom" subtype="day">F0ED364296AD2970C12577AF002D3A47</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F0ED364296AD2970C12577AF002D3A47</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Redna-020-2010-09-29.OZKŠŠIM" n="020">
               <name>Redna</name>
               <date when="2010-09-29"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Redna-020-2010-09-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Redna-020-2010-09-29.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO, ŠPORT IN MLADINO</stage>
            <stage type="session">20. seja</stage>
            <stage type="date">(29. september 2010)</stage>
            <stage type="chairman">Sejo je vodila mag. Majda Potrata, predsednica odbora.</stage>
            <stage type="time">Seja se je pričela ob 9.00.</stage>


            <sp xml:id="SDT5-OZKŠŠIM-Redna-020-2010-09-29.sp1">

               <speaker>PREDSEDNICA MAG. MAJDA POTRATA:</speaker>

               <p>Lepo pozdravljeni. Vse članice in člani odbora in vsi vabljeni. Pričenjam 20. redno
               sejo Odbora za kulturo, šolstvo, šport in mladino.</p>
               <p>Nisem dobila obvestila, da bi bil kdo zadržan in se seje ne bi mogel udeležiti. Imam
               pa pooblastilo poslanca Tomaža Toma Mencingerja s pooblastilom nadomešča poslanec
               Janez Kikl. Obveščam vas, da so na sejo povabljeni, dr. Zdenka Čebašek Travnik,
               varuhinja človekovih pravic, Ministrstvo za kulturo, Ministrstvo za šolstvo in šport,
               Ministrstvo za visoko šolstvo, znanost in tehnologijo, Ministrstvo za gospodarstvo,
               dr. Dejan Jelovac, predsednik Sveta za radiodifuzijo, Miha Krišelj, v.d. direktorja
               APEK - Agencije za pošto in elektronske komunikacije Republike Slovenije, Gospodarska
               zbornica Slovenija, Irena Brgles, predsednika Zbornice založništva, knjigotrštva,
               grafične dejavnosti in radiodifuzije medijev, Združenja radiodifuzije medijev, mag.
               Irena Klinar, predsednica Gospodarsko interesnega združenja regionalnih in lokalnih
               radijskih programov posebnega pomena in Obrtna zbornica Slovenije.</p>
               <p>S sklicem seje ste prejeli dnevni red. 1. točka dnevnega reda - 15. redno letno
               poročilo Varuha človekovih pravic Republike Slovenije za leto 2009. Obravnavamo ga
               kot zainteresirano delovno telo. 2. točka dnevnega reda - Obravnavo poročila Sveta za
               radiodifuzijo za leto 2009 EPA 1060-IV. 3. točka dnevnega reda - Razno. Do 12 ure
               včerajšnjega dne nisem prejela predlogov za razširitev dnevnega reda oziroma za umik
               katere od predlaganih točk dnevnega reda, torej ugotavljam, da je določen takšen
               dnevni red kot ste ga dobili s sklicem seje. Obveščam, da poslanca Franca Jurija s
               pooblastilom nadomešča poslanec Alojzij Potočnik.</p>
               <p>Prehajam na <title>1. TOČKO DNEVNEGA REDA - 15. REDNO LETNO POROČILO VARUHA ČLOVEKOVIH
                  PRAVIC REPUBLIKE SLOVENIJE ZA LETO 2009.</title> Poročilo je objavljeno na spletnih
               straneh Državnega zbora, v Poročevalcu z datumom 26. julij 2010. Obravnavamo poročilo
               kot rečeno na podlagi prvega odstavka 41. člena Poslovnika Državnega zbora. Ker
               obravnavamo poročilo kot zainteresirano delovno telo, matično delovno telo je namreč
               Komisija za peticije ter za človekove pravice in enake možnosti, ki tudi pripravi
               končni predlog priporočil, zato vse, kar imamo povedati k poročilu Varuha človekovih
               pravic za leto 2009 štejte kot priporočilo matičnemu delovnemu telesu. Veste, da se
               poročilo obravnava po enofaznem postopku. Vem, da je za petkovo sejo Komisije za
               peticije, človekove pravice in enake možnosti predlagan sklep, ki govori o tem, da
               naj bi  podprli vsa
               priporočila, ki so v poročilu Varuha človekovih pravic. Glede na področje dela, ki ga
               pokriva naš odbor pa se bomo v predstavitvi poročila in kasneje v razpravi skušali
               osrediniti predvsem na naslednja področja, to so štirje: mediji, predšolska vzgoja,
               osnovno, srednje in višješolsko izobraževanje in otroci v izobraževalnem sistemu.</p>
               <p>Sedaj dajem besedo najprej dr. Zdenki Čebašek Travnik, da nam kot varuhinja
               človekovih pravic predstavi tisti del poročila o katerem sem govorila, da je predmet
               naše današnje razprave. Izvolite.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp2">

               <speaker>DR. ZDENKA ČEBAŠEK TRAVNIK:</speaker>

               <p>Hvala za besedo, gospa mag. Majda Potrata. Moram reči, da sem bila zelo prijetno
               presenečena, ko smo dobili vabilo na sejo vašega odbora v času mojega mandata.
               Mislim, da prvič predstavljamo naše letno poročilo v Odboru za kulturo, šolstvo,
               šport in mladino. Zato mi tudi oprostite, če ne bom čisto točno zadela stvari, ki bi
               jih naj predstavili na današnjem sestanku. Tudi na začetku bi se rada opravičila, ker
               bom sejo morala čez dobre pol ure vsaj začasno zapustiti. Namreč, najbrž veste, da
               poteka v Cankarjevim domu Festival za tretje življenjsko obdobje in tam so me že
               dosti pred časom prosili za uvodne besede za nagovor, tako da bom šla ven, ampak bo
               pa tukaj namestnik Rovšek, ki je tudi kompetenten sogovornik in bo odgovarjal dokler
               se jaz ne vrnem. Jaz bom tam povedala, ampak mi oni niso znali povedati koliko časa
               bo trajalo, in pridem nazaj. Tako da za to vmesno prekinitev se opravičujem.</p>
               <p>V tej svoji pripravi kaj naj bi uvodoma povedala sem se prvo odločila, da ne bi rada
               bila dolga, ker tisti, ki vas je zanimalo, ali tisti, ki vas še bo zanimalo si lahko
               podrobnosti preberete. Bi pa rada omenila približno podobno kot ste vi, gospa
               predsednica povedali, o čem naj bi govorili, predšolska vzgoja kot posebno poglavje,
               potem osnovna in srednja šola, pa seveda tudi del visokošolskega izobraževanja. No,
               to česar vi niste omenili, pa bi mogoče kakšno besedo veljalo nameniti so tudi
               zaposleni v teh dejavnostih. Potem pa nekaj besed še tudi o športu in seveda o
               medijih.</p>
               <p>Dejansko je med prioritetami mojega dela že ves čas mandata skrb za pravice otrok, in
               zato se s tem področjem kar podrobno ukvarjamo. Tako, recimo, pri predšolski vzgoji
               je v preteklem letu, pa tudi še sedaj, aktualno pomanjkanje prostorov v otroških
               vrtcih, predvsem tistih s koncesijo oziroma tistih kjer se izvaja program po državnih
               zakonih in so seveda tudi ti za starše finančno dostopnejši. Vemo, da je dolžnost
               zagotoviti prostor v otroških vrtcih stvar občin in se zavedamo tudi, da se občine
               trudijo, vendar so nekatere vsaj dosti nespretne ali neuspešne. In iz tega potem
               izvira veliko pobud tudi varuhu. Pobude varuhu pridejo na dva nivoja. Enega, da je na
               splošno premalo prostorov. Drugi nivo je pa izbira za tisto premajhno število
               prostorov in seveda vsak primer posebej obravnavamo in odgovorimo pobudniku in tudi
               županom damo priporočila.</p>
               <p>Na osnovnošolskem področju je pobud tudi veliko. So zelo raznovrstne. Mogoče bi se na
               tri ali štiri točke ozrli. Starši se dostikrat obrnejo na nas, tudi samo z vprašanjem
                   ali s pobudo, kako je z
               vpogledom v dokumentacijo, ki nastaja o njihovih otrocih v šoli. Gre za vpogled tako
               pri tistih starših, ki živijo skupaj, še bolj pa se zaplete takrat, kadar so starši
               razvezani, ali ne živijo skupaj in starš pri katerem otrok ne živi, želi vpogledati v
               dokumente.</p>
               <p>Rada bi nekaj besed povedala o pobudi, da bi se za manjšine organiziralo več pouka v
               njihovem jeziku. To je Ministrstvo za šolstvo tudi pobudo obdelalo in upam, da se bo
               dejansko ta pobuda ugodno rešila.</p>
               <p>Nekaj hude krvi smo povzročili, ko smo razlike iz nacionalnega preverjanja znanja v
               osnovnih šolah razlike po regija označili pod neenakost oziroma kot diskriminacijo
               ali potencialno diskriminacijo otrok, ki živijo v regijah, kjer so rezultati slabši.
               Naš namen je bil spodbuditi nadaljnji razmislek o tem, kakšni so vzroki za takšne
               velike razlike v rezultatih in kaj pravzaprav te razlike pomenijo za bodočnost tistih
               otrok, ki izvirajo iz slabše ocenjenih področij.</p>
               <p>Zaznali smo tudi precej primerov nasilja na šoli. Že v mandatu prejšnje vlade smo
               predlagali Ministrstvu za šolstvo, da se naredi ena poglobljena raziskava o nasilju v
               šoli. Ta raziskava je bila izvedena. Ministrstvo za šolstvo je dalo razpis in izbralo
               izvajalca in ta raziskava je bila narejena in dala zelo zelo zanimive rezultate, tudi
               konferenca o tem je bila, ampak to še ni v poročilu. Ta raziskava je pokazala na
               velike dimenzije nasilja, ki se pojavlja v osnovnih šolah. To je bila osnovnošolska
               raziskava in nakazala tudi nekaj rešitev, ampak to je bolj za strokovno
               konferenco.</p>
               <p>Pri srednješolskih vprašanjih smo imeli tudi nekaj zadev povezanih z nasiljem. Kot
               zanimivost pa povem, da so tudi na našo pobudo ali na našo urgenco dejansko dobro
               poskrbeli, da je na šolskih tekmovanjih bilo poskrbljeno tudi za predstavnike
               manjšin, da so ti dobili tekmovalne pole potem v svojem materinem jeziku. Na enem od
               tekmovanj namreč temu ni bilo tako.</p>
               <p>Na višješolskem in tudi visokošolskem izobraževanju pa bi samo poudarila največji
               problem, slabo dostopnost pouka za gluhe in naglušne. To je tema, ki se sicer tiče
               različnih resorjev, tudi zdravja, tudi sociale, tudi šolstva. Namreč, čeprav imamo v
               odzivnem poročilu Vlade napisano, da bi naj visoke šole poskrbele za plačilo tolmačev
               v znakovni jezik vam povem, da temu ni tako in da so mi tudi dekani in rektorji
               univerz, kadar smo obravnavali konkretno zadevo, napisali, da to ni predvideno niti v
               njihovem proračunu, niti v njihovih aktih.</p>
               <p>Ko govorimo še o otrocih je področje na katerega redko pomislimo, pa so nam ga
               odkrile naše pobude. Namreč, otroci kot obetavni športniki, gre za dva zelo pomembna
               problema na katera bi rada opozorila. Eden je povezan z odnosom med trenerji do teh
               športnikov. Ta odnos je, vsaj v teh primerih, pobudah, ki smo jih dobili, lahko zelo
               problematičen. Če rečem, da je nasilen, da je do otrok izjemno nespoštljiv so to,
                   recimo tako vpisne besede
               za to, kar se dogaja. Mi smo dali tudi pobudo, da se na izobraževanje v te športne
               učitelje in trenerje, posebej poudari še ta odnosni vidik športnega treniranja, kjer
               je seveda nam razumljivo, da si prizadevajo za čim boljše rezultate, ampak če gre to
               na račun otrokovega dostojanstva, izvajanja raznovrstnega nasilja nad otrokom, smo pa
               seveda takoj in odločno proti. Kot veste, je v javnost prišla tudi afera, ko je eden
               od športnih voditeljev tudi spolno zlorabljal otroke, tako da ta opozorila vzemite
               zelo zares. Drugi vidik na področju športa so pa pogodbe. Jaz ne vem, če veste, ampak
               starši za svoje perspektivne otroke, športnike, podpisujejo s klubi pogodbe. In če se
               zgodi, da bi ta otrok šel trenirati potem v nek drugi kljub, pride do naravnost
               grozljivih situacij, kjer so potem starši dolžni vračati gromozanske vsote denarja
               zato, da otrok, pazite, osnovnošolski, tam okrog 10, 12 let star, prestop iz enega
               kluba v drugega. Seveda to ni neposredno kršitev otrokovih pravic, ker se vse skupaj
               dogaja na zasebni sferi, večinoma, ker športni klubi niso oziroma nimamo pooblastil,
               da se z njimi ukvarjamo, opozarjamo na to kaj se v športnih klubih dogaja že na račun
               perspektivnih mladih športnikov. In lahko si predstavljate kakšni so potem pritiski
               na tega otroka okrog katerega pletejo take zgodbe. Najprej kako je zelo pomemben, ker
               so starši podpisali tako dobro pogodbo za njega in potem kako je on kriv, da starši
               morajo spet, ne vem, najemati kredit, da ga lahko prepišejo in podobne zadeve.</p>
               <p>In da ne bom predolga, še par besed o medijih. Letos o medijih nismo dosti, pa
               govorili toliko kot prejšnja leta pisali. Povedala bi, da so priporočila, ki smo jih
               dali za pripravo sprememb Zakona o medijih, bila večinoma upoštevana. Kar se medijev
               tiče, pa smo najbolj pozorni na to, kadar mediji kršijo tudi določila sedaj že
               kazenskega zakonika, da objavljajo podatke o otrocih, ki so vključeni v kakršnekoli
               procese pred, ali sodnimi ali upravnimi organi. To je zdaj zelo na kratko. Tako, da
               bi raje več za razpravo prepustila. In kot rečeno, se bom vmes malo poslovila, pa se
               potem spet vrnila. Hvala lepa.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp3">

               <speaker>PREDSEDNICA MAG. MAJDA POTRATA:</speaker>

               <p>Najlepša hvala gospe Varuhinji človekovih pravic. Obravnavamo poročilo v trenutku, ko
               še nimamo odzivnega poročila vlade pred seboj, tako da bi lahko ugotavljali kaj od
               priporočil iz prejšnjih let oziroma kaj o poročilu za leto 2009 menijo na pristojnih
               ministrstvih. Zato bom najprej vprašala ali želi kdo od predstavnikov vlade besedo, k
               temu kar je bilo povedanega? Gospa državna sekretarka Alenka Kovšca z Ministrstva za
               šolstvo in šport. Izvolite.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp4">

               <speaker>ALENKA KOVŠCA:</speaker>

               <p>Hvala za besedo. Lepo pozdravljena tudi Varuhinja človekovih pravic in vsi prisotni
               na seji! Jaz bi želela morda poleg tega, da smo pripravili odzivno poročilo na
               posamezna vprašanja, na katera je varuh včasih, varuhinja, bolj in včasih manj
               zadovoljna, kar odraža tudi v svojem poročilu. Vendarle moram reči, da se nekatere
               bistvene zadeve na področju, ki ga pokriva šolstvo, spreminjajo v tem smislu na
               boljše. Da ste nekaj točk omenila, ki so povezani tudi z vprašanjem migrantov in tudi
               pravice do maternega jezika, da tukaj imamo kar tri evropske projekte, sofinanciranje
               in tudi predloge za sistemske rešitve, ki bodo integrirani v novo šolsko zakonodajo, da ko ste omenila in je
               bilo v javnosti tudi dosti odmevno vprašanje rezultatov na NPZ, da vendarle nekateri
               zaključki se posplošujejo na neki raziskavi, ki je imela omejeno ciljno skupino, in
               da iz tega razloga je prišlo do interpretacij, ki pravzaprav jih težko posplošimo,
               ker sta bili recimo v tem primeru zajeti samo dve šoli tiste določene regije in se je
               kasneje izkazalo, da je posploševanje lahko kaj nepravično in neustrezno.</p>
               <p>Tretja stvar, nasilje v šoli, ste tudi omenila. Moram reči, da poteka veliko
               aktivnosti na tem področju v šolstvu, ki vpeljujejo med vrstniško in drugo mediacijo
               tudi, in da se tudi na tem področju in ministrstvo in sami projekti, ki se
               financirajo, pravzaprav so usmerjeni v razreševanje nasilja v šolah. Seveda pa ne
               morem mimo tega, da bi vendarle pokomentirala pa tudi tisti del, kjer je povzetek
               predlogov in priporočil, ki ste jih napisali s področja, ki jih pokriva tudi
               ministrstvo za šolstvo, ena zadeva je urejanje vprašanja zagovorništva otrok. Mi bomo
               integrirali zagovornika tudi v predlog novega zakona o usmerjanju otrok s posebnimi
               potrebami. Ker pa ostaja en problem, kako ta institut, ki vendarle še ne obstaja tudi
               formalno, integrirati v rešitev. In tukaj bi vas tudi prosili, če nam pomagate, na
               kakšen način pravzaprav razrešiti zadevo, ki pri nas ni nobenih nestrokovnih,
               neformalnih nasprotovanj, ne moremo pa zadevo speljati na način, kot bi si jo želeli,
               zato bi zelo podprli, da se institut zagovorništva tudi reši na formalni ravni čim
               prej.</p>
               <p>Druga stvar glede predšolske vzgoje, kjer je varuhova pobuda, da bi to postala
               pravica, ki jo je možno uveljaviti oziroma, ki bi bila na enak način dostopna vsem,
               je seveda lahko naš cilj, vendar Ministrstvo za šolstvo in šport v tistem delu kjer
               gre za investiranje v predšolski prostor, nima izvirnih pristojnosti, ampak je to
               pristojnost lokalnih skupnosti, kar pa za posledico ima seveda potem dostopnost
               predšolske vzgoje in varstva. Potem, jaz mislim, da je absolutno za pozdraviti, da je
               treba preprečevati tudi zlorabo otrok tam kjer gre za vprašanje izvajanja nalog s
               področja športa. In bomo po svojih zmožnostih seveda ukrepali. Pri zavlačevanju ali
               pa bom rekla postopkih, ki jih tudi omenjate, ker so včasih ovira, da lahko
               uresničujemo največjo korist otroka, je pa seveda tudi vprašanje težje strokovne
               odločitve in vendarle postopku, ki pripeljejo do prave odločitve zakonom usmerjanju
               otrok s posebnimi potrebami smo predvideli to in smo predvideli tudi nove postopke,
               tudi v nekem delu skrajšani postopek ali pa začasno odločbo za to, da bi lahko
               reševali v takih akutnih primerih tudi primere kot jih vi navajate. Tako da, mislim
               da je brez dvoma to poročilo tudi za nas koristno in mislim, da ni zadreg, da bi
               usklajevali našo strokovno in politično aktivnost na točkah, ki jih varuhinja
               predlaga in njena institucija za področje šolstva. Hvala.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp5">

               <speaker>PREDSEDNICA MAG. MAJDA POTRATA:</speaker>

               <p>Hval lepa, gospe državni sekretarki. Želi še kdo? Potem odpiram razpravo poslank in
               poslancev in se k besedi najprej sama javljam in bi povedala takole.</p>
               <p>Glede na usmeritev varuhinje človekovih pravic v posebno ciljno skupino, to so
               otroci, je za naš odbor posebnega pomena, da se s temi stvarmi, s temi vprašanji
               ukvarjamo. In zdi se mi po vsem tem, kar sem slišala zaenkrat, da je mogoče posneti
               do popolne gluhote pri ministrstvu za šolstvo in šport, in tudi pri ministrstvu za
               kulturo, ni mogoče zaznati kar mi je, kot predstavnici koalicijskih strank seveda
               dobrodošlo glede na to, da smo že slišali pri kakšen poročilu, da niso ravno  vedno zadovoljni z odzivi izvršne
               veje oblasti. Če gledam s stališča odbora, potem moram reči, da je odbor tudi v
               sprejemanju zakonodaje, vsaj kar zadeva predšolsko vzgojo tudi napravil korak naprej,
               seveda na predlog Ministrstva za šolstvo in šport, ko smo vendarle nekoliko olajšali
               pridobivanje prostorov za predšolsko vzgojo za ta čas, ko je interes za vključevanje
               otrok v predšolsko vzgojo večji, glede na zvečano populacijo in tudi nekatere druge
               interese, ker je interes za to, da se v predšolsko vzgojo zajame čim večji odstotek
               otrok, tudi usmeritev, ki jo lahko zaznavamo v koalicijskem sporazumu in tudi ukrepih
               vlade. In prav tu, ko smo s strokovno službo odbora pregledovali priporočila, ki so v
               poročilu napisana, tehtali kaj lahko odbor naslovi kot posebno priporočilo na
               Ministrstvo za šolstvo in šport, je ravno pri zagotavljanju ustreznih prostorov
               tisto, kar ste, spoštovana dr. Čebašek Travnik sami ugotovili, in je državna
               sekretarka tudi povedala, da je treba vendarle razumeti, da je izvirna pristojnost
               zagotavljanja posebnih kapacitet ali potrebnih kapacitet vendarle na lokalni
               skupnosti. Enako zadrego sem občutila pri priporočilih, ki ste jih tudi sami
               omenjali, ki se nanašajo na športno dejavnost otrok. To, o čemer ste govorili, je po
               mojem problem doktrine na eni strani, športne vzgoje, na drugi strani pa čisto
               pravnih relacij med starši in klubi.</p>
               <p>Jaz bi se najprej pri prvi stvari zaustavila. Mislim da so celo na svetovni ravni
               otroke do neke mere zaščitili, ko so prepovedali prezgodnje vključevanje otrok v
               vrhunski šport. Mislim konkretno na orodno telovadbo in na umetnostno drsanje, ker je
               problem tega do katere mere lahko trener od otroka zahteva ali od športnika zahteva
               neko dejavnost vprašanje doktrine, ki ji jaz nisem dorasla in se v to ne želim in ne
               morem spuščati. Zame pa ostaja še vedno problem kako to zadevo urediti v naši državi,
               glede na to, da pa je pred nami sprejem programa za šport za naslednje desetletje, se
               mi zdi razprava o tem problemu na tem odboru izredno pomembna. Pomembna tudi zaradi
               tega, ker poznamo podatke o tem koliko starši pravzaprav veliko investirajo v športno
               dejavnost svojih otrok. Če se prav spomnim, mislim, da 81% je iz zasebnih sredstev v
               šport vloženih, javnih sredstev bistveno manj in smo pod evropskim povprečjem, in da
               so zasebna sredstva najpogosteje, zasebna sredstva ravno staršev, da ne govorim o
               vseh drugih dejavnostih, ki jih morajo starši opravljati za to, da se lahko njihovi
               otroci udeležujejo treningov, je to velik vložek in zagotovo je potem problem, če
               starši zaznavajo, da odnos trenerjev do njihovih otrok ni na pričakovani ravni ali
               celo da gre za nedopustne in nezakonite pristope do otrok, kaznive celo.</p>
               <p>Tako, da tu se mi zdi... ampak ne vidim pa, ko smo gledali kako bi to priporočilo
               oblikovali, naslovnika priporočila naš odbor ne more najti v tem primeru. Je pa
               razprava o teh problemih zagotovo dobrodošla.</p>
               <p>Na mizo pa ste dobili predlog treh priporočil k trem različnim poglavjem. Poglavju:
               diskriminacija, varstvo otrokovih pravic, torej dve priporočili k varstvu otrokovih
               pravic, in tu bi pa bilo dobro opozoriti na to, da smo kot  odbor in kot poslanci, da ne rečem, zlasti dveh
               poslanskih skupin Socialnih demokratov in Liberalne demokracije Slovenije, že
               poskrbeli za to, da se je to prvo priporočilo, ki ga imate zapisano in ki zadeva
               pogosta priporočila varuha človekovih pravic, da je treba urediti tudi kaj v smeri
               zagotavljanja kakšne od kolektivnih pravic tistih pripadnikov narodov in narodnosti,
               ki imajo sicer po Ustavi individualne pravice zagotovljene, in smo s posebnim
               določilom v zakonu o RTV v drugi obravnavi to določilo vključili, seveda ne ob
               podpori vseh poslanskih skupin, večinsko podporo pa je to dobilo, se nam je pa
               vendarle zdelo potrebno to priporočilo tudi zapisati, posebej zaradi tega, ker je
               ministrica za kulturo tista oseba, ki koordinira vprašanja, ki so zvezana z
               uresničevanjem teh pravic o katerih sem govorila in na katere nas opozarjajo, ne samo
               vaša poročila, to se pravi poročila varuha človekovih pravic, ampak tudi mednarodnih
               organizacij, ki so posvečene varovanju človekovih pravic, prav posebej. Tako, da jaz
               upam, da bodo priporočila, ki so pred vami dobila na odboru danes podporo, in bodo
               potem posredovana matičnemu delovnemu telesu, če bo tako, da bi jih matično delovno
               telo vključilo med svoja priporočila.</p>
               <p>No, tretje priporočilo, ki zadeva usmerjanje otrok s posebnimi potrebami, vemo tudi,
               da se pripravlja predlog zakona o usmerjanju otrok s posebnimi potrebami, in mislim,
               da ga jemljite kot napotilo in voljo k temu, da bi se v pripravljajočem se predlogu
               zakona našli ustrezni odgovori tudi na ta vprašanja, na katera nas poročilo varuha
               človekovih pravic za leto 2009 opozarja. </p>
               <p>Vprašujem kdo želi besedo?</p>
               <p>Izvolite, gospa Alenka Jeraj.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp6">

               <speaker>ALENKA JERAJ:</speaker>

               <p>Hvala za besedo.</p>
               <p>Jaz bi v zvezi s tem prvim priporočilom. Mi smo se veliko pogovarjali o tem, res že
               pri sprejemanju zakona o RTV, pač varuhinja pravi, da nas mednarodne institucije
               opozarjajo in da težko opravičujejo, zakaj delamo razliko med avtohtono in
               neavtohtono skupnostjo oziroma pač tisto, ki jo imamo ustavno priznano in tisto, ki
               ne. Vendar, na 46. strani v svojih ugotovitvah govorite tudi o tem, da bo treba
               razpravljati o položaju nemške skupnosti, ki je v letu 2009 izvedla neke aktivnosti,
               ki utemeljujejo njeno zgodovinsko prisotnost na ozemlju Slovenije, in mi smo že tudi
               pri zakon o RTV odprli to vprašanje, da če pač se ukvarjamo z narodi nekdanje
               Jugoslavije, se bomo najbrž morali tudi s tem. In zato se mi to priporočilo ne zdi
               povzetek tega, če bi želeli pač nekaj konkretnega narediti na tem, ker potem bi
               morali vključiti tudi to, kar varuhinja opozarja, torej da se bo treba pogovarjati
               tudi o položaju nemške skupnosti. Tukaj pač spet nekaj izločujemo, nekoga
               privilegiramo, oziroma saj bo pa v naslednjem poročilu spet isto opozorilo, če ne bi
               zajeli tudi tega. Jaz mislim, da bi bilo prav, preden pri različnih zakonih te stvari
               odpiramo in poskušamo urejati enkrat tukaj enkrat tam, da se mogoče resno odločimo za
               neko strategijo in nek način, potem pa šele to vključujemo, ne pa da zdaj drobec
               tukaj drobec tam, in potem bomo rekli, zdaj pa imamo to v vsakem zakonu nekaj, zdaj
               pa je treba to zapisati v ustavo. Treba se je odločiti na kakšen način bomo te stvari
               urejali, in jih potem, pač neke raziskave so bile narejene, tudi ugotoviti koliko je,
               jaz pač poznam bolj iz kulture, različna društva kako delujejo, kako so financirana
               in tako naprej, in potem, šele na podlagi tega lahko ugotavljamo ali so res
               diskriminirani ali jim res ne omogočamo, da ohranijo svojo identiteto in podobno.
                   Mislim, da je to vseeno
               preveč pavšalno govoriti, da je nekdo diskriminiran, če zraven nimamo vseh teh
               podatkov v resnici kje vidimo diskriminacijo, ali na katerem področju so pa stvari
               mogoče urejene v redu.</p>
               <p>Jaz bi predlagala, da se to prvo priporočilo razširi tudi s tem, kar je varuhinja
               zapisala, tudi o položaju nemške skupnosti. Se dajmo tudi o tem pogovarjati, in da se
               res mogoče ne v okviru samo priporočil varuhinje, ampak neko splošno strategijo
               določi na kakšen način se bomo teh stvari lotevali, ne pa da, kot rečeno, parcialno
               rešujemo stvari danes tukaj, jutri tam.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Dr. Laszlo Göncz.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp8">

               <speaker>DR. LASZLO GÖNCZ:</speaker>

               <p>Hvala lepa za besedo, gospa predsednica. Spoštovana gospa varuhinja človekovih
               pravic, gospod namestnik, državna sekretarka, vsi ostali prisotni. Jaz bi kot prvo
               omenil premik v pozitivno smer na področju sodelovanja instituta varuha človekovih
               pravic z narodnimi skupnostmi in v zvezi s tem smo marsikatero vprašanje, tudi iz
               konteksta, ki spada na ta odbor v preteklih mesecih tako ali drugače že prevetrili in
               tudi poskušali iskati neke rešitve. In seveda s to prakso želimo tudi
               nadaljevati.</p>
               <p>Kar se konkretnega poročila tiče bi dve stvari poudaril, kar je tudi zapisano s
               strani varuhinje človekovih pravic. Težava na področju uresničevanja nekaterih, sicer
               ustavnopravno zagotovljenih pravic se pojavlja že kot neka konstantna problematika. V
               zvezi s tem so tudi nekatera konkretna priporočila ali vsaj konkretne opazke
               navedene, kot na primer dvojezični dodatke, kot na primer splošna družbena klima, ki
               se da tako ali drugače razumeti, ampak je nekje tudi v skladu s tistim, kar je v
               zvezi z evropsko listino o manjšinski in pa narodnostni jeziki v zadnjem poročilu, v
               tretjem poročilu tudi predlagala tamkajšnja delovna skupina. Kakorkoli, ta razkorak
               je vprašanje, na katerega bomo morali v najkrajšem možnem času, po moji oceni,
               sistemsko tudi rešiti. Zato se predlaga z naše strani že večkrat ta splošni zakon o
               narodni skupnosti, ki dobiva vedno večji konsenz, tako strokovni kot tudi v
               političnih krogih. V okviru narodne skupnosti je ta konsenz že vzpostavljen.</p>
               <p>In kot druga stvar, kar se konkretno poročila tiče in spada v kontekst seje odbora,
               je pa vprašanje o izobraževanju, ki se pojavlja in posredno in neposredno. Neposredno
               morda v nekaterih konkretnih primerih, ki jih sedaj ne bom navajal. Posredno pa pri
               nostrifikaciji diplom in drugih formalnih zadev, ki, ne samo kolektivno, ampak tudi
               individualno se pojavljajo kot težave narodnih skupnosti.</p>
               <p>O romski problematiki poglobljeno ne bi spregovoril, ker mislim, da je temu vprašanju
               posvečeno v poročilu kar precej vsebine, pa tudi količinsko je zadeva primerno
               zajeta. So vprašanja, ki sodijo nedvomno na to komisijo, vendar bom rekel, da sam
               tega ne bom odpiral.</p>
               <p>Na koncu se bom dotaknil še vprašanja, ki je bilo že izpostavljeno s strani gospe
               Jeraj, pa je tudi vsebina v okviru priporočil predlogov, in se nanaša na tretma
               nekdanji oziroma pripadnikov narodov nekdanje Jugoslavije. To vprašanje se je
               odpiralo na obravnavi zakona o RTV in tudi povzročilo nekaj nelagodja, pa  tudi je bilo nekaj napačnih
               interpretacij, necelovitega razumevanja te problematike, tudi s strani medijev, pa še
               koga. Zato bi jaz rekel naslednje. Po svoje razumem ta predlog v pozitivni smeri,
               torej da se to vprašanje dejansko osvetli v neki širši luči in se strinjam s
               predgovornico, da je lahko tudi priporočilo en korak naprej na tem področju. Namreč,
               eno je nedvomno prisotnost narodnih skupnosti, narodov nekdanje Jugoslavije. V
               Sloveniji je pač nastalo v fazi nekega obdobja, ki se lahko zgodovinsko pojmuje kot
               neka spontana zadeva, torej sicer ne gre za isto situacijo kot v primeru, ko se pač
               meje vlečejo na določeno manjšinsko skupnostjo, ampak je prav tako objektivne narave,
               torej oporekate temu, da tukaj živijo te skupnosti čisto upravičeno, jaz mislim, da
               nihče noče in niti ne more. To je prva stvar.</p>
               <p>Druga stvar. Sistemskost reševanja tega vprašanja je pomembna tudi zato, ker v
               primeru avtohtonih skupnosti, pa romske etične skupnosti so zagotovljene pravice
               vezane tudi na teritorij, predvsem kolektivne pravice, saj drugače je težko sploh
               zastaviti nek smiseln krog in v neko celoto. Torej, tukaj se bo to vprašanje
               postavljalo v neki drugačni luči, to je nedvomno, ker je pač razpršenost omenjenih
               skupnosti dejansko po celi državi. In tem vprašanju bo treba posvetiti kar primerno
               pozornost. Skratka, jaz ocenjujem to priporočilo kot pozitivno, ker je nedvomno, da
               ta problem je treba reševati. Ne moremo pogledati skozi prst in reči, da tega
               problema več ni, ker ta problem dejansko obstaja in se pojavlja tako ali drugače, ob
               slehernem zakonu, ob slehernem dogodku, ob kakršnikoli drugi razpravi tovrstnih
               vprašanj. Vendar bom tukaj podprl tisti predlog, ki ga je dala gospa Jerajeva, morda
               ne s konkretnim imenom, ampak z nekim splošnim dopolnilom, da se ta predlog dopolni v
               smislu "in druge narodne skupnosti". Torej, ki so prav tako, bom rekel, zgodovinsko
               prisotne v tem prostoru, tudi v skladu s tem, kar je dejansko zapisano v poročilu
               varuha človekovih pravic. Mislim, da to gre v ta kontekst, se izpostavi tudi ta
               problematika nekdanjih jugoslovanskih narodnih skupnosti, ker je dejstvo, da je to
               neka kategorija, ki je količinsko zelo prisotna. Je pa dejstvo, da so še neke
               skupnosti, če se že o tem sistemsko razpravlja naj se tudi ne bi izpuščale, da se
               potem res temu vprašanju v celoti posveti neka večja pozornost. Naj bo to neko prvo
               opozorilo, saj to priporočilo dejansko še ne pomeni niti nastajanje nekega zakona,
               niti nastajanje česarkoli, ampak neko razmišljanje o tej problematiki kot taki. S
               tega vidika jaz, in zaključujem dejansko s tem, podpiram to priporočilo in je tudi v
               pravem času na pravem mestu. Vendar poskušajmo potem še dopolniti tisto vrzel, ki pa
               potem lahko nastaja, na primer pri nemški, pa še morda pri kateri drugi narodni
               skupnosti. Hvala lepa.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želim se odzvati na oba razpravljavca, na dr. Göncza in na gospo Jeraj.
               Zakaj smo predstavniki štirih poslanskih skupin zapisali tok priporočilo, nanašajoče
               se samo na pripadnike narodnih skupnosti nekdanje Jugoslavije? Zaradi tega, ker so
               pripadniki teh narodnih skupnosti izrazili poseben interes in pričakovanje, da se v
               državi uredijo tudi nekatere njihove pravice, ki jih vidijo kot uresničevanje obljube
               iz temeljne listine in tako naprej. Kar pa zadeva nemško govorečo skupnost oziroma
               pripadnike nemške skupnosti so pa nekatera njihova pričakovanja in položaj urejeni v
               posebnem aktu, ki ga je sprejel Državni zbor in je to državni sporazum o kulturnem
               sodelovanju  med Avstrijo in
               med Slovenijo. To se pravi, da je posebna pozornost ravno tako razpršeni skupnosti
               tistim, ki jim je nemščina materni jezik, oni so neko potrditev in vidnost, da tako
               rečem, v tej državi dobili v tem aktu. Medtem, ko pa pripadniki, o katerem govori
               prvo priporočilo pa ne glede na to, da je po štetju prebivalstva okoli 11%
               prebivalstva neslovenske narodnosti v državni Slovenije, pa vemo, kako je s tem, ali
               se je kdo dolžan ali ne dolžan izrekati o svoji nacionalni pripadnosti, je pa
               vendarle to razmeroma velika skupina državljank in državljanov Slovenije, ki bi
               želela dobiti neko potrditev svoje identitete tudi v državi, ki ji je sicer lojalna
               in v kateri uresničuje druge svoje pravice, teh pravic, ki so zvezane z materinščino,
               s svojim izvorom pa menijo, da ne morejo uresničevati kot samo na individualni ravni.
               To ne gre za pogrkovanje v enem, drugem, tretjem, kot je bilo prej povedano, malo
               tukaj in malo tam, treba se bo sprijazniti s tem, da če smo odprta družba in usmerja
               k integriranju in priznavanju tudi drugih, da je potrebno kakšen korak naprej
               storiti. Ne moremo vztrajati pri nekih pozicijah, za katere ugotavljamo, da z njimi
               ti, ki tem skupinam pripadajo, to so manjšinske skupine niso zadovoljni. Sedaj, ali
               gremo v večjo, v družbo, ki spoštuje civilizacijske in demokratične principe ali ne,
               je pa stvar naše politične odločitve. Predstavniki koalicijskih strank smo se
               odločili, da na tej stopnji izrečemo podporo takim prizadevanjem. Kot povedano,
               zaradi tega, ker politična volja izreči podporo prizadevanjem in pričakovanjem
               pripadnikom nemške skupnosti v Sloveniji je bila izražena v dokumentu, ki sem ga
               citirala, to je bila takrat v mandat 2000-2004 sprejet dokument. Hotela sem
               dopolniti, zakaj smo pač predlagali samo tako kot smo predlagali. Izvolite, gospod
               Vito Rožej.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp10">

               <speaker>VITO ROŽEJ:</speaker>

               <p>Hvala. Tudi jaz bi se te iste tematike dotaknil in rekel, da najbrž, da gledanje na
               to, kaj je kolektivna in kaj individualna pravica človekova seveda odvisna tudi od
               nekih svetovno nazorskih opredelitev, po katerih se pač poslanske skupine tudi tega
               sklica Parlamenta rahlo ločimo, nobeden od nas seveda ni mnenja, da si manjšine ne
               zaslužijo posebne pozornosti in jaz tudi takemu predlogu priporočila kot je, ne morem
               nasprotovati.</p>
               <p>Bi pa vseeno dodal, da določene manjšine kot ste ugotovili tudi sami, gospa
               predsednica, imajo pri nas status svoj in varstvo svojih pravic, sedaj, pri oceni tem
               ali so kolektivne ali individualne bi se najbrž da našla različna mnenja, ampak
               skratka, urejen tudi v meddržavnih sporazumih. Uporabljati besede kot so avtohtonost,
               kar vse povprek je pa tudi stvar enih socioloških premislekov. Mi imamo iz svoje
               bližnje soseščine primere o tem, koliko let je zadosti, da je neki narod avtohton ali
               ni, ali 500 let je za dosti ali ni zadosti, itd., te dileme so se, žal, reševale na
               neprimerne načine v preteklih dveh desetletjih v naši bližji soseščini, pri nas temu,
               hvala bogu, ni bilo tako, in te stvari tečejo dosti bolje. Vedeti moramo, da je bilo
               današnje območje Slovenije kdaj prej tudi del kakšnih drugih držav, najbrž da
               obstajajo tudi pripadniki narodov bivše Habsburške monarhije, ki tukaj živijo ali že
               več desetletij, ali pa so se preselili kasneje, itd. Seveda pri nas obstajajo tudi
               skupnosti, manjše sicer, najbrž, da Slovakov, Čehov, Poljakov, Ukrajincev v zadnjem
               času predvsem Rusov, Kitajcev pa še kaj bi se našlo. Tudi recimo pripadniki drugih evropskih narodov, še posebej
               sedaj, od kar smo pač del Evropske unije priseljujejo bolj kot pa so se kdaj prej in
               male skupnosti seveda obstajajo. Tudi Ministrstvo za šolstvo je določeno skrb
               posvečalo tudi uresničevanju te pravice do maternega jezika, ki morda celo presega
               neke splošne evropske okvire na Osnovni šoli Danile Kumar v Ljubljani, potekajo
               dopolnilni pouki različnih tujih jezikov Finščine. Tudi Ruski državljani v Sloveniji
               skrbijo za vzgojo svojih otrok, ne vem, v ponedeljek je začela s svojim delom tam na
               tej šoli tudi Nizozemska oziroma Belgijska šola, 20 recimo otrok obiskuje tudi ta
               tečaj, tako da se te skupnosti širijo, skozi več je dvojnih državljanov ali pa otrok
               iz mešanih zakonov. Jaz sem vesel, da je Slovenija prepoznala, da je tudi, to kar ni
               njena obveza, skratka, da delno sofinancira tudi taka izobraževanja pravzaprav
               primerjalna prednost, ker če bomo mi imeli veliko tudi slovenskih ali dvojnih
               državljanov, ki bodo ta znanja imeli je to prav gotovo lahko za to državo obogatitev,
               prava vprašanja integracije pa se ne bodo sprožala pri teh skupnosti, ki prihajajo iz
               Evropske unije, ker pravice državljanov EU v Sloveniji so seveda vzajemno dobro
               urejene in politične pravice, biti voljen, itd., in na lokalnem nivoju niso
               vprašljive. Pravi problem integracije bodo najbrž pri narodih, ki niso člani EU,
               Kitajci, Rusi, itd. Jaz mislim, da je vseeno, eden korak je to v pravo smer, to
               priporočilo, bi pa bil zelo vesel, če bi naredili še kakšne druge korake in priznali,
               da smo odprta družba za vse, ki bodo pri nas doma. Ne glede na to, ali smo bili kdaj
               v isti skupni državi ali ne. Po svoje tudi celo EU lahko jemljemo kot neko širšo
               domovino. Vesel bi bil, če bi skratka bila ta priporočila šla v to smer, da bi bila
               odprta še za koga drugega, ki je že tukaj ali pa bo morda šele prišel. Hvala.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo besedo? Izvolite, gospod dr. Göncz.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp12">

               <speaker>DR. LÁZSLÓ GONCZ:</speaker>

               <p>Hvala lepa. Zelo kratek bom.</p>
               <p>Torej, naj ne bo nesporazuma. Jaz sem v celoti za to, da se vprašanje izrecno
               narodovih, ki izvirajo iz nekdanje Jugoslavije se uredi in to sistemsko uredi, to je
               zelo pomembno, ker to se dejansko pojavlja kot potreba in kot tudi v nekem smislu
               težava, ki ni bila primerno rešena. To je nedvomno, to je prava stvar.</p>
               <p>Druga stvar. Vprašanje teh, bom rekel, čisto novodobnih manjšin, ki nastajajo z
               imigracijo ali kakorkoli že, na področju EU, jaz mislim, da bo tudi v naslednjih
               desetletjih nedvoumno pritegnilo za seboj vprašanje tovrstnih vprašanj, samo v tem
               trenutku, predvsem bi poudaril to, da morda kljub temu z nekim dopolnilom bi lahko
               rešili to dilemo, ki je sedaj tukaj nastala, v tem smislu, da tiste narodne
               skupnosti, ki so zgodovinsko prisotne in takih ni dosti, morda je ena, dve ali trije,
               sedaj ne bom ugibal, ampak približno vemo, za koga, o čem in o kom govorimo. Jaz
               menim, da če že imamo tako priporočilo, potem ne bi bilo treba prepustiti z nekim
               splošnim poimenovanjem, ne s konkretnim, ampak s splošnem poimenovanjem tiste, ker,
               gospa predsednica, ste omenila meddržavne pogodbe, te so tudi z Madžarsko, Italijo,
               še posebej o zaščiti narodnih skupnosti in pa narodnostnih pravic, torej, to še potem
               ne pomeni, da pri ostali zakonodaji naj ne bi bili, mislim da, ne bi tam upoštevali
               tovrstne vsebine.</p>
               <p>Torej skratka, jaz bom podprl tudi tega sklepa v taki obliki, naj ne bo nesporazuma,
               ampak bi želel, da je potem vsaj do neke mere bolj celovito zastavljeno. Hvala
               lepa.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala. Gospa Jeraj.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp14">

               <speaker>ALENKA JERAJ:</speaker>

               <p>Jaz bi tudi želela povedati, da nimam nič proti pripadnikom narodu iz bivših
               republik, jaz imam tudi prijatelje med njimi, itd., ampak se mi zdi, da bomo naredili
               novo diskriminacijo, če bomo samo ene opredelili, druge pa ne. Varuhinja se je tega
                   izognila in je v svojem
               poročilu napisala, da je potrebno, da predlaga varstvo tudi tistih manjšin, ki v
               Ustavi niso posebej opredeljen in jih ne našteva in ne določi narodov nekdanje
               Jugoslavije, ker sicer iz tega priporočila izločamo vse ostale. Prej sem že omenila
               nemško skupnost, gospa predsednica je rekla, da imamo v zvezi s tem meddržavni
               dogovor, zakon in tako naprej, ampak očitno niso zadovoljni, če so se obrnili na
               varuhinjo in je to zapisala v svoje poročilo. Reči, ja, pripadniki narodov bivše
               Jugoslavije niso zadovoljni, z marsičem nismo zadovoljni, tudi nemška skupnost očitno
               ni, pa še kdo najbrž. Zato predlagam še enkrat, da damo manj določen termin v prvo
               priporočilo, ki ga predlagate, kr zame je to nova diskriminacija. Če smo rekli, bomo
               v skladu s priporočilo mednarodnih inštitucij pripadnikom narodov nekdanje
               Jugoslavije omogočili spodbujanje razvoja in ohranitev identitete, ter okrepili
               zavedanje o njihovi enakopravni integriranosti v slovensko družbo, za vse ostale pa
               to nismo naredili, smo jih na novo diskriminirali, ker se bomo za te potrudili,
               ostali naj se pa pač, bodo nekoč spet izrazili interes, in jih bomo takrat vključili.
               Jaz predlagam, da namesto narodov nekdanje Jugoslavije napišemo tako, kot je napisala
               varuhinja, tistih manjšin, ki v Ustavi niso posebej opredeljene.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospa Jeraj. Če hočete, da se o tem izrekamo, morate dati pisno, kaj mi
               mislimo, predstavniki koalicijski skupin smo zapisali in mi mislimo, da mora biti
               tako napisano. Ali je zaradi tega, ker imate pač neke posebne odnose s kom na ravni
               posameznika, mogoče izpodbijati upravičenost tega priporočila je drugo vprašanje? Jaz
               mislim, da ne. Zaradi tega, ker mi opozarjamo ravno na to, da bi se z ravni strogo
               individualnega reševanja morali premakniti vendarle v smer tistega, kar bi
               zagotavljajo tudi neko večjo kolektivno varnost. Izvolite gospa mag. Andreja
               Rihter.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp16">

               <speaker>MAG. ANDREJA RIHTER:</speaker>

               <p>Hvala lepa za besedo. Jaz v celoti podpiram in ne bi ponavljala predsednice, ki je na
               začetku v razpravi jasno podala stališče, zakaj so predlagani amandmaji s strani naše
               poslanske skupine tudi predstavljeni. Zaradi tega v celoti tudi podpiram njene besede
               in ne bi tega tudi ponavljala.</p>
               <p>Sama pa želim na drugi strani pozdraviti poročilo in si želim tovrstnih poročil in
               tovrstnega dela tudi v prihodnje, posebej pa se dotikam tistega dela, kar je
               varuhinja v začetku tudi pri predstavitvi omenila. Gre za posebno poglavje, ko
               govorimo o gluhih in naglušnih. Ker je tukaj prisotna tudi državna sekretarka za
               področje izobraževanja, naj povem, da se s tovrstnim vprašanjem ukvarjam od leta 2003
               dalje in moram reči, da je to še vedno problem, ki ga rešujemo, bom rekla z veliko
               dobre volje in tudi z veliko pomočjo nevladnih organizacij. Sama bi pa si želela, da
               bi področje oziroma hibo gluhih in naglušnih bolj sistemsko reševali, posebej, ko
               govorimo o področju izobraževanja. Treba je vedeti, da gluhi in naglušni nimajo danes
               dostopa do rednega šolskega izobraževanja na visoki stopnji in seveda tudi to drugih,
               bom rekla kulturnih ustanov. Redke so tiste kulturne ustanove v Sloveniji, katerim je
               to dostopno, da ne govorim seveda o drugih ustanovah, ki jih ne nazadnje morajo
               uporabljati in gre za veliko število ljudi v Sloveniji, posebej tudi otrok, ki bi jim
               bilo treba bolj namenjati sistemske rešitve. Hvala lepa.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospod Ciril Baškovič, izvolite z Ministrstva za kulturo.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp18">

               <speaker>CIRIL BAŠKOVIČ:</speaker>

               <p>Hvala lepa. Ministrstvo za kulturo je bilo vsaj dvakrat omenjeno v razpravi vašega
               spoštovanega odbora in bi rad navedel to, kar bo sicer zelo verjetno zapisano v
               poročilu vlade, ko ga boste prejeli. Najprej z vidika delovanja, kulturnega delovanja
               manjšinskih skupnosti, ne glede na zapis, za katere vrste gre, bi rad povedal, da v
               letu 2009 je samo Ministrstvo za kulturo namenilo za 120 kulturnih projektov vseh
               vrst manjšinskih skupnosti vključno z nemško.  Natančno se to da videti na spletni strani ministrstva;
               220 tisoč evrov. Niso pa zajete te najnovejše novodobne, ker z njihove strani kot je
               spoštovani poslanec, gospod Rožej govoril, zaenkrat še ni bilo tovrstnih iniciativ,
               ampak celo v tej smeri je Ministrstvo za kulturo odprto v svoji kulturni
               politiki.</p>
               <p>Bomo pa v poročilu še posebej poudarili, da so tudi Nemci ali nemško govoreči
               prebivalci Slovenije v svoji kulturni dejavnosti dobivali podpore države, konkretno s
               strani Ministrstva za kulturo.</p>
               <p>Kar se tiče diskriminacije, samo o gluhih in naglušnih bom govoril. V letu 2009 so
               bile opravljene naslednje stvari. Skupnost muzejev Slovenije je z mednarodnim
               sodelovanjem priznanih strokovnjakov v Cankarjevem domu organizirala strokovno
               srečanje muzejev Forum, o tem, kako narediti muzej dostopen vsem vrstam invalidnih
               oseb, s posebnim poudarkom na naglušne in gluhe osebe. Enako je muzej novejše
               zgodovine Celje, katerega pred leti nazaj direktorica je bila spoštovana poslanka
               gospa Rihter, izdelalo muzejski vodnik za tovrstne osebe, s poudarkom seveda na tem,
               kako z znakovnim jezikom in s primernimi napisi in tako naprej omogočiti dostopnost
               muzejskih vsebin tovrstnim osebam. Ministrstvo za kulturo je financiralo izdajo, v
               letu 2009 vse to govorim, publikacije, dostopen muzej, smernice za dobro prakso, to
               je redka zadeva celo v evropskem merilu, seveda z namero, da bi potem temu sledilo
               izobraževanje muzejskega osebja, galerijskega, arhivskega in tako naprej, da se tudi
               ono prilagodi temu, kako dajati storitve, opravljati storitve za tovrstne osebe.</p>
               <p>Naprej, Ministrstvo za kulturo je v okviru programa podpore ranljivih skupin Zvezi
               društev gluhih in naglušnih v letu 2009 sofinanciralo nabavo opreme TV studia za te
               namene in potem povečalo tudi podporo za izdajanje del v zvočnih zapisih ali v
               Braillovi pisavi. To je samo nekaj drobcev, ki jih navajam, da bi spoštovani odbor
               vedel, da vsaj na tem ministrstvu, ki ga omenjam sistematično poteka določena
               kulturna politika v prid tovrstnih skupin, ne oziraje se na to, za kakšne vrste
               skupin gre, ampak v okviru možnosti, ki jih omogoča proračun. Hvala.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala. Izvolite, gospa državna sekretarka, Alenka Kovšca.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp20">

               <speaker>ALENKA KOVŠCA:</speaker>

               <p>Hvala za besedo. Jaz bi želela nekatere stvari pojasniti, namreč v razpravi je bilo
               nekajkrat izražen pomislek o dostopnosti izobraževanja za gluh in naglušne in moramo
               povedati, da tisto, ker je v pristojnosti ministra za šolstvo in šport in to je
               seveda predšolska vzgoja, osnovnošolska, srednješolska in višje izobraževanje
               rešujemo v zakonu o usmerjanju otrok s posebnimi potrebami. Dostopnost šolanja na
               visoki šoli in na univerzi je po pristojnosti ministra za visoko šolstvo, znanost in
               tehnologijo in seveda tudi znotraj avtonomije univerze, ki s svojimi lastnimi
               pravilniki to regulira, vprašanje. Morda vendarle za upoštevati seveda je tudi, da je
               potrebno urejati tudi znotraj avtonomije, že stališča nediskriminatorne obravnave,
               tudi vprašanje potem financiranja tolmačev in pa drugih stroškov, ki nastajajo v
               zvezi s tem, tako, da mislim, da seveda ni prav, da bi se izognili tej diskusiji,
               ampak vendarle pa ob upoštevanju dejstva, da sta dve inštituciji brez dvoma
               pristojni, to sta drugi, kot je Ministrstvo za šolstvo in šport. Hvala.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Želi še kdo besedo? Če ne, potem predlagam takole. Ker imate od pisnih
               predlogov pred seboj samo tri predloge priporočil in ker je bilo izraženo k prvemu
               priporočilu nekaj pomislekov, bom dala na glasovanje vsako priporočilo posebej, ne
               vseh treh skupaj. Potem pa bomo še skupno priporočilo oziroma sklep o skupnih. Tisto
               bom pa potem vam povedala, zakaj gre ali pa če želite vam lahko tudi zdaj povem.</p>
               <p>Nameravam predlagati tak sklep: "Odbor za kulturo, šolstvo, šport in mladino je
               obravnaval 15. redno letno poročilo varuha človekovih  pravic Republike Slovenije za leto 2009 ter sprejel
               predlog priporočil, za katera matičnemu delovnemu telesu Komisiji za peticije ter
               človekove pravice in enake možnosti predlaga, da jih vključi v predlog priporočila za
               sejo Državnega zbora."</p>
               <p>Tak predlog sklepa bom dala na glasovanje, če bodo ta priporočila posebna, ki jih
               imate pred seboj, sprejeta. Če pa ta priporočila ne bodo sprejeta, bomo seveda samo
               tisti prvi del predlaganega sklepa sprejemali in o njem razpravljali. Ali želi kdo še
               se izreči pred glasovanjem? Izvolite, gospa Jeraj.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp22">

               <speaker>ALENKA JERAJ:</speaker>

               <p>Jaz bom glasovala proti temu prvemu priporočilu, ki ga predlagate poslanske skupine.
               Bi pa rada povedala zakaj, da ne bo pač dileme in da ne bo potem nekdo rekel, da sem
               jaz sedaj proti pripadnikov narodov nekdanje Jugoslavije. Mislim, da priporočilo, ki
               ga je zapisala varuhinja to veliko boljše ureja in tudi manj diskriminatorno zame. Če
               vem preberem njeno priporočilo: "Varuh priporoča Državnemu zboru in Vladi naj
               oblikujeta in sprejmeta strategijo urejanja kolektivnih pravic manjšin, ki v Ustavi
               niso posebej opredeljene, s katero bosta opredelila politiko do teh manjšin na
               področju ohranjanja kulturne identitete in jezika razvoja in ohranjanja etnične
               oziroma narodnostne identitete pripadnikov teh skupnosti in njihovega pojavljanja v
               javnih medijih ter opredelila institucijo, ki jo bodo predstavniki teh skupnosti
               imeli za sogovornika na ravni države." Mislim, da je to priporočilo veliko boljše od
               tega predlaganega, zato bom glasovala proti.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala. Izvolite, gospod dr. Laszlo Göncz.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp24">

               <speaker>DR. LASZLO GÖNCZ:</speaker>

               <p>Še enkrat naj ponovim, da bom sicer predlagano priporočilo podprl, vendar pred tem
               želim predlagati en amandma na to...</p>
            </sp>
            <sp xml:id="SDT5-OZKŠŠIM-Redna-020-2010-09-29.sp25">

               <speaker>PREDSEDNICA MAG. MAJDA POTRATA:</speaker>

               <p>Sedaj ne morete več, ker glasujemo. To je sedaj že izrekanje o glasovanju. Žal mi
               je.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp26">

               <speaker>DR. LASZLO GÖNCZ:</speaker>

               <p>Torej, bom podprl.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp27">

               <speaker>PREDSEDNICA MAG. MAJDA POTRATA:</speaker>

               <p>Jaz želim obrazložiti svoj glas, da ne bo pomote. Še enkrat: predlagani sklep za
               matično delovno telo je, da se, tako smo dobili z gradivom za sejo, podprejo vas
               priporočila, ki so zapisana v poročilu varuha človekovih pravic za leto 2009, kar
               pomeni, da bo tisto, kar je gospa Jeraj brala sprejeto in podprto. Koalicijske
               poslanske skupine pa smo želel še posebej omeniti to skupino pripadnikov narodov in
               narodnosti, zato jih tudi imate kot priporočilo zapisano in se razume, jaz nameravam
               to priporočilo podpreti.</p>
               <p>Želi še kdo obrazložiti svoj glas? Izvolite, gospod podpredsednik Györek.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp28">

               <speaker>MIRAN GYÖREK:</speaker>

               <p>Hvala za besedo, gospa predsednica. Pozdravljeni vsi prisotni. Jaz bi se kar strinjal
               s tem, kar je navedla gospa predsednica v izogib, da ne bi, recimo, preveč
               precizirali neke sklepe in zašli kam v takšne vode, da bi povzročili še kaj več
               diskriminacije, dokler nismo seznanjeni dejansko s podrobnimi zadevami. In predlagam,
               da se v takšni vsebini kot ga je predsednica navedla tudi sprejme sklep. Jaz bom
               glasoval za takšen sklep.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo obrazložiti glas? Ne.</p>
               <p>Torej dajem na glasovanje prvi predlog priporočila štirih poslanskih skupin k
               poglavju 2. točka drugo podpoglavje Diskriminacija. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(2 člana.)</stage></p>
               <p>Predlog prvega priporočila je sprejet.</p>
               <p>Dajem na glasovanje drugo priporočilo k poglavju Varstva otrokovih pravic. Ne bom
               brala številke, ker je isto, ampak na listu imate to ko drugo priporočilo. Gre pa za
               večjo zaščito otrok pred razširjanjem vsebin, ki bi lahko škodile otrokovemu
               telesnemu, duševnemu in moralnemu razvoju. Glasujemo.  Konec glasovanja.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je priporočilo sprejeto.</p>
               <p>Imamo še tretje priporočilo, ki govori o usmerjanju otrok s posebnimi potrebami. Želi
               kdo obrazložiti glas? <stage>(Ne.)</stage> Potem, glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Tudi tretje priporočilo je sprejeto.</p>
               <p>Sedaj predlagam še sklep, še enkrat ga bom prebrala: "Odbor za kulturo, šolstvo,
               šport in mladino je obravnaval 15 redno letno poročilo Varuha človekovih pravic
               Republike Slovenije za leto 2009 ter sprejel predlog priporočil, za katera matičnemu
               delovnemu telesu Komisiji za peticije ter človekove pravice in enake možnosti
               predlaga, da jih vključi v predlog priporočila za sejo Državnega zbora." Želi kdo
               obrazložiti glas? <stage>(Ne.)</stage> Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Sprejet je tudi ta sklep. </p>
               <p>Jaz upam, da mi dovolite, da na Komisiji za peticije, človekove pravice in enake
               možnosti razpravljam in poročam o tem, kar je sprejel odbor. Ali kdo temu nasprotuje?
               Ne. Zaključujem 1. točko dnevnega reda. Vsem sodelujočim pri tej točki dnevnega reda
               se zahvaljujem in z nekaterimi od vas se bomo srečali na matičnem delovnem telesu.
               Hvala lepa.</p>
               <p>Prehajam na <title>2. TOČKO DNEVNEGA REDA - OBRAVNAVA POROČILA SVETA ZA RADIODIFUZIJO
                  ZA LETO 2009 EPA 1160/IV.</title> Poročilo je objavljeno na spletnih straneh
               Državnega zbora v Poročevalcu z datumom, 6. julij 2010. Sedaj dajem besedo
               predstavniku predlagatelja, se pravi, Sveta za radiodifuzijo. Sprašujem, dr. Jelovca,
               ali želi uvodno obrazložitev dati, ker sem besedo že dala predstavniku Sveta za
               radiodifuzijo.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp30">

               <speaker>DR. DEJAN JELOVAC:</speaker>

               <p>Hvala. Sedaj je že postal običaj, da predsednik da eno kratko uvodno obrazložitev
               poročila, ki je že poslano in ki je bilo objavljeno v Poročevalcu.</p>
               <p>Torej, Svet je v letu 2009 deloval v skladu s svojim poslanstvom in svojimi
               pristojnostmi. Pričajoče poročilo je odsev rezultatov in dognanj, ki jih je svet
               pridobil v opravljanju svoje funkcije na področju regulacije radiodifuzije v
               prejšnjem letu. Pri tem je svet bil odprt za sodelovanje in deloval z vsemi
               zainteresiranimi deležniki, ker si je želel na transparenten način regulatorno
               vplivati na medijsko krajino kot strateško izjemen podsistem naše družbe. Svet je ob
               tem upošteval pripombe in mnenja, ki jih je strokovna in druge zainteresirane
               javnosti podajalo tudi na njegovih sejah, na katerih je sodelovala. Hkrati se je svet
               počutil odgovornega, da javnosti čim bolj natančno približa svoje delovanje predvsem
               z obveščanjem ...<stage>/Nerazumljivo./</stage>.. spletne strani. Redno letno poročanje Državnega
               zboru pa predstavlja krovno tovrstnih prizadevanj, ker ..<stage>/Nerazumljivo./</stage>.. relevantne
               podatke, ugotovitve in ocene, ki jih je Svet dosegal pri svojem delu v prejšnjem
               letu, zaradi tega Svet meni, da je njegovo letno poročilo dokument, ki ponuja
               avtonomen in strokovni prispevek  k celoviti sliki stanja na področju radiodifuzije na slovenskem. V tem
               duhu si svet želi njegove obravnave kot sprožilca enega kritičnega premisleka
               javnosti in relevantnih deležnikov v medijskem prostoru o ključnih izzivih in dilemah
               pospešene evropeizacije medijev kot sektorja kulture, brez katerega ni moderne
               razvite demokratične skupnosti.</p>
               <p>V skladu s 100. členom zakona o medijih in 6. členom poslovnika sveta za
               radiodifuzijo smo pripravili poročilo in ga poslali v Državni zbor. Ugotavljam, da je
               svet deloval na svojih rednih sejah in sicer na 12 rednih sejah v letu 2009. Poleg
               rednih sej, je svet izpeljal tudi dve korespondenčni seji. Svet je v 2009 ustanovil
               tudi 4 delovne skupine. Posamezni člani sveta so se udeleževali tudi drugih sestankov
               po svetu in dejavnosti povezanih z delom in nalogami sveta. Svet je v prejšnjem letu,
               kot je to že pravilo, deloval na podlagi svojega načrta o delu za leto 2009.
               Ugotavljamo v poročilu, da je velika večina nalog iz tega načrta uresničena v celoti
               ali pa je uresničevanje določenih nalog preneseno na naslednje leto, ker se niso
               morali uresničiti zaradi svoje narave v prejšnjem letu.</p>
               <p>Poročilo predstavlja dokument, v katerem vsi zainteresirani deležniki lahko dobijo
               natančne informacije o tem kdo so izdajatelji medijev in o vseh pomembnih podatkih,
               ki so zbrani na enem mestu in ažurirani.</p>
               <p>Tisto, kar bi jaz hotel poudariti zdaj, so mogoče določeni aspekti, ki menim, da so
               širšega interesa za različne deležnike v medijskem prostoru in so zajeti v tem
               poročilu.</p>
               <p>Najprej bi se ozrl na to, da je v bistvu svet za radiodifuzijo na podlagi različnih
               signalov, ki so prihajali iz okolja, se odločali, da da pobudo za nadzor, da se
               izpelje nadzor nad izdajatelji medijev, ki so v bistvu dovoljenje za delo dobili s
               strani sveta v njegovi sedanji sestavi. Torej ta pobuda je bila dana leta 2008 in je
               zajela 18 izdajateljev v medijev. Razloga zakaj zdaj poročamo v poročilu o delu v
               letu 2009 je ta, da je ta projekt bil dokaj zahteven in, da je v bistvu agencija, ki
               ga ...<stage>/Nerazumljivo./</stage>... elektronskih komunikacij, ki jih je izvajala, rabila več
               časa, da to zadevo izpelje do konca. Torej s strokovnim nadzorom naj bi se ugotovilo
               ali izdajatelji v svojem predvajanem programu dejansko izvajajo programske vsebine in
               programsko shemo, s katero so na zadevnih javnih razpisih kandidirali in zmagali.
               Svet je namreč na podlagi številnih pripomb in komentarjev javnosti zaznalo večje
               število nepravilnosti, zlasti v obliki odstopanja v začrtanih programskih vsebin.
               Zato je svet podal pobudo, da bi bilo treba v radijskem prostoru uvesti več reda, za
               kar  pa je potreben proces in
               ne le enkraten dogodek strokovnega nadzora. Ta strokovni nadzor je bil mišljen samo
               kot začetek enega procesa, torej kot nekaj, kar bo prineslo ugotovitve dejstev in s
               tem bi vse skupaj predstavljalo podlago za natančno navezo dejanskega stanja in
               pozneje ukrepanja na tem področju.</p>
               <p>Zdaj vi v poročilu imate natančno, vključno z grafi, tako da je stvar izredno
               pregledna, kaj smo dobili na tem področju. V bistvu smo ugotavljali odstopanja od
               prevzetih programskih zahtev in pogojev v javnih razpisih, odstopanje od namena
               izdajanja medija, odstopanja od temeljnih vsebinskih izhodišč, odstopanja od
               posameznih deležev programskih vsebin in nepravilna uporaba imena programa. To, kar
               bi poudaril je namreč, pa to mogoče zanimivo zdaj zaradi potekajoče spremembe zakona
               o medijih, je da, o tistih osemnajst medijev, ki so bili zajeti v nadzor, dva
               preprosto nista poslala posnetke. To pomeni eno arogantno predrznost, ki seveda ima
               svoje korenine v tem, da je kazen za takšen prekršek nižja od škode, ki jo lahko
               nekdo pretrpi, ker ostane brez dovoljenja za predvajanje programa. Torej 2 od 18 sta
               se odločila za to strategijo. Ostali so, ki so bili predmet nadzorovanje, natančne,
               kot rečeno, podatke imate v poročilu, so pokazali bolj ali manj soglasno s tistim,
               kar je na papirju. Mogoče bi glede na to, da je zdaj aktualna debata o tem kakšen bi
               delež slovenske glasbe bil v radijskih programih. Tu smo tudi to ugotavljali in
               seveda ugotovili, da obstajajo odstopanja. To je na strani 73. Za vse radijske
               postaje, ki odstopajo, je točno dan % odstopanja. Ampak to, kar smo ugotovili, da je
               izdajatelji radijskih programov, v bistvu ta zahtevani delež slovenske glasbe po
               zakonu o medijih v bistvu poskusil temu pogoju zadostiti s predvajanjem slovenske
               glasbe v pretežno nočnem času. To zdaj je v bistvu na nek način poskus, da se izigra
               zakonska določba in seveda, da se deluje v nasprotju z njihovim poslanstvom. Tako, da
               je mogoče to pomembno povedati zdaj ravno v tem času, ko se pogovarjamo o spremembi
               zakona o medijih. Vsem programom, pri katerih so bila ugotovljena kakršna koli
               odstopanja, so bila izdana opozorila z rokom za uskladitev programa o zahtevi, ki
               izhajajo iz dovoljenj. Tu je torej svet igral eno od svojih vlog in sicer to nadzorno
               regulatorno vlogo.</p>
               <p>V prejšnjem letu je v javnosti zelo velikega razburjenja prinesel fenomen tako
               imenovanih resničnostnih šovov. Posebej resničnostni šov ene komercialne televizije.
               Tu se je svet za radiodifuzijo vključil v to debato in sprejel v bistvu svoje
               stališče, ki je v bistvu objavljeno na spletni strani, ki ga imate na strani 42 in 43
               tega našega poročila o delu v prejšnjem letu. Tu smo se v bistvu ukvarjali s tem, da
               v bistvu podamo stališče, ki ga lahko svet za radiodifuzijo podano kot eno strokovno
               in neodvisno telo in v skladu s svojimi zakonskimi pristojnostmi.</p>
               <p>Glede tistega, kar bi še hotel povedati v tej zvezi je tudi to,  da po 84. členu zakona o medijih, so mediji v
               bistvu dolžni poročat o tem kako so izpolnili svojo dolžnost v zvezi spoštovanja
               etičnih kodeksov pri predvajanju vsebin, ki vsebujejo nasilje in seksualnost. Vsi
               mediji so dolžni, da do konca februarja pošljejo svoje poročilo. Svet je z
               obžalovanjem ugotavljal, poročilo, ki ga imate, da večina izdajateljev televizijskih
               programov ni izpolnila svoje dolžnosti posredovanja poročil o izvajanju internih
               pravil, ki smo jih uvedli z novelo medijskega zakona, sprejetega 2006. Kot izhaja iz
               podatkov, navedenih v poročilu, svet za radiodifuzijo za leto 2008 je namreč na dan
               31. 12. 2008 v tabeli imetnikov dovoljenj za izvajanje televizijske dejavnosti,
               navedenih 69 televizijskih programov, 59 različnih izdajateljev. Svet je v letu 2009,
               ker vedno dobimo poročila za leto prej, prejel samo 37 poročil o izvajanju internih
               pravil za leto 2008 in sicer samo 23 do izteka roka konec februarja, preostalih 14 pa
               po posredovanju podatkov inšpektoratu RS za kulturo in medije. Torej tu se v bistvu
               vidi spet en odnos medijev do tistih, ki v našem prostoru delujejo v smislu
               opravljanja regulatorne funkcije.</p>
               <p>Mogoče bi tu vam povedal samo eno črtico, ki se je v bistvu zgodila včeraj, ki v
               bistvu pove mogoče več kot 1.000 besed, kakšna je v bistvu pri nas situacija. Včeraj
               smo na seji sveta za radiodifuzijo imeli vlogo eno televizijske hiše za dovoljenje za
               en nov program in glede na to, da je po zagotovilih Apeka in našemu vpogledu
               dokumentacija, itak se ukvarjamo samo s papirologijo, ugotovljeno, da izpolnjuje
               pogoje in mi smo sprejeli sklep, da bomo dali soglasje Apeku, da izda dovoljenje.
               Ampak kaj smo potem ugotovili? Ugotovili smo, da že več kot mesec dni ta postaja
               predvaja ta program brez dovoljenja in smo seveda dali takoj pobudo inšpektorju za
               medije, da hkrati začne postopek proti tistemu, ki smo mu 5 minut prej dali
               dovoljenje. Torej en začetek dela, torej uradno niti niso začeli, so že ali pa naj bi
               bili v postopku kaznovanja. Torej to nekaj kaže o stanju duha na tem področju in vse
               kaže, da bi pri sedanji spremembi zakonodaje to morali upoštevati in vključit v
               razmislek kako to na nek način preventivno preprečevati. Torej na način, da nikomur
               ne pride na misel, da to lahko počne, ker bo kazen vedno višja kot morebitna korist
               od tega, da deluješ mimo pravnega reda in mimo veljavnih predpisov in pravil, ki
               urejajo to področje.</p>
               <p>Glede na to, da smo v letu recesije, v letu 2009 bili, svet je to upošteval in je v
               bistvu svoje poslovanje racionaliziral do točke, da smo od načrtovanih 50.000 evrov v
               finančnem načrtu za leto 2009, v bistvu smo potrošili samo 30.442 evrov in 90 centov,
               kar pomeni, da smo prihranili 19.557,10 evrov, kar pomeni, da smo v bistvu potrošili
               samo 61% predvidenega
               proračuna. Enako se v bistvu nadaljuje v tem letu.</p>
               <p>Torej tu bi se ustavil. Torej svet za radiodifuzijo meni, da je predlagano poročilo o
               delu sveta v letu 2009 natančno in celovito odraža njegovo delovanje. Svet pri
               pripravi ...<stage>/nerazumljivo./</stage>... poročila ugotavlja, da je bilo v letu 2009 krepko
               preseženo delovanje na samih rednih korespondenčnih sejah, velika večina dela, ki so
               jo opravili člani sveta, je namreč opravljena v času med sejami, na sestankih
               delovnih skupin, posvetih in tako naprej v obliki individualnega strokovnega
               angažmaja posameznih članov sveta, torej v obliki in obsegu, ki jih nikoli ni mogoče
               popolnoma zajeti v tovrstnih poročilih. Ampak kljub temu, kot rečeno, v skladu s 100.
               členom zakona o medijih in 6. členom poslovnika sveta za radiodifuzijo, je svet
               predmetno poročilo posredoval Državnemu zboru in ga daje v razmislek. Hvala.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala predsedniku sveta za radiodifuzijo za to dopolnilno obrazložitev poročila sveta
               za radiodifuzijo za leto 2009 in vprašujem direktorja direktorata za medije, če želi
               besedo? Vidim, da ne. Zdaj pa vprašujem druge vabljene, ki so bili na začetku seje
               našteti in poslanke in poslance in vprašujem, če želi kdo besedo. Izvolite mag. Rina
               Klinar.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp32">

               <speaker>MAG. RINA KLINAR:</speaker>

               <p>Hvala lepa za besedo. Jaz bi sicer raje prej slišali vas spoštovane poslanke in
               poslanci, ampak vseeno izkoriščam to priložnost zato, da mogoče pojasnim ali pa dodam
               nekaj dejstev in predlogov predvsem k ugotovitvam sveta, da smo v letu 2009 in 2010
               priča nadaljevanju in zaostrovanju razmer na področju povezovanja radijskih postaj
               in, da naj bi ti nezaželeni procesi koncentracije lastništva in upravljavskih pravic
               na področju radiodifuzije na koncu pripeljali do izginotja malih radijskih
               postaj.</p>
               <p>Namreč zdi se mi prav, da ob tem, ko nastaja nova medijska zakonodaja, morda tudi o
               tem nekaj slišite. Kaj torej čaka te male lokalne radijske postaje. Umiranje na
               obroke ali priložnost za dopolnjevanje slovenskega medijskega prostora. Jaz namreč
               govorim o petnajstih lokalnih in regionalnih programih posebnega pomena, katerih
               izdajatelji smo združeni v gospodarskem interesnem združenju, Radio Murski val, Radio
               Slovenske Gorice, Ptuj, Koroški radio, Velenje, Celje, Štajerski val, Kum, Univoks,
               Radio odmev, Alpski val, Sora, Kranj, Gorenjec in Triglav. Zanje uporabljam ime
               lokalni radio oziroma lokalni radijski program ali postaja. Dejstvo je, da imamo v
               Sloveniji 98 radijskih programov. 75% radijskih programov je komercialnih. Večina je
               nastala po letu 1994, ko je bil sprejet zakon o javnih glasilih. Četrtina programov
               je tako imenovanih programov posebnega pomena ali 16% tistih lokalcev, če lahko temu
               tako rečem in mi smo krepka manjšina. Zato menim, ker smo vedno ali skoraj vedno
               preglasovani, da je prav, da se tudi zakonodajalec, ki bo nenazadnje tudi odločal
               kakšna bo nova medijska zakonodaja, sliši nekaj teh podatkov.</p>
               <p>Dejstvo je, da je ta lokalni radio, da so te radijske postaje v osmih od dvanajstih
               slovenskih statističnih regij. So 4 slovenske statistične regije, tudi osrednja
               slovenska, ker nima nobenega lokalnega radia. Da so ti lokalni radii po dosegi
               najbolj poslušan, če jih seštejemo skupaj, slovenski radijski program, pred vse
               nacionalnim, javnim ali komercialnim mrežam. Dejstvo je, da je ta skupina radijskih
               postaj edina v Sloveniji med vsemi, ki ima urejene že desetletja  odnose s kolektivnimi in sorodnimi
               avtorskimi organizacijami. Od 1997 plačujemo SAZAS. 1998 ZAMPO<stage>(?)</stage>. Od 2004, bili smo
               pobudniki sklenitve dogovora oziroma sporazuma z zavodom IPF<stage>(?)</stage> in skupina, kjer
               nimamo problemov z deleži slovenske glasbe podnevi, in jo vrtimo več, kot je
               minimalni zakonski pogoj. Dejstvo je tudi, to tudi poročilo omenja, da je medijski
               trg krut, da se med več kot 1.300 mediji radijci smo v krepki manjšini. Da se sliši
               predvsem druge, na pa tudi nas. Morda tudi zato, ker smo pač v okoljih, kjer predvsem
               želimo odsevati dogajanja na tem področju. Medijski trg je boj za preživetje. Večina
               izdajateljev lokalnih radijskih programov je leta 2009 sklenila z izgubo, še enkrat
               več kot leta 2008. Trend zmanjševanja prihodkov se nadaljuje tudi v letošnjem letu.
               Kljub javnim sredstvom iz razpisov je vedno težje zagotavljati te lokalne vsebine,
               ker se zmanjšujejo oglaševalski prihodki. Namreč, komercialne radijske mreže in
               komercialni radijski programi poleg drugih medijev seveda posegajo na lokalno
               oglaševalski trg in dejansko zmanjšujejo te oglaševalske prihodke. Le komercialnim
               mrežam oziroma tistim programom, ki pokrivajo večji del Slovenije so se lani v
               primerjavi z letom poprej prihodki povečali, lokalcem so se zmanjšali. Ti seveda niso
               zainteresirani za pripravo lokalnih vsebin, so pa za lokalne oglaševalce, in tako
               pobirajo na nacionalni ravni agencije in na lokalni ravni lokalne oglaševalce, se
               lahko ponudijo nižje cene. In cene se znižujejo in cene so grozljive. Seveda priprava
               lokalnega programa pa je draga. Ne nazadnje je to razprostranjeno v Sloveniji. Če se
               ozremo 20 let nazaj, ker bomo pač tudi plebiscita se spomnili. Takrat je delovalo 19
               lokalni radijskih postaj, danes jih je, recimo temu s programi posebnega pomena 18,
               tukaj je tudi radio Ognjišče, ki ima celotno nacionalno pokritost, zato ga iz te
               primerjave izločam. Takrat smo imeli 62 občin, danes jih imamo 210. Samo kot
               primerjavo koliko so se razmere spremenile. Najstarejši lokalni radio je Štajerski
               val iz 53 leta prejšnjega stoletja, najmlajši 15-letnik je letos prenehal z
               oddajanjem tega programa. Kot sem že prej rekla v 8 od 12 slovenskih statističnih
               regijah smo le v osrednji slovenski, spodnji posavski in notranjsko kraški in obalno
               kraški ga ni. Nobenega lokalnega radia ni v Ljubljani, Mariboru, Kopru in Novem
               mestu, pa so nekoč bili RGL, Studio D, radio Brežice ter radio Študent in Marš. Če
               pogledamo po vsebinah, ki jih pripravljajo ti lokalni radio sta si najbolj podobni
               javni programi RTV-ja in lokalni radio.</p>
               <p>Vse radijske postaje se financirajo iz oglaševanja. Največ komercialne, manj lokalci,
               najmanj pa nacionalni javni programi, ker se pač financirajo pretežno iz prispevka.
               Lokalni radii sicer lahko dobijo nekaj sredstev na javnih razpisih in so dobrodošli,
               zato da sploh lahko pripravljajo ta program in ohranjajo lokalne vsebine. Ampak ta
               delež prihodkov je seveda krepko nižji od tistega najvišjega dopustnega. Jaz
               ocenjujem, da je tam pod 20%, tudi pod 10 in dejansko je res, da je to za pripravo
               dolgoročno teh vsebin premalo. Če pogledamo, ena lokalna radijska postaja danes
               pokriva povprečno od 3 do 47 občin, govorim najmanj in največ oziroma od približno 40
               do 160.000 prebivalcev, če jih gledamo po statističnih regijah.</p>
               <p>Morda še ta zanimivost, da med lokalnimi radijskimi postajami oziroma izdajatelji so
               v dobri polovici zaposleni ali bivši zaposleni ohranili lastništvo. In seveda zato
               tudi interes, da lahko delajo v svojem okolju, se izobražujejo, zaposlujejo. V štirih
               lokalnih postajah so solastnice občine.  Štiri lokalne radijske postaje izdaja tudi izdajatelj, ki izdaja
               časopis. Šest lokalcev je povezane v take ali drugačne kapitalske mreže, tudi
               lastniško komercialne. Mogoče samo nekaj teh dejstev v razmislek kaj pravzaprav je ta
               lokalni radio. Za nas lokalce je vsebinska dopolnitev javnemu servisu, ki prispeva k
               enakomernejšemu regionalnemu razvoju ter ohranja kulturno in jezikovno raznolikost
               ter prisotnost vsebin, ki jih nacionalni javni programi ne morejo zajeti, drugi pa
               jih nočejo, saj stroškovno je to zelo drag program. Prepričani smo, da opravljamo
               pomembno funkcijo javnega servisa na lokalni ravni. Imamo vlogo tudi ob naravnih in
               drugih nesrečah oziroma izrednih razmerah. To smo dokazali v preteklih 20 letih, in
               mimogrede sedaj ne štrajkamo, ker pač bi proti sebi.</p>
               <p>Delujemo na območjih ob mejah Italija, Avstrija, Madžarska in spremljamo tudi
               delovanje rojakov onkraj meje, ne nazadnje zaposlujemo tudi novinarje in novinarke,
               skrbimo za izobraževanje, skrbimo zato, da mladi lahko opravljajo prakso in ne
               nazadnje menimo, da imamo svoj prostor na slovenski medijski sceni. Vendar
               opozarjamo, če ne bo sistemske podpore lokalnim vsebinam, ocenjujem, da čez tri do
               pet let noben radio lokalni ne bo pripravljal teh vsebin. Imeli pa bomo seveda druge
               radijske mreže, ki bodo seveda te vsebine pripravljale.</p>
               <p>Zato morda nekaj predlogov v razmislek. Le-te smo tudi pripravljavcu zakonskih
               rešitev že posredovali. Namreč, če želimo v Sloveniji na lokalnem nivoju ohraniti
               decentralizirano pripravljanje informativnih in drugih za lokalno okolje in
               demokracijo pomembnih vsebin je potrebno sprejeti take zakonske rešitve, ki bodo to
               omogočale, časa pa ni veliko. In mi predlagamo, da te rešitve vsebujejo predvsem
               ohranitev statusov v obliki, kjer je prepoznan pomen in vloga teh vsebin, ki so v
               javnem interesu. Sistemsko sofinanciranje teh vsebin, bodisi so to poleg sedaj
               predvidenih programskih razpisov tudi koncesija povezovanja ter jasno opredeljeni
               pogoji za delovanje mrež na lokalni, bodisi regionalni ravni, in tudi nacionalni, kdo
               se lahko povezuje in na kakšen način.</p>
               <p>Lokalni radio je pomemben, ker ljudje dobijo novice s celega sveta, a potrebujejo
               tudi lokalne informacije, ker tu živijo. Menim, da je to tisto, o čemer bi kazalo
               razmisliti tudi pri pripravi te zakonodaje. To so sicer besede vodje sektorja za
               digitalno strategijo švedskega radia, kjer imajo zanimivo povezovanje nacionalnega in
               lokalnega programa v četrtem javnem programu švedskega radia. Jaz sem bila tam v
               okviru projekta Leonardo da Vinci in je glede na to, da imajo tri skupine radijskih
               programov ena zanimiva izkušnja, ki jo kaže z različnih vidikov pogledati, ker so
               tudi v luči tako globalizacije, kot tudi potrebe po ohranitvi decentralizirane
               priprave novic to tudi storili. Povezujejo 25 lokalnih programov v posebni lokalni
               javni program. Imajo, mimogrede, 289 občin in 21 vmesnih pokrajin. Zato menim, da je
               morda tudi to eden od premislekov, kako lahko v prihodnosti tudi v Sloveniji morda
               najdemo rešitve, da ohranimo tisto, kar je pomembno na nacionalni in ne nazadnje tudi
               lokalni ravni. Ocenjujem, da bodo naslednji meseci dali odgovor koliko lokalnih
               radijskih postaj bo sploh lahko še preživelo v neusmiljenem boju za oglaševalski
               kolač in na trgu pripravljalo lokalne vsebine, ter ne nazadnje tudi zaposlovalo.</p>
               <p>Dejstvo je, da se tudi ti lastniki lahko odločijo in pač prodajo. To je legitimna
               pravica, tako kot so v velikih resnih medijih to naredili. Zato mislim, da je prav,
               da se odgovorni v državi  in
               ne nazadnje to ste tudi vi, ki boste v končni fazi sprejemali odločitve ob pripravi
               predloga zakona o medijih dokončno odločimo ali odločite ali želimo dolgoročno
               sistemsko zagotoviti pogoje za to decentralizirano pripravo lokalnih informativnih in
               tudi drugih vsebin ali pa naj trg ostane edini regulator in dokončno odnese te
               vsebine. Samo morda vrinjen stavek, če bi na število občin pogledali samo z
               ekonomskega vidika, bi se verjetno odločili drugače. Če bi na vlogo in pomen
               kmetijstva, jaz pa živim na vasi, pogledali, bi se tudi drugače odločili, pa smo se
               zato, ker se zavedamo pomena enega ali drugega. Jaz mislim, da je še čas, četudi ga
               ni veliko, da o tem skupaj premislimo, in za konec, ko bodo utihnile lokalne radijske
               postaja, ko ne bomo več slišali slovenskih narečij in otroške pesmi, ko bodo
               prenehali izhajati lokalno-regionalni časopisi bo po toči zvoniti prepozno. Zato vas
               prosim za razmislek in podporo in hvala za besedo.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, gospa mag. Rina Klinar. Smo vas poslušali in tudi zapisano bo v
               magnetogramu, da si bomo kasneje lahko še prebrali.</p>
               <p>Sicer pa bomo tako ali tako pripravili javno predstavitev mnenj ob zakonu o medijih,
               to smo že napovedali, tudi povabili poslanke in poslance da posredujejo predloge o
               katerih vprašanjih naj bi javno predstavitev pripravili. To bo pred obravnavo zakona
               na odboru, torej bo še priložnosti. Vas bomo tudi takrat povabili, sicer pa vso
               javnost, saj zato bo javna predstavitev mnenj.</p>
               <p>K besedi se je javila gospa Alenka Jeraj, izvolite.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp34">

               <speaker>ALENKA JERAJ:</speaker>

               <p>Hvala za besedo.</p>
               <p>Jaz sem poslušala oziroma tudi prebrala poročilo Sveta za radiodifuzijo in se
               ustavila predvsem pri zaključku predlogov Državnemu zboru Republike Slovenije, kjer
               predsednik navaja nekatere sklepe, ki smo jih nekoč že sprejeli, pred enim letom na
               tem odboru in se potem niso realizirali. In glede na to, da imamo tukaj predstavnike
               ministrstva, bi jih tudi vprašala zakaj se na tem področju ni naredilo, oziroma kaj
               se je in zakaj se ni tisto, kar smo se prejšnjič dogovorili. Namreč, pred enim letom,
               6. oktobra 2009 je bil sprejet med drugim tudi sklep Strategija razvoja radijskih in
               TV programov v Republiki Sloveniji in naj nastane v sodelovanju med Svetom za
               radiodifuzijo, APEC-om, izdajateljem in Ministrstvom za kulturo. Strategija naj bi
               bila potem tudi podlaga za pripravo zakona o medijih.</p>
               <p>In zdaj sprašujem ministrstvo zakaj ali kaj se je v zvezi s tem naredilo, če se kaj
               je. Mislim pa da je to tudi nadaljevanje tega, kar je moja predhodnica povedala, da
               se moramo odločiti kaj želimo in v katero smer želimo iti ali prepustimo zadeve trgu
               ali se odločimo in pripravimo neko strategijo in usmerjamo sredstva in izboljšujemo
               pogoje za to da bodo stvari lahko funkcionirale.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>K besedi se je javil direktor Direktorata za medije gospod Vojko Stopar, izvolite
               besedo.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp36">

               <speaker>VOJKO STOPAR:</speaker>

               <p>Hvala za besedo, gospa predsednica.</p>
               <p>Najprej bi se vrnil k predstavitvi predsednika Sveta za radiodifuzijo. Moram reči, da
               se z večino njegovih ugotovitev strinjamo in da bomo poskušali v novi medijski
               zakonodaji tudi upoštevati priporočila, da je treba doseči bolj večjo odzivnost
               medijev v skladu z zakonodajo.</p>
               <p>Hkrati bi tudi povedal, da Ministrstvo za kulturo že zdaj podpira lokalne medije, in
               to ne ravno z majhnimi sredstvi in da je ta podpora tudi vnesena v osnutek novega
               zakona in jo dodatno še razširjamo, predvidevamo več sredstev. Širimo jo tudi na
               lokalne in regionalne tiskane medije, tako da morda ti očitki, da se zakonodajalec ne
               zaveda pomena lokalnih medijev, ne držijo.  Prepričan sem, da bomo do dokončnega predloga, je s predlogi, ki smo
               jih prejeli v javni razpravi tudi s strani združenja, ki ga tu zastopa gospa
               Klinarjeva, da bomo prišli do rešitev, ki bodo ohranile pestrost slovenske medijske
               krajine.</p>
               <p>Glede vprašanja gospe Jerajeve. Odgovor je zelo jasen. Zakon o medijih določa, da
               predlog strategije pripravi APEC, k temu predlogu da soglasje Svet za radiodifuzijo
               in potem se predlog pošlje resornemu ministrstvu. APEC je predlog strategije
               pripravil, moram reči, da ministrstvo se s tem predlogom v veliki meri strinja in
               zdaj pač čakamo, da bo še Svet za radiodifuzijo na ta predlog povedal svoje mnenje,
               dal dodatne predloge, drugačne rešitve in potem bomo, upam, prišli do sklepa, kot ga
               je tudi sprejelo to delovno telo Državnega zbora pred enim letom. Moram reči tudi, da
               pri pripravi medijskega zakona smo si pomagali prav s to strategijo, ki je žal, še
               vedno neuradna. Pomagali smo si s strategijo na področju digitalizacije, ki je
               sprejeta, pomagali smo si z rednimi letnimi raziskavami medijske pluralnosti, ki jo
               naroča Ministrstvo za kulturo v skladu z zakonom o medijih, tako da mislimo, da imamo
               nekaj strateških dokumentov. Želeli bi si, da bi bila ta strategija že polnoveljavno
               sprejeta, ampak, kot rečeno, to usklajevanje med vsemi, ki smo po zakonu dolžni to
               strategijo sprejeti, še ni končano, upam pa da bo v najkrajšem času.</p>
               <p>Hvala lepa.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Želi še kdo besedo? Ja, izvolite gospa Jeraj, če je replika to.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp38">

               <speaker>ALENKA JERAJ:</speaker>

               <p>Mi smo sprejeli takrat sklep, da se strategija pripravlja v sodelovanju. To, vedno
               smo potem priča temu, da nekdo nekaj pripravi, potem pa naj drugi dajo pripombe, ko
               se stvari več kaj prida ne da popraviti. Ravno zato je boljše, da se v osnovni fazi
               vključijo vsi tisti deležniki, ki so aktualni za tisto zadevo. Po mojem je to potem
               neka solidna strategija, sicer jo vsak vidi s svoje perspektive, in tisti, ki bi jo
               pripravljal, bi jo pripravil tako, da ustreza njemu. Ravno zato je bil tak sklep
               sprejet...</p>
            </sp>
            <sp xml:id="SDT5-OZKŠŠIM-Redna-020-2010-09-29.sp39">

               <speaker>PREDSEDNICA MAG. MAJDA POTRATA:</speaker>

               <p>Ne, to, niste bili članica odbora. Gospa Jeraj, bi vam morala obuditi spomin, takrat
               mislim, da vi še niste bili članica odbora, in takrat smo bili s stališča
               predstavnikov ministrstva ravno opozorjeni na to, da je sklep šel mimo obstoječe
               zakonodaje, ker je zakonodaja natanko takšna, kot je povedal gospod direktor
               Direktorata. Mi smo takrat izglasovali kar smo izglasovali, ampak opozorjeno je bilo,
               da so koraki naslednji. Najprej se sprejme strategija pri APEC, potem mora Sveta za
               radiodifuzijo dati mnenje k temu in na koncu je ministrstvo. Jaz pa mislim, da bo
               gospod direktor še povedal.</p>
               <p>Sicer pa se je k besedi javil še poslanski kolega Samo Bevk, izvoli.</p>
               <p>Izvolite, gospod Vojko, kar izvolite.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp40">

               <speaker>VOJKO STOPAR:</speaker>

               <p>Hvala.</p>
               <p>Jaz se seveda strinjam z vami, to bi bil, če bi govorili o kakšni drugi problematiki,
               najboljši način dela, vendar moramo upoštevati, da zakon ni zaman šel v takšno
               dikcijo. Namreč, gre za to, da naj bi strategijo delale institucije, ki so čim dlje
               od trenutne oblasti, in da, se pravi vlada vmeša ali vključi v postopek šele potem,
               ko so te, lahko imamo sicer različna mnenje, pa vendarle od Vlade bolj neodvisna
               telesa, kot je ministrstvo, šele potem ko so ta telesa pripravila ustrezne
               predloge.</p>
               <p>Hvala.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp41">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Besedo dajem gospodu Samu Bevku, izvolite.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp42">

               <speaker>SAMO BEVK:</speaker>

               <p>Hvala lepa za besedo, gospa predsednica. Lep pozdrav vsem skupaj.</p>
               <p>Jaz bi rad dal podporo razmišljanjem mag. Klinarjeve, ki je predstavila delovanja in
               probleme tistih pravih lokalnih radijskih postaj, ki objavljajo tudi te lokalne
               vsebine, ki niso samo aktualno politične, ampak tudi kulturne in druge. Namreč, zelo
               slabo bi bilo za medijski prostor, če bi zaradi teh težkih razmer, v katerih se
                  nahajajo te radijske
               postaje, da bi počasi izginjale iz medijskega prostora, kajti so zelo dragocene. Jaz
               malo bližje poznam, recimo Alpski val in Radio Odmev ali Radio Sora in ne
               predstavljam si tisti okolij brez teh radijskih lokalnih postaj, ki so dejansko res
               povezane z ljudmi, ki tam živijo in odražajo neko življenje na tistem področju.</p>
               <p>In še nekaj bi rad opozoril, vse te lokalne radijske postaje imajo zelo bogate
               arhive. Recimo, Radio Odmev, ki je bil ustanovljen leta 1971, sedež ima v občini
               Cerkno, ohranja ta bogat arhiv vse od takrat, se pravi prihodnje leto bo star 40 let
               in v tem radijskem arhivu je nekako zabeležena vsa zgodovina tega širokega prostora,
               ki ga ta radio pokriva, in mislim, da tudi s tega nacionalnega vidika bi morali
               narediti vse, da te radijske postaje ostanejo, da se jih na nek ustrezen način
               podpre, tudi zaradi tega, da se ne bi vsi ti bogati arhivi porazgubili, kajti to je
               za nacionalno zgodovino zelo pomembno gradivo.</p>
               <p>Samo toliko.</p>
               <p>Sicer pa se strinjam z vsemi tistimi navedbami, ki jih je mag. Klinarjeva prej v
               svojem nastopu predstavila.</p>
               <p>Hvala lepa.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp43">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Besedo dajem dr. Dejanu Jelovcu.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp44">

               <speaker>DR. DEJAN JELOVAC:</speaker>

               <p>Hvala.</p>
               <p>Preprosto, na vprašanje, ki se je odprlo, čutim potrebo da mogoče dam samo eno
               dodatno razlago. Namreč, v trenutku ko smo sprejeli ta sklep smo vsi, vsaj upam,
               vedeli kaj piše v zakonu. To, kar je povedano drži, seveda, vemo kakšen je postopek.
               Ampak, ta sklep je sprejet v dobri veri, da se pospeši proces sprejetja strategije,
               predvsem zaradi pritiska, ki ga na nas vrši obveza, ki jo imamo do Evropske unije, da
               integriramo direktivo o avdiovizualnih medijskih storitvah v naš pravni red. In mi
               smo od decembra lani oziroma ta sklep je bil sprejet že v času ko nismo bili v
               zamudi, ampak z ministrstva je prišel argument: Ja, ja, vse je to lepo in prav, ampak
               nimamo časa. In seveda, kaj se je zgodilo? Zgodilo se je to, da smo mi, kot vidite,
               sklicali sestanek 27. 10., takrat smo imeli prvo sejo po sklepu tega odbora, da se
               delovna skupina za strategijo sestane. In kaj se je zgodilo? Prišlo je do ene
               spremembe na APEC-u, APEC nam je v bistvu dal, da tako rečemo, administrativno
               tehnično in strokovno podporo, torej to je naša služba, hkrati pa mi dajemo oceno
               njenega dela, kar je ena protislovna pozicija. In zdaj, ta služba se je spogledovala
               s svojim šefom, in ker vemo da direktorja APEC-a imenuje Vlada Republike Slovenije,
               v.d., ki je bil takrat imenovan, mislim, vsi vemo kako se je to končalo, je to
               zablokiral. Zakaj? Ker vlada že dela zakon. In zdaj ne bomo mi skakali vladi v zelje
               z neko strategijo. In v bistvu mi nismo imeli podpore za nadaljevanje dela, ki bi jo
               morali imeti, ker gre za strokovne zadeve, Svet je sestavljen iz sedmih
               intelektualcev na tem področju, seveda z različnih strok, ampak on nima nobene svoje
               službe razen APEC-a. In zaradi tega je ta sklep v tej dikciji, da vsi ključni
               deležniki, in sicer izdajatelji, ministrstvo, APEC in Svet za radiodifuzijo, seveda v
               skladu s svojimi zakonskimi pristojnostmi, pridejo do strategije do leta, kot mi
               predlagamo, 2020 in da potem, 
               ko ima... ...<stage>/Nerazumljivo./</stage>..., ampak zakon je v bistvu samo pravna podlaga da se
               tehnično izpelje neka začrtana strategija. V nasprotnem primeru imamo, kot smo
               zapisali, opravka z dnevnopolitičnim pragmatizmom, ki se ne bo dobro obnesel na tem
               področju.</p>
               <p>In zgodba o naglici, da nimamo časa in tako naprej, kot vidimo, še vedno zakon ni
               sprejet, in bo še nekaj časa v postopku. In jaz bi preprosto prosil odbor, da
               revitalizira ta sklep, ker mislim, da še vedno lahko naredimo nekaj dobrega. Namreč,
               kot je rečeno, in to se strinjam z gospodom Stoparjem, da je strategija dokaj
               zapeljana v smislu izdelave, ampak v pogovoru z ljudmi, ki so to delali, smo se že
               dogovorili, da je stvar zastarela. Zdaj imamo nove elemente - digitalizacija, imamo
               nekaj novih elementov in je v bistvu nujno ta proces dokončati. In mislim, da tu ne
               bomo naredili napake. Najprej strateški cilj kaj hočemo - ali želimo imeti lokalni
               medij, če hočemo, potem se bomo pogovarjali kako bomo to izpeljali. Ali želimo, da
               nam dve mreži v bistvu "požreta" kompleten medijski prostor? Če želimo to, zapišimo
               to v strategijo, da ti ni treba dobiti dovoljenja, da postaneš nacionalni,
               komercialni radio, ampak to na določen način, če ti zakonske določbe omogočajo, boš
               lahko prišel do tega cilja, ampak pri tem ti nisi kot nacionalna radiotelevizija
               kandidiral na javnem razpisu, da boš izdajatelj medija na nacionalnem nivoju. Kakšen
               program ponujaš.</p>
               <p>Torej, preprosto, da končam. Predlog je s strani Sveta za radiodifuzijo, da še vedno
               ni prepozno, da bi se v duhu tega sklepa odbora iz prejšnjega leta ta proces
               dokončal, hkrati se dela na zakonu in potem bi se daleč bolje v javni razpravi videlo
               ali ta zakon ustreza našim potrebam ali ne. Ustrezal bo samo, če bo omogočil, da se
               strategija optimalno uresniči v vsakdanji medijski praksi.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp45">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, dr. Jelovcu.</p>
               <p>Izvolite, gospod Vojko Stopar.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp46">

               <speaker>VOJKO STOPAR:</speaker>

               <p>Hvala.</p>
               <p>Mislim, da še ni bilo priložnosti, da bi se z gospodom Jelovcem tako strinjala, kot
               danes. Praktično se strinjava v vsem, razen v eni točki, da bi mi pač želeli, da ta
               proces dela steče tako, kot je zakonsko predvideno. Imamo predlog, na ta predlog bi
               bilo dobro da Svet za radiodifuzijo da dopolnitve, spreminjevalne predloge, drugačne
               rešitve, in ko je to opravljeno se to prinese ali pošlje na Ministrstvo za kulturo.
               Še enkrat proučimo vse možne variante, in strategija je tukaj. Se strinjam, to je
               možno narediti in je treba pač speljati postopek, kot ga zakon predvideva in to je
               vse.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp47">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Tudi sama se, gospod Vojko Stopar, strinjam z vami, da je treba izpeljati postopek
               tako, kot nalaga zakon. Sklepa ne bomo, jaz nisem dobila takšnega, sklep smo
               sprejeli, nima časovne omejitve, ampak takrat smo bili opozorjeni, da sprejemamo
               sklep, ki ni skladen z zakonom. Mi smo ga sprejeli, jaz še enkrat poudarjam - smo ga
               sprejeli takrat, zdaj pa smo kjer smo - pri pripravi zakonodaje pred tretjo obravnavo
               zakona o RTV in po končani javni razpravi o zakonu o medijih in pred javno
               predstavitvijo mnenj o zakonu o medijih.</p>
               <p>Izvolite, dr. Jelovac, besedo ste želeli.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp48">

               <speaker>DR. DEJAN JELOVAC:</speaker>

               <p>Zelo me veseli ta ugotovitev, da se prvič strinjava v toliko točkah, kar je po svoje
               dober indikator. Samo eno stvar je treba povedati. Svet za radiodifuzijo je seveda
               dal  kritične pripombe na
               osnutek, in tukaj se je zadeva ustavila. Po teh kritičnih pripombah se ni delalo.
               Namesto, da bi se mi dopisovali z agencijo, v isti hiši smo. Smo rekli, bomo
               ustanovili skupno komisijo, delovno skupino, ki bo to zadevo izpeljala. Ampak potem
               so državni uradniki začutili en problem, da vlada nekaj drugega počne in strah, da ne
               bodo delali v nasprotju s tem, kar vlada pričakuje in so se preprosto konstanirali.
               Če smo tako dobronamerni, dajte samo APEK-u signal, da lahko nadaljuje s pripravi
               dokončne verzije strategije razvoja radiodifuzije do leta 2020. Samo to prosim, pa bo
               zadeva narejena.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp49">

               <speaker>PREDSEDNICA MAG. MAJDA POTRATA:</speaker>

               <p>Da se razumemo. Naloga Odbora za kulturo, šolstvo, šport in mladino je obravnava
               poročila Sveta za radiodifuzijo za leto 2009. To je naša naloga. Kakšne so relacije
               med APEK-om in Svetom za radiodifuzijo. To ni stvar, o kateri bi moral razpravljati
               naš odbor. Posebej poudarjam, tretjič mi smo takrat sprejeli sklep, za katerega smo
               bili opozorjeni, kakšne narave je. To je takrat, ali so se državni uradniki vključili
               prej ali kasneje, pa ne vem. Izvolite besedo gospa Alenka Jeraj.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp50">

               <speaker>ALENKA JERAJ:</speaker>

               <p>Jaz nimam težav s tem, da pač je zakonsko določeno tako, kot je povedal gospod Stopar
               in s tem ni nobenega problema. To se mora tako narediti, po vrstnem redu, kot je
               predvideno, ampak ne pomeni, da je treba pač nekoga izključevati zato, ker je tam
               neka dikcija, da bodo potem dali pripombe, če je tako, kot gospod pravi, so v isti
               hiši in tako naprej.</p>
               <p>Je pa stvar tega odbora, da bo sprejela zakon o medijih oziroma bomo o tem
               razpravljali. Najbrž si vsi želimo dober zakon. Ne, da bomo potem ugotavljali, česa
               vse nismo dorekli oziroma kaj smo slabo uredili in se potem v praksi ne izvaja in
               potem samo beležimo kršitve in smo vsi nezadovoljni. Zato je bilo predvidevano
               takrat, ko jaz res še nisem bila članica Odbora za kulturo sprejet tak sklep in tam
               je bila tudi podana sugestija, da naj strategija bo podlaga za pripravo sprememb in
               dopolnitev zakona o medijih. In enako pripombe Sveta za radiodifuzijo za leto 2008,
               naj bodo vključeni v pripravo novele zakona o medijih. Mi pa zdaj spet delamo nekaj,
               kar bi morala biti posledica strategije, tako kot ste rekel, ko bomo vedeli
               usmeritev, bomo postavili zakon, ki bo te stvari tako postavil. Mi zdaj sprejemamo
               zakon, potem bomo pa šele strategijo, ki bo lahko odstopala, saj ne vemo, kaj bo, če
               je še ni. Morala bi pa biti podlaga za to, da bomo pač sprejeli nek zakon v
               nadaljevanju. Mi smo že pri zakonu o RTV povedali isto stvar, da je treba pač najprej
               imeti strategijo, potem določiti zakon o medijih, kot krovni in nato zakon o RTV, ki
               spet ureja neko specifiko. Zdaj pa se stvari lotevamo od zadnjega konca. Iluzorno je
               pričakovati, da bodo zato rešitve dobre. In potem bomo spet samo poslušali, da je
               zakonodaja slaba in da smo slabo zakonodajo sprejeli v parlamentu. To pa je naša
               odgovornost in stvar tega odbora Zakon o medijih, ki ga bomo obravnavali. In če vseh
               teh stvari ni prej na mizi, je najbrž problem se dobro odločiti. Če vsega ne veš in
               če nimaš podatkov, je težko sprejeti dobre odločitve.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp51">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. O zakonu o medijih bomo razpravljali, ko bo za to čas. Dejstvo pa je, da
               je strategija napisana in da bi na to napisano strategijo Svet za radiodifuzijo moral
               reči kaj. In zdaj ali je to naredil ali ne, se ve. Razpravljati o tem, kaj bi moralo
               biti, pa kaj bi moralo biti - jaz predlagam, da danes razpravljamo o poročilu Sveta
               za radiodifuzijo za leto 2009. O zakonu o medijih bomo pa razpravljali, ko ga bomo
               imeli pred seboj. Besedo dajem mag. Andreji Rihter. Izvolite.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp52">

               <speaker>MAG. ANDREJA RIHTER:</speaker>

               <p>Hvala lepa, predsednica. Točno to sem želela, kar si predsednica zdaj povedala in
               tovrstno razpravo, spoštovani tukaj nasproti meni, opravite tam, kjer je za to
               prostor in se dogovarjajte tisto, kar so vaše pristojnosti. Poslanci pričakujemo, da
               boste zelo resni pri svojih odločitvah, pri svojih dogovorih in da boste prišli pred
               javnost z resnimi stvarmi. To, kar je povedala gospa Rina Klinar so resni problemi,
               ki so ne nazadnje tudi problemi poslancev, tako kot je izpostavil tudi Samo Bevk, kaj
               bo v prihodnosti. Ampak danes govorimo o poročilu, govorimo o tem, kaj je prav, kaj
               ni prav.  Kaj je bilo
               storjenega, kaj ni bilo storjenega. Jaz ne bom govorila spet o tem, kaj je bilo v
               preteklosti, ker mi je bližnja prihodnost. Imamo javno predstavitev mnenj tudi in je
               ne nazadnje tudi tam prostor, ko bomo lahko govorili o prihodnostih v medijih. To,
               kar sem pa danes poslušala, pa veste, da tukaj sedimo poslanci, ki dobro poznamo
               materije, dogovarjanje in vse kadrovske probleme in najlepše, kar je, kar sem slišala
               od gospoda Stoparja, pa je, da si danes končno znala prisluhniti in drug drugega
               dopolnjevala. Tako, da bi predlagala, tako, da urad, kakor ministrstvo končno se
               usede, da pripombe na tiste akte, ki so in poročilo, ki tukaj ne nazadnje z vsemi
               pripombami sprejmemo in gremo verjetno k zelo resnejšim zadevam naprej.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp53">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite, gospa Alenka Jeraj.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp54">

               <speaker>ALENKA JERAJ:</speaker>

               <p>Ko je razprava malo zoprna, pa dajmo zaključiti. Recimo, smo se seznanili s poročilom
               in na svidenje do prihodnjič. Potem bi se enako pogovarjali tudi pred enim letom,
               zakaj ste pa potem sprejemali take sklepe, v zvezi s tem, kaj naj se naredi s
               poročilom in kaj naj se upošteva in tako naprej. Saj to je namen, saj ne beremo
               poročil zato, da rečemo, vse je v redu, smo se seznanili in se bomo čez eno leto spet
               s tem ukvarjali. V zvezi s tem so bili sprejeti sklepi, odbor priporoča ministrstvu,
               da prouči in jih vključi v novelo zakona o medijih, zato sem ga jaz tudi odprla in
               tudi vsi moji predhodniki, tudi gospa Klinar in tako. O tem se pogovarjamo. Če pa pač
               rečemo, ne smemo razpravljati, zato ker je zdaj pač malo zoprno, ker nimamo
               odgovorov, potem pa recimo ne bomo razpravljali, pa damo en sklep, smo se seznanili,
               naj vzame priporočila in adijo. V ničemer drugem pa ne smemo odpreti ust, čeprav so
               stvari povezano in zato se o njih sploh pogovarjamo.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp55">

               <speaker>PREDSEDNICA MAG. MAJDA POTRATA:</speaker>

               <p>Jaz bom zdaj morala vendarle gospa Alenka Jeraj vam replicirati. Dobili ste besedo
               natanko tolikokrat, kolikokrat ste k besedi javili. Ker niste bili takrat članica
               odbora, sem vam samo povedala, da smo bili mi takrat, ne samo enkrat, če boste šli
               gledati magnetogram opozorjeni, da je predlog sklepa, ki ga je razširjal, če se prav
               spomnim podpredsednik Aleksander Zorn ali nekdo iz Poslanske skupine SDS in je dobil
               večinsko podporo, zato, ker so nekateri poslanci menili, da je treba tudi interese
               opozicije upoštevati. Jaz sem takrat opozarjala, da sprejemamo sklep, ki gre čez
               zakonodajo. To je bilo sprejeto. Jaz pa zdaj še enkrat ne bom sprejela sugestije
               predsednika Sveta za radiodifuzijo, da revitaliziramo ta sklep, zato, ker sklep, ko
               je enkrat sprejet, je sprejet in ga ni treba znova ponavljati, bilo pa bi zelo
               narobe, če bi ga zdaj še enkrat vedoč, da je mimo veljavne zakonodaje, ne gre za to
               ali je razprava prijetna ali ni prijetna ali je zoprna ali ni zoprna. Kot predsednica
               delovnega telesa moram skrbeti za to, da sprejemamo sklepe, ki so skladni z veljavno
               zakonodajo. Zato jaz tega sklepa ne morem sprejemati drugače, kot sem že povedala. Ne
               govorimo o prijazni ali neprijazni razpravi. Kdo želi še razpravljati? Izvolite,
               mislim, da bom prav povedala, gospa Irma Butina. Izvolite.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp56">

               <speaker>IRMA BUTINA:</speaker>

               <p>Lepo pozdravljeni. Moje ime je Irma Butina, Gospodarska zbornica, združenje za
               radiodifuzijo in združenje založnikov časopisov in revij. Želela bi samo povedati, da
               na poročilo Sveta za radiodifuzijo s strani članic ni bilo pripomb in nimam
               konkretnih predlogov. Bi pa želela povedati to, kar je tudi moja članica gospa Rina
               Klinar - mi smo se s strani združenja za radiodifuzijo in s strani združenja
               založnikov časopisov in revij aktivno vključili v razpravo predloga osnutka zakona o
               medijih imeli več srečanj tudi s predstavniki Ministrstva za kulturo in podali svoje
               predloge na sam osnutek. Pričakujemo tudi, da bomo nadaljevali svoje razprave tudi v
               nadaljevanju. Pričakujemo tudi, da bo večina naših predlogov tudi upoštevana in
               sprejeta. Hvala.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp57">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Ne vidim prijavljenih. Zaključujem razpravo. Izvolite. 
               </p>
            </sp>
            <sp xml:id="SDT5-OZKŠŠIM-Redna-020-2010-09-29.sp58">

               <speaker>ALENKA JERAJ:</speaker>

               <p>Prejšnjič je bil sprejet še en drug sklep, ki pa ni, upam, protizakonit oziroma
               sprejet v nasprotju z zakonskimi obvezami. Odbor priporoča Ministrstvu za kulturo, da
               prouči ugotovitve Sveta za radiodifuzijo in jih smiselno vključi v pripravo novele
               zakona o medijih. Predstavnik sveta za radiodifuzijo je povedal in ugotavlja, da
               predlagatelj njihovih predlogov ni upošteval in jih ne upošteva, ne stališč ocen in
               pobud, zaradi tega najbrž, ker je sklep še vedno, se sicer nanaša na lanskoletno
               poročilo, ampak je še vedno, časovno ni omejen in ga je treba upoštevati. Bi bilo
               najbrž smiselno, da se to upošteva. In tudi tisti drugi del, za katerega mi govorite,
               da pač nisem bila takrat članica in zato ne vem, kaj ste sprejemali in kako ste
               sprejemali. Takrat je bilo očitno dogovorjeno in ste se najbrž podobno pogovarjali,
               kot se pogovarjamo zdaj, da se bodo te stvari upoštevale pri zakonu o medijih, če
               hočemo dober zakon. Ko pa je enkrat zakon pripravljen in je splošna obravnava, se pa
               bistvene stvari več ne spremenijo.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp59">

               <speaker>PREDSEDNICA MAG. MAJDA POTRATA:</speaker>

               <p>Me veseli, da se nam je pridružil tudi gospod mag. Branko Grims, ki želi besedo.
               Izvolite.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp60">

               <speaker>MAG. BRANKO GRIMS:</speaker>

               <p>Hvala. Me veseli, da sem vas razveselil, upam, da vas bom tudi z razpravo. Namreč,
               danes bi mislim, da nujno morali sprejeti dodatni sklep, s katerim bi ugotovili, da
               gre predlog zakona, ki je bil dan v javno razpravo, to je Zakon o medijih v popolnoma
               nasprotni smeri, kot so šle ugotovitve razprave in sklepi tega odbora na prejšnji
               seji. To je bistvo te zgodbe, kajti to, kar je bilo zdaj dano v javno razpravo je za
               lokalne medije izredno slabo. Tukaj je zdaj v igri cel kup predlogov in pripomb.
               Bojim se, da bodo imeli natanko isto usodo, kot tisto, kar smo obravnavali na seji
               odbora lansko leto. Zardi tega se potem ne čuditi, če se seveda postavlja vprašanje
               smiselnost tovrstnih obravnav. Kajti, če takih predlogov tisti, ki oblikuje zakone
               potem ne posluša, gre za neke vrste ritual. Pri ritualih sodelovati najbrž v takem
               primeru nima posebnega smisla. Dejstvo pa je, da se zakon piše v povsem nasprotni
               smeri, kot so šle pripombe v preteklih letih. Iz tega razloga menim, da bi veljalo na
               to opozoriti in na te sklepe, tako kot je že zdaj povedala gospa Jeraj, tudi vlado in
               v tej smeri sprejeti tudi ustrezen opozorilni sklep.</p>
            </sp>
            <sp xml:id="SDT5-OZKŠŠIM-Redna-020-2010-09-29.sp61">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Razpravljamo o poročilu Sveta za radiodifuzijo za leto 2009 in k temu
               poročilu imam pripravljen samo predlog seznanitvenega sklepa o zakonu o medijih, o
               zakonu o RTV, bomo odločali, ko bo to točka dnevnega reda. Zaključujem razpravo in
               dajem na glasovanje predlog ugotovitvenega sklepa. Odbor za kulturo, šolstvo, šport
               in mladino se je seznanil s poročilom sveta za radiodifuzijo za leto 2009. Želi kdo
               kaj dodati k temu? Če ne, glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Predlog sklepa je sprejet.</p>
               <p>Vsem, ki ste sodelovali pri 2. točki dnevnega reda, se zahvaljujem za sodelovanje. To
               točko končujem.</p>
               <p>Smo pri <title>TOČKI 3. - RAZNO.</title>
               </p>
               <p>Ali ima kdo kaj v okviru 3. točke povedati? Če ne, samo obnavljam napovedano javno
               predstavitev mnenj k zakonu o medijih in ko bo zakon prišel v Državni zbor, objavljen
               pa je že na spletnih straneh Ministrstva za kulturo, pričakujem, da nam boste v
               najkrajšem možnem času posredovali tudi predloge, katera vprašanja naj zastavimo za
               javno predstavitev mnenj. Glede na to, da nihče ne želi več razpravljati, končujem
               20. redno sejo Odbora za kulturo, šolstvo, šport in mladino in vas lepo pozdravljam.
               Na svidenje.</p>
               <stage type="time">(Seja je bila zaključena 29. septembra 2010 ob 11.24.)</stage>
            </sp>
         </div>
      </body>
   </text>
</TEI>
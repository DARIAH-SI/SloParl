<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZP-Nujna-030-2009-12-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">2E1E4129EE6B9D03C12576780032EB91</idno>
               <idno type="custom" subtype="day">E2E9CDCC51CE4A57C125768800226D23</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=E2E9CDCC51CE4A57C125768800226D23</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Nujna-030-2009-12-02.OZZP" n="030">
               <name>Nujna</name>
               <date when="2009-12-02"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Nujna-030-2009-12-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Nujna-030-2009-12-02.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">30. nujna seja</stage>
            <stage type="date">(2. december 2009)</stage>
            <stage type="chairman">Sejo je vodila Janja Klasinc, predsednica odbora.</stage>
            <stage type="time">Seja se je začela ob 14.04.</stage>


            <sp xml:id="SDT5-OZZP-Nujna-030-2009-12-02.sp1">

               <speaker>PREDSEDNICA JANJA KLASINC:</speaker>

               <p>Spoštovane kolegice in kolegi, pričenjam 30. nujno sejo Odbora za zunanjo politiko.
               Obveščam vas, da so zadržani in se seje ne morejo udeležiti naslednje članice oziroma
               člani. Namesto gospod Zmaga Jelinčiča Plemenitega, je z nami gospod Miran Györek,
               namesto Mira Petka, je gospa Eva Irgl, namesto gospoda Janeza Janše, gospod Rado
               Likar, namesto gospe Melite Župevc, bo vsak prišel dr. Luka Juri, namesto gospoda
               Sama Bevka, je z nami gospod Andrej Magajna. Opravičena pa sta še gospod Jakob
               Presečnik in gospod Roberto Battelli.</p>
               <p>Na seji pozdravljam vse prisotne, še posebej predstavnike Ministrstva za zunanje
               zadeve, državno sekretarko, gospo Dragoljubo Benčina, gospoda generalnega sekretarja
               in druge sodelavce in pa tudi gospoda Igorja Ivančiča, sekretarja v Uradu generalne
               sekretarke. Posebej pozdravljam tudi predstavnike medijev in prehajam na določitev
               dnevnega reda seje odbora.</p>
               <p>S sklicem seje ste prejeli dnevni red seje odbora. Ker nisem prejela predlogov za
               spremembo dnevnega reda, je določen dnevni red seje, kot je bil predlagan s
               sklicem.</p>
               <p>Prehajamo na <title>1. TOČKO DNEVNEGA REDA</title> in edino točko - <title>UHAJANJE ZAUPNIH INFORMACIJ</title>
               </p>
               <p>. Ta točka je, kot veste in ta seja, bila sklicana na pobudo Poslanske skupine
               Slovenske demokratske stranke. Zato bi prosila predlagatelje, da podajo svojo
               predstavitev.</p>
            </sp>
            <sp xml:id="SDT5-OZZP-Nujna-030-2009-12-02.sp2">

               <speaker>MILENKO ZIHERL:</speaker>

               <p>Hvala za besedo gospa predsednica. Lep pozdrav vsem prisotnim. Torej vzrok za sklic
               izredne seje v zvezi z uhajanjem zaupnih informacij utemeljujemo na naslednji način.
               Ugotavljamo, da so pristopna pogajanja s Hrvaško v zvezi z njenim vstopanjem v
               Evropsko unijo, povezane s težavami že dolgo časa. Z vidika Republike Slovenije je
               bilo vsekakor spornih 11 poglavij, kjer so bili vsebovani prejudici meje in zato smo
               že v preteklem mandatu, so bili izraženi zadržki in zahteve, da se ti prejudici
               umaknejo iz dokumentacije do zaključka pogajanj o posameznih poglavjih oziroma do
               tako imenovanega zapiranja poglavij.</p>
               <p>Nova Vlada je potem odnos do Republike Hrvaške najprej zelo zaostrila in sicer
               zadržke v bistvu predefinirala v blokado, brez da bi za to bile opravljene nekakšne
               širše razprave oziroma brez kakšnih bolj temeljnih pojasnil in razprav. Potem je pa
               kar naenkrat avgusta, se je pa naenkrat zunanja politika tako spremenila, da smo brez
               kakšnega jasnega povoda in cilja, so bile umaknjene blokade iz vseh spornih poglavij.
               Slovenska javnost in slovenska politika z razlogi nista bili seznanjeni, ker naj bi
               vse potekalo s tako imenovano tiho diplomacijo. V tem obdobju je bilo izrečeno veliko
               polresnic oziroma veliko se je govorilo o zadevah, ki so bile brez kakšne resne
               podlage oziroma niso bile zapisane v nobenih dokumentih. Potovala so enostranska
               pisma, enostranska pojasnila kaj je pod kakšno dikcijo ali vpisom mišljeno. Definicij
               pa ni bilo.</p>
               <p>V tem času smo odločali o vstopu Hrvaške v Nato in sicer 18. februarja 2009 in v tem
               času je bil nekako sprejet sklep, da odprta vprašanja med Slovenijo in Republiko
               Hrvaško bomo reševali v okviru njenega približevanja Evropski uniji, ker je v
                  bistvu vstopanje v NATO bilo
               tudi v nekem drugem kontekstu in tudi v pristopnih dokumentih za NATO, ki smo jih pač
               imeli na razpolago in videli, so bili sicer nekateri dvomi, vendar kakšnih resnejših
               ovir ni bilo oziroma se je preložilo, tisti dvomi so se preložili na pristopna
               pogajanja na unijo in tako je Hrvaška s strani Slovenije je bilo izdano soglasje za
               vstop Hrvaške v NATO.</p>
               <p>Kasneje smo na 17. nujni seji, 15. maja 2009 smo v bistvu obravnavali pobudo, ki jo
               lahko na kratko omenim kot Rehn 1 in kasneje na 20. nujni seji, 17. junija pa nekaj,
               kar lahko označimo kot Rehn 2. Že v tem času so bili izraženi namigi, mnenja, da so
               na tiskovnih konferencah, da je morda odtekla kakšna informacija preveč. Vendar je
               bilo to bolj za notranjo politično uporabo. V bistvu za odnose med posameznimi
               strankami.</p>
               <p>Naslednja faza je bila, da je Državni zbor na 13. izredni seji, dne 28. 9. 2009 Vlado
               Republike Slovenije pozval, da jim predlog arbitražnega sporazuma posreduje še do 1.
               oktobra. Vlada je Odboru za zunanjo politiko, ki je za to pristojen organ za
               obravnavo pripravila gradivo in sicer na 24. nujni seji, ki je potekala 30. 9. 2009
               in ravno tukaj je tisti srž dogajanja. Seja je bila vsekakor zaprta za javnost in na
               tej seji smo obravnavali pobudo za sklenitev sporazuma med Republiko Slovenijo in
               Republiko Hrvaško o reševanju spora. Gradivo je imelo oznako stopnja zaupno in v
               skladu s tem je potekal postopek na ta način, da smo člani Odbora za zunanjo politiko
               imeli dostop do tega gradiva najprej zjutraj v tako imenovani tihi sobi in kasneje ob
               zelo strogem režimu tudi v tej dvorani na sami seji. Po končani seji, smo seveda to
               gradivo vrnili.</p>
               <p>Nemalo smo bili šokirani, ko ni minilo niti 24 ur, ko smo na hrvaškem spletu to
               gradivo v slovenskem jeziku, tako, kakršno smo dobili pod najbolj strogim režimom, ki
               ga pač ta kriterij zaupno narekuje, da smo ga lahko videli oziroma lahko ga je
               printal kdorkoli ga je zanimalo na zemeljski obli. Dva pogoja. Da je imel dostop do
               računalnika in dostop do spleta in se sprašujem oziroma kaj bi bilo, če bi iz
               proceduralnih razlogov sejo preložili za 24 ur? Potem bi to gradivo v moje veliko
               veselje, lahko kar sprintali s hrvaških spletnih strani in bi tisto gradivo, ki smo
               ga tukaj uradno dobili, sploh ne bi bilo treba nič podpisovati, nobenih telefonov
               oddajati in podobnega cirkusa, ki se je pač tukaj dogajal.</p>
               <p>Opozoril bi morda še o resnosti odtekanja takih zaupnih podatkov.  Ne bi rad ocenjeval kako je to potekalo, pač
               odliv takih informacij, kako slabša pogajalska izhodišča, kako vplivajo na sama
               pogajanja. Ampak že pri tako imenovani washingtonski depeši, kjer je bila po, ne vem
               ali kako drugače, ni bilo označena tudi s stopnjo zaupno in ta depeša se je pa
               dotikala bolj vročega področja in sicer med drugim tudi Kosova in lahko, če ne bi
               bilo na terenu ustreznih ukrepov, bi lahko celo imela hujše posledice. Tako je pač
               dogodki oziroma nekaj, kar je bilo zadaj za washingtonsko depešo, lahko govorimo, da
               je prišlo v zvezi s tem tudi prvič v zgodovini samostojne Slovenije do napada ene od
               naši ambasad in požiga.</p>
               <p>Da se vrnem na osrednjo točko, torej na gradivo za sejo 30. 9. Kasneje je to gradivo
               komentiral uradni govorec Ministrstva za zunanje zadeve, dr. Milan Balažic in sicer
               je on, ne vem po kakšnih dokazih oziroma s kakšnimi zagotovili, s kakšnimi podatki,
               je prinesel, je nekako nakazal na krivdo na udeležence seje, torej na tiste, ki smo
               bili v tej dvorani, kvečjemu še v tihi sobi. Rad bi vedel malo več. Na osnovi česa je
               lahko prišlo do take obtožbe? Sam sem bil pa zrevoltiran s tem dogajanjem v četrtek
               po skrajno strogem režimu, skoraj ...<stage>/Nerazumljivo./</stage>... prideš do gradiva, ki je
               drugi dan, malo manj kot obešeno na javnih oglasnih deskah in zato sem poslal
               poslansko vprašanje, sem ga naslovil na Vlado in Vlada je na koncu pač odgovorila
               nekaj dvoumnega. In sicer zdaj bom povedal dva stavka, ki sta si kontradiktorna in
               sicer: "Policija o zadevi, na katero se nanaša poslansko vprašanje, ni prejela
               kakršnega koli naznanila oziroma kazenske ovadbe." Ta stavek seveda potem pomeni, da
               policija lahko mirno spi naprej. Ampak drugi stavek: "Policija v okviru svojih
               pooblastil preverja ali v omenjeni zadevi obstajajo razlogi za sum." Kaj je zdaj res?
               Prvi ali drugi? "Da je bilo storjeno kaznivo dejanje, katerega storilec se preganja
               po uradni dolžnosti in bo v pozitivnem primeru zoper odgovornega ukrepala v skladu z
               določili zakona o kazenskem postopku." Ne vem. Ali, ali, odgovor ni odgovor.</p>
               <p>Za konec bi Odboru za zunanjo politiko predlagali sprejem naslednjih sklepov. Prvi
               sklep bi bil: Odbor za zunanjo politiko se je seznanil s problematiko uhajanja
               zaupnih informacij. Drugi sklep: Odbor za zunanjo politiko pričakuje od Ministrstva
               za zunanje zadeve, da bo takoj naredilo vse, da ne bi zaupni podatki, ki so v
               nacionalnem interesu Republike Slovenije nepooblaščeno prihajali v roke tuje
               diplomacije in v javnost. In tretji sklep: Odbor za zunanjo politiko pričakuje trdne
               dokaze za trditev uradnega govorca Ministrstva za zunanje zadeve, dr. Milana
               Balažica, da je bil zaupni dokument sporazuma med Republiko Slovenijo in Republiko
               Hrvaško o reševanju  spora
               posredovan v javnost iz Državnega zbora. Toliko s strani predlagatelja.</p>
            </sp>
            <sp xml:id="SDT5-OZZP-Nujna-030-2009-12-02.sp3">

               <speaker>PREDSEDNICA JANJA KLASINC:</speaker>

               <p>Najlepša hvala gospod Ziherl. Bi želela besedo gospa državna sekretarka? Izvolite
               gospa Benčina.</p>
            </sp>
            <sp xml:id="SDT5-OZZP-Nujna-030-2009-12-02.sp4">

               <speaker>DRAGOLJUBA BENČINA:</speaker>

               <p>Jaz sem tukaj s sodelavci, kot ste že povedala, generalni sekretar je z menoj in pa
               tudi vodja naše službe za tajne podatke, ki, če želite, lahko še na kakšna kasneje
               vprašanja odgovorimo. Jaz sem že kar nekajkrat bila deležna tudi tega vprašanja s
               strani nekaterih članov tega odbora in sem že večkrat tudi odgovorila ustno, smo pa
               tudi pisno že, če se ne motim gospodu Jerovšku, da naše ministrstvo lahko z vso
               odgovornostjo trdi, da zaupni podatki iz ministrstva ne odtekajo in, da smo sprejeli
               celo vrsto ukrepov, ki jih bom sedaj tudi predstavila, če dovolite. Zato, da bi
               takšne, kako bi rekla temu kar vi pravite, odtekanja in nepravilno ravnanje z
               dokumenti, ki imajo stopnjo zaupnosti ali tajnosti določeno, preprečili. Predvsem se
               sami zavedamo tega, da je zelo pomembno ozaveščanje vseh, ki imajo dostop do takih
               dokumentov, zato smo se tega lotili tudi zaradi nekaterih negativnih izkušenj iz
               preteklosti in smo tudi sprejeli v ta namen zelo veliko ukrepov. V zvezi z zaščito
               pred odtekanjem tajnih podatkov ukrepamo še naprej, ker se nam zdi, da je to proces,
               ki ni nikoli končan in vse leto že potekajo tudi usposabljanja na področju tajnih
               podatkov, ki jih redno izvajamo in s tem uspešno povečujemo varnostno kulturo vseh
               uslužbencev, kar sem že na začetku tudi poudarila.</p>
               <p>Kot izredno izboljšanje zaščite in obvarovanja zaupnih dokumentov, bi izpostavila še
               naš sistem centralnega tiskanja in enoznačnega označevanja, ki zagotavlja nadzor in
               sledljivost nad fizičnimi kopijami takih dokumentov ter s tem tudi popolno
               nepropustnost. Glede na evidentno povečanje varnostne kulture naših uslužbencev,
               lahko rečem, da smo imeli v letošnjem letu zelo dobre izkušnje s tem. Prve ukrepe smo
               izvedli že 13. januarja letos in smo nadaljevali z raznimi preverjanji vseh
               zaposlenih, tudi na naših diplomatsko-konzularnih predstavništvih. Uvedli smo tudi
               obveznost varovanja dokumentov po obstoječem zakonu. Vseh dokumentov, ne samo tistih,
               ki imajo tajne podatke. Kajti sodimo, da vsi dokumenti, ki nastajajo v zunanjem
               ministrstvu, morajo imeti določeno zaščito in, da so vsi, ki ravnamo z njimi, za to
               tudi odgovorni.</p>
               <p>Uvedba določbe v internem navodilu tudi ureja obvezno dovoljenje za dostop do tajnih
               podatkov prav vsakega uslužbenca na našem ministrstvu, najmanj do stopnje tajnosti
               zaupno. Nekateri, predvsem tudi funkcionarji pa imajo tudi dostop do dokumentov, ki
               imajo višjo tajnost, kar pomeni, da so vsi uslužbenci varnostno preverjani tudi pri
               Ministrstvu za notranje zadeve, kjer se skladno z zakonom o tajnih podatkih
                  ugotavlja morebitni
               varnostni zadržki vsakega posameznika, predvsem pa se nam zdi pomembno, da s tem, ko
               posameznik pridobi tako dovoljenje, tudi prevzema osebno odgovornost, ne samo kot
               uslužbenec ministrstva zato kako ravna s takimi dokumenti.</p>
               <p>Mi enkrat mesečno preverjamo in dodatno usposabljamo zato, ker se sistem nadgrajuje,
               kot sem na začetku povedala. Tudi naši uslužbenci v Bruslju, kjer pač potekajo
               usposabljanja tudi skladno s predpisi Evropske unije in NATA se tega udeležujejo.
               Konstantno tudi nadgrajujemo depešni sistem prav s tem namenom, da bi izboljšali
               varnostni sistem in zagotavljanje hkrati tudi nemotenega dela. To je bilo najtežje,
               ker večina uslužbencev pri nas, zlasti diplomatov deluje tako, da mora imeti hiter
               dostop do vseh podatkov, tudi do tajnih, hkrati pa seveda mora biti zagotovljena
               varnost delovanja s temi dokumenti. Mi smo uvedli tudi centralno tiskanje zaupnih
               dokumentov. Se pravi ne more več nihče tiskati dokumenta, ki ima stopnjo tajnosti,
               ampak jo lahko naročijo določeni pooblaščeni uslužbenci. Tiska se samo na enem mestu
               na poseben papir, ki je zaščiten in ta dokument se potem ne more več nikjer kopirati.
               Na ta način smo mi preprečili in vsak tak dokument ima svojo številko in s podpisom
               se prevzame, če se kakšen tiska in se tudi potem ustrezno vrne. Tako je bilo ravnano
               tudi s tem dokumentom, ki ga vi tukaj navajate in ste ga predložili v vaše dokumente
               za to sejo. Takih izvodov je bilo, če se ne motim, 15 ali 16, 15 in mi smo jih tudi
               15 takih dokumentov dobili nazaj. Uvedli smo tudi posebne varnostne vrečke za dostavo
               teh dokumentov v druge inštitucije, tudi na Vlado ali pa tudi med posameznimi našimi
               resorji, ker nismo vsi v isti zgradbi in tako naprej. Tudi uvedba teh vrečk onemogoča
               nepooblaščenemu pogled v takšne tajne podatke, ki se fizično prenašajo sem ali tja.
               Uvedli smo tudi dodatne kripto komunikacije, zlasti z nekaterimi našimi diplomatskimi
               predstavništvi in drugimi organi in uvedli smo tudi kripto telefone. Tako, da na
               osnovi vsega tega lahko zagotovimo, da iz zunanjega ministrstva takšen dokument ni
               mogel priti na način, kot ste vi tukaj predstavili in sodimo, da pričujoča kopija
               dokumenta, ki je tukaj kopiran in ki ne nosi več oznak nobenih zaupnosti, tudi ni
               tiskan na našem papirju, ker naši zaupni dokumenti nosijo drugačne oznake, predvsem
               pa nimajo tega žiga, kot je tukaj na prvi strani kopija. To vam lahko zagotavljam in
               naši dokumenti so tiskani na drugačnih papirjih. Zaradi tega vam jaz lahko zagotovim,
               da iz vsega navedenega tudi nismo sprožili vseh postopkov internih v zvezi s tem
               dokumentom, ki ga vi navajate. Še enkrat pa povem, da se mi zavedamo odgovornosti in,
               da dosledno ravnamo tako, da bi ozavestili čim več ljudi, ki ravnajo s temi dokumenti
               o tem kako pomembno je, da taki dokumenti ne uhajajo v javnost in, da so dostopni
               samo tistim, ki so zanje pooblaščeni. Hvala lepa.</p>
            </sp>
            <sp xml:id="SDT5-OZZP-Nujna-030-2009-12-02.sp5">

               <speaker>PREDSEDNICA JANJA KLASINC:</speaker>

               <p>Najlepša hvala gospa državna sekretarka. Jaz bi, preden dam naprej besedo, pozdravila
               med nami  tudi predstavnika
               Državnega sveta, gospoda Otoničarja, ki ga na začetku še ni bilo z nami. Zdaj pa bi
               povedala, da sem na sestanek povabila, da bi razložila kako je potekalo varovanje
               tega dokumenta v Državnem zboru, generalno sekretarko Državnega zbora, ki pa je
               službeno odsotna in jo nadomešča na današnji seji sekretar v Uradu generalne
               sekretarke, gospod Igor Ivančič. Bi želeli gospod Ivančič kaj povedati? Izvolite.</p>
            </sp>
            <sp xml:id="SDT5-OZZP-Nujna-030-2009-12-02.sp6">

               <speaker>IGOR IVANČIČ:</speaker>

               <p>Spoštovana predsednica in vsi ostali prisotni. Torej moj namen je na kratko
               predstavit kako smo ravnali s temi dokumenti v konkretni zadevi. Se pravi, ko se je
               pripravljala in izvedla seja vašega odbora, 30. 9. Tako, kot je že pred menoj državna
               sekretarka povedala, tudi pri nas, se pravi v Državnem zboru ravnamo v skladu z
               istimi predpisi. Se pravi, ko gre za varovanje tajnih podatkov, se pravi v skladu z
               zakonom o tajnih podatkih, uredba o varovanju tajnih podatkov, potem v Državnem zboru
               imamo še odlok o ravnanju s tajnimi podatki in pa še konkreten načrt ukrepov in pa
               postopkov, to je interni akt za ravnanje s tajnimi podatki, katerih se dosledno
               držimo in to imamo v uporabi od takrat, ko smo v bistvu na novo odprli tako imenovano
               varnostno območje prve stopnje. Vsi poznate ta prostor oziroma večina od vas
               verjamem, da je že bila v tem prostoru v kleti.</p>
               <p>Za sejo 30. 9. je bilo v skladu z usmeritvami generalne sekretarke in tudi z enim
               postopkovnikom, ki je tudi sicer pripravljen za seje delovnih teles oziroma Državnega
               zbora, ki potekajo izven varnostnega območja, pripravljen poseben načrt ukrepov. Kar
               pomeni, da smo za veliki salon, kjer je ta seja potekala, morali vzpostavit varnostno
               območje druge stopnje in, da smo temu primerno zagotovili več stvari.</p>
               <p>Se pravi, gradivo samo kot tako je bilo razmnoženo na podlagi uredbe in ravno tako
               razdeljeno proti podpisu. Predhodno seznanjenje z gradivom je potekalo v varnostnem
               območju in tudi seveda z ustreznim evidentiranjem kdo se je z gradivom seznanil. Pred
               samo sejo odbora oziroma na seji v tem prostoru je bilo gradivo razdeljeno vabljenim
               na sejo oziroma poslancem ravno tako proti podpisu. Potem za vzpostavitev varnostnega
               območja druge stopnje je bilo zagotovljen, da so na seji navzoči samo vabljeni
               oziroma poslanci, ki so bili vabljeni na sejo in nadomestni poslanci. Od drugih
               prisotnih pa samo tisti, ki so se morali s tajnim podatkom seznaniti zaradi
               opravljanja svojih dolžnosti. Se pravi uslužbenci Državnega zbora in pa drugi
               vabljeni. Pri čemer smo tudi preverjali, da vsi drugi imajo tudi dovoljenje, veljavno
               dovoljenje za dostop do tajnih podatkov.</p>
               <p>Mi smo več, kot se sicer zahteva za varnostno območje druge stopnje zagotovili, da ni
               bilo vnosa elektronskih naprav. Se pravi predvsem mobilnih telefonov. Zagotovili smo
               tudi več, kot je sicer predvideno, protiprislušni pregled tega prostora, preden se je
               seja izvedla in zagotovili smo tudi fizično varovanje pred in v bližnji okolici
               prostora. Snemanje seje je potekalo v zaprtem krogu, kar pomeni, da je tudi signal
               bil  prenašan samo do video,
               pardon, samo do avdio studia in, da se seveda ta signal ni prenašal nikamor v eter.
               Ravno tako vsi zaposleni v avdio in video studio imajo veljavno dovoljenje za dostop
               do tajnih podatkov.</p>
               <p>Po seji je bilo vso gradivo pobrano in vsi izvodi gradiva so bili vrnjeni službi in
               potem shranjeni v varnostnem območju. Ravno tako je bila prenešena kopija
               magnetofonskega traku s posnetkom seje v varnostno območje in tam izdelan
               magnetogram, ki se tudi hrani v varnostnem območju. Po sami objavi tega dokumenta o
               katerem danes razpravljate v javnosti, je bilo še enkrat preverjeno ali so bili vsi
               ti postopki in ukrepi izvedeni tako, kot je bil načrtovano in je tudi, torej to je
               generalna sekretarka naročila in je bilo ugotovljeno, da so službe te ukrepe izvedle
               tako, kot se je to pričakovalo in tako kot velevajo predpisi. Moram pa reči, da je
               neposredno oziroma kmalu zatem, verjetno kot posledica postavljenega poslanskega
               vprašanja gospoda Ziherla, tudi so se oglasili kriminalisti v naši hiši in opravili
               nekaj informativnim razgovorov. Zdaj s kom vse ne vem, ampak vem, da so nekateri
               uslužbenci bili povabljeni na te informativne razgovore v zvezi z domnevnim
               razkritjem tega tajnega podatka. Jaz bi toliko za sedaj, če bo pa še kaj dodatno.
               Hvala.</p>
            </sp>
            <sp xml:id="SDT5-OZZP-Nujna-030-2009-12-02.sp7">

               <speaker>PREDSEDNICA JANJA KLASINC:</speaker>

               <p>Najlepša hvala gospod Ivančič. Jaz bi zdaj odprla razpravo in kot predsedujoča veste,
               da se po navadi vedno javim zadnja, zdaj bi pa danes prosil, da bi, za razumevanje
               kolegice in kolege, da bom kot prva začela, ker bi rada pojasnila nekaj stvari, ker
               sem tudi takrat sama vodila to sejo odbora.</p>
               <p>Osebno namreč menim, da predlog za sklic te seje ni povsem natančen. Namreč
               predlagatelji ste sejo naslovili z zelo splošnim naslovom - uhajanje zaupnih
               informacij, kar presega pristojnosti tega odbora. Vendar pa so se v gradivu za sejo v
               obrazložitvah in v predlogu sklepov predlagatelji usmerili predvsem na dogodek, ki je
               sledil, z objavo zaupnega gradiva z arbitražnem sporazumom, ki je sledil seji našega
               odbora, ki je potekala 30. septembra letos. Šlo je za 24. nujno sejo, kot se
               spomnite. Seja je bila takrat, kot so povedali že moji predgovorniki, zaprta za
               javnost, saj smo od Vlade dobili gradivo z besedilom arbitražnega sporazuma z oznako
               zaupno in zaradi te stopnje zaupnosti sem tudi sama od strokovnih služb, se že
               dogovorila prej s strokovnimi službami, da izvedejo vse potrebne varnostne ukrepe v
               zvezi z gradivi in s potekom seje. Kot smo slišali pravkar gospoda Ivančiča, so bili
               ti ukrepi na ta način, kot predpisujejo naši interni akti, izvedeni.</p>
               <p>Zato se ne morem strinjati s predlagatelji, da bi izjava tiskovnega predstavnika
               MZZ-ja posredno okrivila vodstvo odbora, ja, tako piše, za zunanjo politiko. Ne le
               zato, ker tega tiskovni predstavnik nikoli direktno ni rekel, ampak zato, ker je
               vodstvo odbora poskrbelo za vse potrebne ukrepe. Tudi sama sem zgrožena nad dejstvom,
               da je ta dokument ugledal luč sveta z oznako zaupnosti in to meddržavni dokument, v
               naših  in v tujih medijih. Zato
               sem se odločila, da je sklic te seje res pomemben, ampak predvsem s ciljem, da se
               danes o tem tukaj pogovorimo v smislu večjega ozaveščanja nas vseh, predvsem pa širše
               javnosti o pomenu varovanja zaupnih podatkov in še zlasti zaupnih dokumentov. O
               kakšnih drugih potekih razprave o krivdi, kdo je to storil, kdo to ni storil, pa
               mislim, da ta odbor ni pooblaščen, zaradi tega, ker nam Poslovnik Državnega zbora in
               zakonodaja tega ne dovoljujejo, kot smo slišali, k sreči to proučuje policija.
               Zaenkrat najlepša hvala. Zdaj bi pa dala besedo gospodu Jerovšku, ki je bil
               prijavljen.</p>
            </sp>
            <sp xml:id="SDT5-OZZP-Nujna-030-2009-12-02.sp8">

               <speaker>JOŽEF JEROVŠEK:</speaker>

               <p>Hvala lepa, gospa predsednica. Spoštovani!</p>
               <p>Moram najprej reči, da me preseneča domačijsko obravnavanje zelo resno teme. Moram
               reči, da je tudi s strani državne sekretarke to, kar so vam pripravili precej, če
               rečem, zelo na fin način, precej domačijska obravnava.</p>
               <p>Gre za temeljno vprašanje, kako Slovenija varuje in zavaruje zunanjepolitične
               pozicije, interese in pogajalske pozicije. Tokrat je šlo za varovanje pogajalskih
               pozicij. V času priprave nekega sporazuma, nekih meddržavnih pogajanj in ta zadeva je
               nepooblaščeno odtekla v javnost.</p>
               <p>Domneval sem, da je to za Vlado resen problem. Na podlagi vsega tega, kar smo sedaj
               slišali in na podlagi tega, kar je glasnogovorec zunanjega ministrstva izjavil in
               izjavil decidirano obtožbo na račun odbora zunanje političnega oziroma poslancev,
               smatram, da je šlo tukaj za organizirano igro Vlade, da ji je v danem trenutku
               verjetno ustrezalo, da so dokument v fazi tisti objavi, predvsem v hrvaških medijih.
               Kajti s tem so sprožili nekaj zaigranih reakcij na hrvaški strani, da so pred
               slovensko javnostjo prikazovali dokument in sporazum ni tako slab, glejte, kaj pa
               hrvaška stran, pa nekateri na hrvaški protestirajo.  Zaradi tega, gospe in gospodje, me še bolj preseneča, da je
               2. 10. v Odmevih uradni govorec gospod Balažic rekel, verjetno tako sklepamo, na ta
               način je tudi dokument izšel ...<stage>/Nerazumljivo./</stage>... nekateri iz vrst nekaterih naših
               politikov, ki so dobili na mizo na Odboru za zunanjo politiko dokument. Ta obtožba je
               izjemno neposredna. Diplomat ne bi mogel reči, če ni bilo tendenciozno, naročeno ali
               bi imel v rokah dokaze. Drugače vemo, da diplomati so bistveno bolj previdni. In
               prosim tukaj uradne predstavnike ministrstva, da povedo, po kakšnih inštrukcijah in
               na podlagi kakšnih dokumentov je bilo to izjavljeno. Ker to je neprijetno tudi do
               poslancev. Veste, da so se po kuloarjih pojavile tudi po tistem, tudi poslanska imena
               ali pa enimi, nič ni bilo... Danes smo tukaj izvedeli, da znotraj hiše nobenih
               postopkov niste sprožili. In meni je odgovor, da to iz hiše ni šlo, da ni na pravem
               papirju tiskano, še bolj zaskrbljujoč. To pomeni, da so uradni pogajalci, trosijo
               papir okoli, ki ni tiskan na uradnem papirju ministrstva. Ko so recimo bili na
               pogajanju Hrvaške. Zdaj pa moramo malo širši okvir dati temu. Izgleda, da se
               enostavno ne želi zadevi priti do dna, da tak način delovanja ustreza, da Ministrstvo
               za zunanje zadeve enostavno ne ...<stage>/Nerazumljivo./</stage>... celotnega aspekta
               zunanjepolitičnih dokumentov. Imamo znake, ki kažejo na to. To ni sicer od včeraj,
               ampak v tistem trenutku, ko se na Vladi dogovorijo o nekem kandidatu za veleposlanika
               je ta stvar v javnosti in medijih. To je neverjetna razvada. Včasih se je to
               uporabljalo za kompromitiranje ministra, zdaj tega nihče ne problematizira. Očitno pa
               vedno eni in isti krogi to delajo. Očitno je na podlagi takšnega ravnanja, da tujina
               prej izve, kot recimo ta hiša ali pa kdorkoli, kaj so zunanje politična stališča
               MZZ-ja in Slovenije. In se potem tudi ustrezno nonšalantno obnaša. Poglejte, meni se
               zdi izreden primer, ko je obiskal predsednik Vlade Italijo. Italijanski premier je
               takrat izjavil, da ne ve, za kakšen objekt gre v Žavljah in zakaj. Mislim, to je
               očitno lahko blefiral na podlagi tega, ker je točno vedel za medlost reakcij v naši
               delegaciji. On je nonšalantno izjavil, da o tem ni informiran. Potem ni mogel iti
               predsednik Vlade na obisk, če ni bilo nekega dogovarjanja diplomacij, o čem se bodo
               pogovarjali. To vam navajam zaradi izjemnih škodljivih posledic za to državo. Zaradi
               tega so sporazumi meddržavni, kot se izkaže oznanjali kot velik uspeh sedanje
               oblasti, na koncu se pa izkaže, da so včasih celo debakli. Mene to ne preseneča, kajti v tej opciji, ki sedaj
               vlada je to način dela, bom ...<stage>/Nerazumljivo./</stage> oster. Pred leti, ne vem kateri od teh
               poslancev, ne vem, če so sedeli tu, ker ni danes Anderliča, ali katerih drugih, ko se
               je pripravljal paketni sporazum z Republiko Hrvaško, meja plus nuklearka, tako je
               bilo takrat obljubljeno, pa je bila skoraj enako obarvana vlada kot sedaj. Takrat je
               Hrvaška spretnostno ločila nuklearko naprej, sporazum se je iztekel kot
               Drnovšek-Račan, ki ni bil nikoli realiziran, ampak en teden pred sporazumom o
               nuklearki je minister Kopač na tem odboru, v tej sobi prišel razlagati rešitve tega
               sporazuma. Tam je kot velik uspeh navajal dva sklada za razgradnjo, enega v Ljubljani
               enega v Zagrebu. Poslanci smo bili kritični do tega. Gospa Beblerjeva se verjetno
               spominja, če je bila takrat, ne vem. In večina potem izhodišča podprla. Ni bilo
               dovolj, gospod Kopač je šel drugi dan na tiskovno konferenco, ko pogajanja še niso
               bila zaključena in dal izjavo...</p>
            </sp>
            <sp xml:id="SDT5-OZZP-Nujna-030-2009-12-02.sp9">

               <speaker>PREDSEDNICA JANJA KLASINC:</speaker>

               <p>Zanima me kaj ima to v zvezi...</p>
            </sp>
            <sp xml:id="SDT5-OZZP-Nujna-030-2009-12-02.sp10">

               <speaker>JOŽEF JEROVŠEK:</speaker>

               <p>Ima v zvezi. Prav gotovo je tu kontinuiteta. Šel je na tiskovno konferenco, izjavil,
               da ne vidi slabe stvari v tem sporazumu in seveda dal Hrvatom preko medijev sporazum,
               da je ta sporazum predober za Slovenijo, da je treba še malo stran potegniti, še malo
               poslabšati na račun Slovenije in se je poslabšalo do tistega tedna do podpisa.</p>
            </sp>
            <sp xml:id="SDT5-OZZP-Nujna-030-2009-12-02.sp11">

               <speaker>PREDSEDNICA JANJA KLASINC:</speaker>

               <p>Gospod Jerovšek, preidiva na temo...</p>
            </sp>
            <sp xml:id="SDT5-OZZP-Nujna-030-2009-12-02.sp12">

               <speaker>JOŽEF JEROVŠEK:</speaker>

               <p>Takšna igra je bila očitno tudi pri arbitražnem sporazumu med Slovenijo in Hrvaško.
               Tudi tu je bilo potrebno s spretno medijsko ofenzivo z malo kontrole, pritiskov
               uredniškega in tako naprej, doseči to, da se je tisto kar se je slabo začelo
               prodajati za dobro. Jaz res želim razčlenitev na podlagi katerih osnov, kakšnih
               inštrukcije je gospod Balažic, ki se odlikuje v tem, da udari tudi po poslancih, kot
               se je takrat distanciral od ravnanj gospoda Battellija in dejal, da Državni zbor in
               Odbor za zunanjo politiko nimata kaj v zunanjo politiko posegati. Ta odgovor je
               potrebno dati na mizo, kajti drugače padajo sence po poslancih in pa tudi Vlada in če
               so napadeni vladni poslanci, ali če se o njih piše, da se z nečednimi posli
               ukvarjajo, ali da so v kakšnem nedovoljenem stiku, tu bi pa Vlada morala reagirati v
               takih situacijah. Hvala lepa.</p>
            </sp>
            <sp xml:id="SDT5-OZZP-Nujna-030-2009-12-02.sp13">

               <speaker>PREDSEDNICA JANJA KLASINC:</speaker>

               <p>Gospod Jerovšek, hvala. Odločila sem se, da bom dala besedo še nekaj kolegom, potem
               bi šele pozvali predstavnike ministrstva za kakšne odgovore.</p>
               <p>Besedo ima gospod Franco Juri.</p>
            </sp>
            <sp xml:id="SDT5-OZZP-Nujna-030-2009-12-02.sp14">

               <speaker>FRANCO JURI:</speaker>

               <p>Hvala, gospa predsednica za besedo. Najbrž nekateri igrajo taktiko izčrpavanja, ampak
               jim ne bo uspelo, bomo vsi diskutirali,  upam, in se bomo, tudi upam, vrnili k sami temi, to je uhajanje
               zaupnih dokumentov in tudi k predlogom sklepov gospoda Ziherla.</p>
               <p>Najprej naj povem, da so ti sklepi vsaj večinoma brezpredmetni, kajti domnevam, da
               zunanje ministrstvo ima že izdelano metodologijo zagotavljanja tistega, kar sklepi
               zahtevajo.</p>
               <p>Rad bi se ustavil v nekaterih izrečenih poudarkih, ki so zelo zanimivi. Po eni strani
               se zahvaljujem predlagateljem, kajti sam menim, da je treba priti do dna te afere,
               tega vprašanja, da bo treba ugotoviti kako, in tudi kdo, je omogočil, da je prišlo do
               takega uhajanja zaupnih dokumentov. Moram reči, da me je predhodnik zelo navdihnil z
               njegovo ugotovitvijo, ki jo pripisuje, po mojem, neupravičeno generalni sekretarki,
               da se s temi zadevami ravna domačijsko oziroma da je to domačijsko obravnavanje resne
               teme. ...<stage>/Oglašanje iz klopi./</stage> Aja, državni sekretarki. Strinjam se, dejansko je
               tukaj precej domačijskega obravnavanja. Šlo, bom citiral, šlo je za organizirano igro
               Vlade. Govorilo se je, da hrvaškim medijem dokument, no to ne še... Govorilo se je,
               ne vem če se spomnite gospod Jerovšek, intervjuja v Magu. Edino ime, ki se je
               pojavilo v tej zgodbi je ime podpisanega. Vi danes ste zelo skrbno pazili, da me ne
               bi imenovali, ampak v intervjuju za Mag ste rekli dobesedno tako: "Govorilo se je, da
               je hrvaškim medijem dokument posredoval gospod Franco Juri.", to je vaša izjava.
               Nakar sem vas jaz vprašal, kdo je govoril, kdo govori tako? Mislim, da imam pravico
               zahtevati jasen dokaz o tem, ker to, kar vi trdite, da se je v kuloarjih govorilo ne
               zadostuje. Vi ste operiral z imenom in priimkom, in to je moje ime in moj priimek. Če
               poznate zgodovino Evrope in velikih sodnih potegavščin in nevarnih potegavščin se
               spomnite verjetno zadeve Dreyfus. Ne bi želel postati jaz nek stalni "Dreyfus" tega
               Državnega zbora. In to, kar nekateri poslanci iz opozicije, glej ga zlomka vedno iz
               iste stranke, se spravijo na moje ime in na moj priimek kar tako, brez nobenih
               dokazov. Zato vas prosim, gospod Jerovšek, ste dolgo govorili sedaj, ste
               moralizirali, ste solili pamet Vladi, nam vsem. Sedaj vas pozivam javno, za te
               trditve v Magu želim ali opravičilo, ali konkretni dokaz. In če ni dokazov povejte
               kdo je operiral z mojim imenom, da se lahko branim. Če tega ne boste storili smatram,
               da ste vi del te zarote oziroma tega kuloarskega delovanja, kajti samo vi, samo vi,
               nihče drug si ni drznil in si ni upal operirati z imeni.  Torej od vas pričakujem, zdaj, danes, opravičilo. Če
               tega opravičila ne bo, lepo predložite dokaze. Se vi sploh zavedate, vi ste
               predsednik nekega odbora, Odbora za obrambo, ste dolgoletni poslanec in bi morali
               ravnati odgovorno do lastnih izjav, do lastnih dokazov ali do lastnih ne dokazov in v
               tem primeru menim, da nimate nikakršnega dokaza. prosim tudi pristojne službe, da
               odgovorijo ali je katerikoli, ali obstaja katerikoli dokaz ali indici ali sum in tudi
               pričakujem, da bom, tako kot je zaprosil že gospod Gregor Golobič, v takem primeru bi
               rad bil preiskovana stranka. In torej pričakujem, da me bodo policisti kontaktirali,
               če ostaja tak sum. Če pa ne obstaja tak sum in prosim, da se to danes tukaj razčisti,
               lepo prosim, gospod Jerovšek, dajte se opravičiti. Hvala.</p>
            </sp>
            <sp xml:id="SDT5-OZZP-Nujna-030-2009-12-02.sp15">

               <speaker>PREDSEDNICA JANJA KLASINC:</speaker>

               <p>Izvolite, gospod Jerovšek.</p>
            </sp>
            <sp xml:id="SDT5-OZZP-Nujna-030-2009-12-02.sp16">

               <speaker>JOŽEF JEROVŠEK:</speaker>

               <p>Izvolite, gospod Györek.</p>
            </sp>
            <sp xml:id="SDT5-OZZP-Nujna-030-2009-12-02.sp17">

               <speaker>MIRAN GYÖREK:</speaker>

               <p>Hvala za besedo. Jaz sem sicer bil danes povabljen sem kot nadomestni član, predlagan
               kot nadomestni član, ampak meni se zdi gospod Juri, saj razumem te vaše težave pa
               probleme v zvezi s tem navedenim. Ne. Hočem povedati, da to ni očitno danes tema
               zakaj smo tukaj in bi predlagal, da te zadeve se rešijo od nekje drugje kdaj drugič,
               pa da gremo k temi, k dnevnemu redu, kot je bilo predloženo, ker drugače jaz ne vem,
               kaj hočemo delati tukaj sedaj. Samo toliko, hvala.</p>
            </sp>
            <sp xml:id="SDT5-OZZP-Nujna-030-2009-12-02.sp18">

               <speaker>PREDSEDNICA JANJA KLASINC:</speaker>

               <p>Spoštovani kolega, če lahko pojasnim, ravno to je tema današnjega dnevnega reda. In
               če eden poslanec v intervjuju, v nekem glasilu omeni drugega poslanca, ima ta vso
               pravico, vso pravico, oprostite. Izdaja zaupnega dokumenta je kaznivo dejanje, ki
               lahko privede do petih let zapora. To ni hec. In zato mislim, da se moramo zelo resno
               pogovarjati o teh zadevah, ampak mislim, da ta odbor ni mesto za obtoževanje
               kogarkoli, ampak za razpravo o načinu, kako bomo takšne stvari preprečili v
               prihodnje.</p>
               <p>Za repliko se je javil gospod Jerovšek.</p>
            </sp>
            <sp xml:id="SDT5-OZZP-Nujna-030-2009-12-02.sp19">

               <speaker>JOŽEF JEROVŠEK:</speaker>

               <p>Jaz se pridružujem kolegu, da seveda je tukaj tema, ki se tiče nacionalnih tem in
               tudi nacionalnih pozicij. Vendar ker kolega Juri zunanjo politiko uporablja kot svoj
               lastni vrtiček, mu moram seveda odgovoriti tudi na to vprašanje. Kolega Jurija je
               očitno najbolj zbodlo, da sem jaz citiral Pavla Paravela iz Dela, kjer gospod Paravel
               pravi, da je v stiku z obveščevalnimi službami Italije. In to morate, vlada, tudi
               enkrat zaščitit gospoda Jurija, če to zadeva, ni točna. Seveda pa v zvezi z drugimi
               stvarmi jaz pričakujem, da je vlada nekaj naredila. Sem vprašal petkrat, kaj je
               naredila oziroma kakšna navodila in na podlagi kakšnih informacij je gospod Balažic
               izjavil, da je to odšlo iz parlamenta od poslancev. Glede tistega,  da vi mislite, da bom jaz navajal... Mene
               je nek novinar v tej hiši direktno vprašal, ali vi veste ali je to točno, da je to
               posredoval gospod Franco Juri. In jaz vira tudi ne bom navajal. Ker imam pravico
               zaščititi vir. Toliko za zdaj. Vlada pa lahko da, zaradi tega smo tudi take stvari
               sklicali, ker se to redno dogaja, da vlada nekaj več pove, na kakšen način, kakšna
               tehnologija. Ta tehnologija je ne nazadnje stalna. Ko so bile preiskovalne komisije o
               orožju, so dokumenti predno smo jih dobili, bili že v Mladini objavljeni. Ampak
               predno smo jih na preiskovalni pogledali. In so bili v funkciji diskreditacije točno
               določene osebe.</p>
            </sp>
            <sp xml:id="SDT5-OZZP-Nujna-030-2009-12-02.sp20">

               <speaker>PREDSEDNICA JANJA KLASINC:</speaker>

               <p>Kolega Jerovšek, čas se izteka za repliko.</p>
            </sp>
            <sp xml:id="SDT5-OZZP-Nujna-030-2009-12-02.sp21">

               <speaker>JOŽEF JEROVŠEK:</speaker>

               <p>Dobro, jaz mislim, da sem povedal.</p>
            </sp>
            <sp xml:id="SDT5-OZZP-Nujna-030-2009-12-02.sp22">

               <speaker>PREDSEDNICA JANJA KLASINC:</speaker>

               <p>Hvala. Gospod podpredsednik Milenko Ziherl. Gospod Juri, izvolite. Luka Juri.</p>
            </sp>
            <sp xml:id="SDT5-OZZP-Nujna-030-2009-12-02.sp23">

               <speaker>DR. LUKA JURI:</speaker>

               <p>Hvala. Jaz samo ponavljam, da ko slišimo pač takšne obtožbe, predlagam da poleg
               jezika preverimo, da imamo tudi hrbtenico, da potem lahko za njimi stojimo.
               Hvala.</p>
            </sp>
            <sp xml:id="SDT5-OZZP-Nujna-030-2009-12-02.sp24">

               <speaker>PREDSEDNICA JANJA KLASINC:</speaker>

               <p>Hvala, gospod Juri. Izvolite. ...<stage>/Glas iz ozadja./</stage>... Prosim. Ne bomo, gospod
               podpredsednik. Izvolite.</p>
            </sp>
            <sp xml:id="SDT5-OZZP-Nujna-030-2009-12-02.sp25">

               <speaker>MILENKO ZIHERL:</speaker>

               <p>Ne vem, proceduralno se ponavadi izglasuje. Če pa ne proceduralno, pa je zloraba
               poslovnika.</p>
            </sp>
            <sp xml:id="SDT5-OZZP-Nujna-030-2009-12-02.sp26">

               <speaker>PREDSEDNICA JANJA KLASINC:</speaker>

               <p>Ne vedno, ne vedno.</p>
            </sp>
            <sp xml:id="SDT5-OZZP-Nujna-030-2009-12-02.sp27">

               <speaker>MILENKO ZIHERL:</speaker>

               <p>Sedaj, če ni proceduralno za glasovati, je zloraba poslovnika. Tako po navadi me
               podučijo drugi.</p>
               <p>No, najprej nekaj splošnih zadev o tem gradivu. Kmalu potem, ko je bilo preko 24
               ...<stage>/Nerazumljivo./</stage>... jaz sem to poetično rekel, preden je petelin dvakrat zapel, je
               bilo trikrat po svetu. Kakor hitro je šlo, je bilo iz gradiva umaknjena stopna
               "zaupno" in tole, s čimer operiramo, je sprintano iz interneta s hrvaških spletnih
               strani. Tako, da ne bo kakšnih dilem, da tukaj s tajnimi zadevami okoli letamo.</p>
               <p>Sedaj pa poglejmo tole kar je bilo na hrvaški stani objavljeno. Par stvari, ki ne
               sovpada s podobnimi gradivi, ki jih dobimo tukaj. In sicer, tri točke. Na tem
               hrvaškem gradivu tukaj na vrhu ni stopnje zaupno, napisano zaupno. Tudi spodaj ni
               napisano zaupno, pa številčenje je drugače. Tukaj je 1/32, 2/32 itd. Tukaj so
               številke ročno napisane. Ali smemo domnevati, da je bilo to gradivo, preden je bilo
               posredovano, nekje specialno pripravljeno. Ker v hiši, kot smo slišali, poteka
               preiskava, nič najdeno, na ministrstvu je vse v najlepšem redu. Ali je potem koga na
               vladi vprašati, pa se vrnemo tja, kamor sem sam naslovil vprašanje, na vlado. Ne vem,
               zakaj sedaj so preiskave tudi po naših hišah. So se na vladi že pregledali oziroma
               preverili, če ni kaj od njih ušlo. Ker marsikakšna stvar se ne ujema. In zato bi
               bilo, ta sklep, tretji sklep ni nič od več, gospod Balažic, ki je obdolžil cel odbor,
               ne samo vodstva.  Tukaj piše v
               predlogu sklepa za cel odbor. Ali naj prinese dokaze, na osnovi česa to utemeljuje
               ali pa to za izjavo umakne. Ker sam menim in ocenjujem, ker sem bil cel čas na seji s
               tihe sobe pod razno ni moralo iti, tukaj je bilo pa tudi zadosti nadzorovano pri
               vratih in eden drugega smo opazovali, da bi jaz skoraj jamčil čisto za vsakega kolega
               vključno z, morda po nerodnosti in tudi napačno imenovanega kolega Jurija, da sigurno
               iz odbora bi si drznil trditi, da nihče tega gradiva ni poslal. Ravno, zaradi teh
               izjem, ki so na gradivu, ne vem, zakaj je tudi ta napis, dnevnik HR, kako je nastal,
               ali so, potem zaradi zaščite vira dali gor, kot da se je nekje iz oblakov to na
               Hrvaškem prikazalo, morda višja sila prinesla, ali kaj jaz vem kako, ampak nekaj
               tukaj ne štima. Vsekakor želim, da bi s sklepi pomagali razčistiti to situacijo in
               predvsem pa za neko daljno bodočnost zagotoviti takrat, ko je tajno, da je tajno, ko
               je pa javno pa, zaradi mene lahko čez pet minut branjevke razpravljajo o tem.</p>
            </sp>
            <sp xml:id="SDT5-OZZP-Nujna-030-2009-12-02.sp28">

               <speaker>PREDSEDNICA JANJA KLASINC:</speaker>

               <p>Hvala. Besedo ima gospa Cvetka Zalokar Oražem.</p>
            </sp>
            <sp xml:id="SDT5-OZZP-Nujna-030-2009-12-02.sp29">

               <speaker>CVETKA ZALOKAR ORAŽEM:</speaker>

               <p>Hvala lepa. Zelo težko je pravzaprav po takih razpravah sploh ohraniti eno zdravo
               razumsko in trezno glavo, ker se mi zdi, da enostavno vsi približno slutimo, kam pa s
               taco mali in kakšen je cilj, bom rekla, kolegi iz opozicije vas, da to insinuirate?
               Povedano je bilo, v hiši poteka razprava, nič najdeno. Gospod Milenko Ziherl, od kje
               veste vi, da ni nič najdeno, jaz tega ne vem. Ne, gospod je poročal, da poteka
               preiskava, ni pa povedal, da je nič najdeno. Vi danes že veste, da ni nič najdeno,
               kot veste pravzaprav vse. Tako kot veste, da je ta dokument pripravila Vlada in ga
               očitno pod mizo dala gospodu Juriju, da ga naj čim prej da Hrvaški in da naj bi to v
               njihovem interesu, pa vam bom vrnila vam, velikim jasnovidnim zarotnikom, ki imate
               vedno polno glavo zarot. In bom rekla, gospod Jerovšek, vi ste res največji
               jasnovidec na področju odkrivanja zarot v Sloveniji in širši in daljni okolici, to
               ste znani in vem, da vas to tudi zelo veseli, ampak žal vam ni več v čast, ker se te
               vaše jasnovidne misli večinoma ali pa v popolnosti izkažejo za bedarije in bedastoče
               in nebuloze in traparije in ne vem kakšne besede naj še uporabim.</p>
               <p>Jaz ti takole povedala, pa vas bom nazaj vprašala, ali ste res prepričani, da je bila
               Vlada zainteresirana, da ta dokument tako kot pravite pride na Hrvaško, jaz mislim,
               da je bil marsikdo drug še zelo zainteresiran, da ta dokument pride na Hrvaško, zelo
               zelo zainteresiran? Vi, gospod Jerovšek, ki ste tako jasnovidni boste to sigurno si
               dali pri sebi odgovoriti, kajti mnogi bi bili zelo zainteresirani, da ta sporazum bi
               propadel že v tistih prvih fazah in da bi seveda se tudi izjalovil kje drugje. Veste,
               kolegi iz opozicije, bi bila danes na vašem mestu zelo, zelo previdna pri obtožbah,
               ker ne vem, kaj boste povedali javnosti, če bo slučajno preiskava uspešna in jaz celo
               upam, da morda pa bo, ker tudi kamere imamo nameščene po Državnem zboru, in jaz upam,
               da bo in ne vem, kaj boste takrat rekli, če se bo pokazalo, da je naredil nekdo iz
                  opozicijskih vrst, takrat
               boste zmigali z roko pa bo morda spet zarota, sicer pa tako vi niste nikoli krivi.
               Jaz pravim, da bi bila res na vašem mestu zelo previdna, ker to, da govorite o
               domačijskem obravnavanju teme na ministrstvu, jaz bom pa rekla, vi pa drvarite tukaj
               z obtožbami na konkretne osebe. Jaz mislim, da je to skrajno neodgovorno, da se pod
               takimi nebulozami kot se reče, neki novinar je meni na hodniku povedal, pa ga ne bom
               izdal, ker sem korekten, da je to Franco Juri, neki novinar je pa meni na hodniku
               povedal, bi bilo dobro, če bi se kdo od takih ljudi šel morda zdraviti na
               psihiatrično bolnico, ampak ne bom povedala vira, pa mi je res to povedal.</p>
               <p>Jaz moram povedati, da bi bilo prav, da se malo bom rekla samo omejite pri takih
               stvareh še posebej v fazi, ko stvari so še odprte. Vi najprej natrosite po širnem
               svetu, gospod Jerovšek v intervjuju v Magu, mirno natrosite in obtožite, popolnoma
               konkretno ime, potem pa rečete, sedaj pa jaz o tem ne bi govoril oziroma to morda
               celo ni tema tukaj, to nima smisla, ker mi moramo gledati, kdo je to oziroma kako
               imamo to zadevo, a ne, gospod Ziherl, za neke prihodnje čase ste rekli urejeno,
               čeprav vaš interes niso prihodnji časi, vaš interes je v tem trenutku brez dokazil
               obtožiti ljudi z imenom in priimkom in ne samo teh ljudi za izdajo tudi Vlado za to,
               da je to naredila z določenimi nameni zarote oziroma bom rekla teh stvari. Ta
               dokument je zanimiv, jaz upam, da bodo zadostna podlaga, jaz danes nebom povedala,
               kaj sem jaz ugotovila na tem dokumentu in ko bo to še kdo videl, potem sem
               prepričana, da bomo prišli do vira, in upam, da bomo prišli. Drugače je pa jasno, z
               dokumentom se lahko tudi marsikaj zbriše in počne, tudi kje drugje in kdo drug.</p>
               <p>Zdi se mi popolnoma prazno, mlatenje slame, da danes tukaj sedimo in eden drugemu,
               predvsem pa vi, nekomu brez vsakega dokaza dokumenta z nekimi govoricami, ki jih ne
               boste nikoli niti potrdili enostavno trosite take nebuloze okoli in take scenarije in
               jasnovidne zarote in ne vem, kaj bi še lahko človek povedal, da bi bilo to zadosti.
               Tako da, škoda časa in vsake minute v tem trenutku predvsem za tisti cilj, ki ga
               imate vi. O tistih drugih ciljih sem pa jaz prepričana, da je državna sekretarka,
               vsaj kar se mene tiče, vi niste hoteli morda vsega poslušati, jaz pa sem, dovolj
               jasno povedala, kakšna je zaščita in kako stvari tečejo na ministrstvu za zunanje
               zadeve in jaz sem jo tudi razumela, da ta dokument ni tak kot bi lahko bil tisti
               dokument, ki ga imajo in ki je krožil ali kakorkoli bil znotraj ministrstva. Ta
               dokument je takšen, da resnično je dokument, ki je bil tukaj med nami. To sem jaz
               razumela in upam, da sem dovolj točno razumela. Tako da, o tem, kako je za to
               poskrbljeno na ministrstvu, jaz upam, da je, veste, nikoli, ampak res nikoli ne
               moremo biti prepričani, da je to 100% in zagotovo, ker je preveč interesov udeleženih
               v tem in najmanj pa še v Državnem zboru, kjer je res, bom rekla, plejada interesov,
               zakaj bi kdo bil zainteresiran karkoli narediti tako velika, da je to, da bi vi danes
               odpirali samo eno od silno, bom rekla,  nemogočih scenarijev enostavno prešibko, da bi kogarkoli sploh
               lahko prepričali, niti sebe, po mojem ne.</p>
            </sp>
            <sp xml:id="SDT5-OZZP-Nujna-030-2009-12-02.sp30">

               <speaker>PREDSEDNICA JANJA KLASINC:</speaker>

               <p>Repliko ima samo gospod Jerovšek. Pardon, se opravičujem, moja krivda. Prvi ima potem
               repliko, gospod Ziherl.</p>
            </sp>
            <sp xml:id="SDT5-OZZP-Nujna-030-2009-12-02.sp31">

               <speaker>MILENKO ZIHERL:</speaker>

               <p>Ker me je gospa Zalokar večkrat omenila bi si jaz drznil najprej oceniti, da je
               velikokrat manjkala na tem odboru in so jo kolegi nadomeščali in morda s kakšno
               stvarjo malo manj seznanjena.</p>
               <p>Drugič bi omenil. Jaz nisem nobenega imena omenjal, razen izjavo gospoda Balažica, ki
               je prizadela nas vse člane, ker nas je okrivil, naj s kakšnim argumentom pove, tudi
               mene je, iz te sobe, iz Državnega zbora, poslanci, člani odbora, tudi gospoda
               Otoničarja, ki je predstavnik Državnega sveta je v tem sklopu, naj to pove.</p>
               <p>Sedaj je druga zadeva okoli tega, da vse naprej vemo in da manipuliramo. Moje
               poslansko vprašanje je tukaj datum, da so ga prejeli 7. 10. 2009, odgovor naj, ki sem
               ga prej citiral, je prišel 13. 11. 2009 in iz njega se ne da nič razbrati. V prvem
               stavku govori, da ker nobeden ni prijavil, policija ne preiskuje, v drugem stavku
               govori, da policija preiskuje, itd., in iz tega lahko sklepam, da se nič ne dogaja.
               Na osnovi tega lahko opravičeno trdim, ker to ni stroge oznake zaupnosti, ne vem, če
               koga od novinarjev zanima ta odgovor, je na razpolago, ker ne vidim, da je
               oznaka.</p>
            </sp>
            <sp xml:id="SDT5-OZZP-Nujna-030-2009-12-02.sp32">

               <speaker>PREDSEDNICA JANJA KLASINC:</speaker>

               <p>Saj je na internetu.</p>
            </sp>
            <sp xml:id="SDT5-OZZP-Nujna-030-2009-12-02.sp33">

               <speaker>MILENKO ZIHERL:</speaker>

               <p>Saj je vse na internetu, če ne na našemu je pa na hrvaškem.</p>
               <p>Toliko o tem. Jaz, ne vem, koga sem jaz obtožil.</p>
            </sp>
            <sp xml:id="SDT5-OZZP-Nujna-030-2009-12-02.sp34">

               <speaker>PREDSEDNICA JANJA KLASINC:</speaker>

               <p>V redu. Drugo repliko ima gospod Jerovšek.</p>
            </sp>
            <sp xml:id="SDT5-OZZP-Nujna-030-2009-12-02.sp35">

               <speaker>JOŽEF JEROVŠEK:</speaker>

               <p>Hvala lepa. Poslanska skupina Zares bo očitno, če samo .. spekter oziroma celotno
               razpravo usmeriti v osebne zadeve, več ali manj osebne zadeve, in je tako tudi
               začela. Je pa bil nastop kolegice, Zalokar Oražem, izrazito preteč in grozeč. Grozila
               je in bi se na vašem mestu vzdržala razpravljanja. Je grozila in direktno obtožila,
               da je ta zadeva prišla skozi opozicijskega poslanca v javnost. Ja, seveda je
               povedala: "Jaz na vašem mestu bi se vzdržala, ker zna biti, da bo tako..."</p>
            </sp>
            <sp xml:id="SDT5-OZZP-Nujna-030-2009-12-02.sp36">

               <speaker>PREDSEDNICA JANJA KLASINC:</speaker>

               <p>Ker mogoče, ker...</p>
            </sp>
            <sp xml:id="SDT5-OZZP-Nujna-030-2009-12-02.sp37">

               <speaker>JOŽEF JEROVŠEK:</speaker>

               <p>In je to, kaj drugega kot natrositi, kot ste vi mene obsodili, da sem pomagal
               nekatere stvari natrosil. Gospa Zalokar, jaz sem povedal, kaj je kolega Jurija
               najbolj zbodlo, zato ker sem citiral in tukaj imam Delo in datum in to, kdaj je pa
               ..<stage>/Nerazumljivo./</stage>.. napisal, da ni šel tožiti. ...<stage>/Nerazumljivo./</stage>.., ne poznam
               osebno, mi je takrat pisal, naj mene toži, ne pa, da vam Jerovšek grozi kot
               citirate...</p>
            </sp>
            <sp xml:id="SDT5-OZZP-Nujna-030-2009-12-02.sp38">

               <speaker>FRANCO JURI:</speaker>

               <p>Še mačke se ti smejejo, zaradi tega citata.</p>
            </sp>
            <sp xml:id="SDT5-OZZP-Nujna-030-2009-12-02.sp39">

               <speaker>JOŽEF JEROVŠEK:</speaker>

               <p>In to je zbodlo vašo poslansko skupino, bodimo jasno in bi želel pa dokončni odgovor
               na to zadevo. </p>
            </sp>
            <sp xml:id="SDT5-OZZP-Nujna-030-2009-12-02.sp40">

               <speaker>PREDSEDNICA JANJA KLASINC:</speaker>

               <p>Saj ga boste dobili.
               </p>
            </sp>
            <sp xml:id="SDT5-OZZP-Nujna-030-2009-12-02.sp41">

               <speaker>JOŽEF JEROVŠEK:</speaker>

               <p>To in jaz bi celotno Poslansko skupino Zares, ki je na tem odboru doživela strašen
               "krah", kjer so se nebuloze in populistično predlaganje gospoda Jurija jih je
               koalicija zavrnila. Jaz nisem bil na tisti seji, je dobil kategoričen udarec nazaj v
               obraz in ga...</p>
            </sp>
            <sp xml:id="SDT5-OZZP-Nujna-030-2009-12-02.sp42">

               <speaker>PREDSEDNICA JANJA KLASINC:</speaker>

               <p>Tole pa že ni več replika in tudi čas je že, kolega Jerovšek.</p>
            </sp>
            <sp xml:id="SDT5-OZZP-Nujna-030-2009-12-02.sp43">

               <speaker>JOŽEF JEROVŠEK:</speaker>

               <p>Torej, gospa Zalokarjeva, vi ste bili tokrat jasnovidni, povejte kaj vam je morda
               gospod Balažic povedal, morda je tudi na kvoti vaše stranke prišel na zunanje
               ministrstvo, ne vem, povejte na podlagi česa je obtoževal in sem vesel, da se bo
               skozi to razkrila vaša jasnovidnost.</p>
               <p>Hvala.</p>
            </sp>
            <sp xml:id="SDT5-OZZP-Nujna-030-2009-12-02.sp44">

               <speaker>PREDSEDNICA JANJA KLASINC:</speaker>

               <p>Besedo ima kolega Andrej Magajna.</p>
            </sp>
            <sp xml:id="SDT5-OZZP-Nujna-030-2009-12-02.sp45">

               <speaker>ANDREJ MAGAJNA:</speaker>

               <p>Lep pozdrav vsem navzočim.</p>
               <p>Opozoriti želim na en poseben vidik, to je etika ravnanja z gradivi. Uvodoma je gospa
               sekretarka ministrstva gospa Benčina povedala kakšni so varnostni ukrepi, da se v
               zadnjem obdobju varnost še dodatno tehnično izboljšuje, tudi gospod Ivančič, kaj je
               prevzel Državni zbor in kakšni so običajni postopki v takšnih primerih, vendar vemo,
               da noben sistem ni hermetično zaprt, da bo vedno možno izigrati še tako dobre
               varnostnega sisteme, zato pravzaprav apeliram na vse da je treba tudi od vseh nas, od
               vseh tistih, ki pridejo direktno ali posredno z gradivom v en odnos do tega. Kakor
               imamo slab odnos na splošno do države, vsi po vrsti, je treba tudi z gradivi imeti
               določeno etiko ravnanja. Brez tega ne bo šlo in mislim, to ne bo dodatni sklep, ampak
               čisto preprost poziv vsem tudi na ta aspekt.</p>
               <p>Ležernost, ne samo ležernost pri ravnanju s temi gradivi, saj se pogosto novinarji
               pohvalijo kako lahko pravzaprav pridejo do zaupnih podatkov in gradiv. Druge vrste
               ležernosti pa se kaže tudi v ležernosti obtoževanj. Poglejte, neka oseba se znajde v
               časopisu z veliko naklado in zdaj naj se brani. Ne vem, mogoče bi bilo res boljše če
               bi tožili te, ki so ga obrekovali. Vendar je ta pot, za tistega ki je obtožen na
               pamet, zelo težka - oprati slabo ime, ki ga je nekdo povzročil. In pozivam, ne samo k
               temu, da moramo vsi po vrsti gojiti neko etiko ravnanja s tistim, kar je državno, gre
               tudi za državne zaupne dokumente, tudi na etiko obtoževanja. Če nimamo dokazov, če
               nekaj doma razmišljamo, namigujemo, to še ni materija za novinarje, to še ni razlog,
               da lahko operiramo s konkretnimi imeni. Veliko imen je bilo danes v zraku in prosim,
               da dobronamerno vzamete ta moj poziv.</p>
            </sp>
            <sp xml:id="SDT5-OZZP-Nujna-030-2009-12-02.sp46">

               <speaker>PREDSEDNICA JANJA KLASINC:</speaker>

               <p>Hvala, gospod Magajna.</p>
               <p>Besedo ima Franco Juri.</p>
            </sp>
            <sp xml:id="SDT5-OZZP-Nujna-030-2009-12-02.sp47">

               <speaker>FRANCO JURI:</speaker>

               <p>Hvala, gospa predsednica.</p>
               <p>Najprej, jaz mislim, da namen kolega Ziherla je morda dober, dobronamernost njegove
               pobude - lahko priznamo. Težje je priznati dobronamernost nekaterih razmišljanj in
               razprav njegovih strankarskih kolegov. In ravnanje teh poslancev SDS-a, prav pri tem
               vprašanju - vprašanju uhajanja dokumentov - je zelo milo rečeno sprevrženo.
               Sprevrženo in vredno etične presoje, kajti gre za manipuliranje z dejstvi, gre za
               poskuse diskvalifikacije ljudi, ne da bi prej o tem skušali priti do dna. Zato jaz
               mislim, to, kar je kolegica Cveta povedala, da je treba počakati, počakati do konca.
               Jaz upam, da preiskava in preverjanje vseh vidikov okrog te zadeve z dokumentom, ki
               je bil objavljen v hrvaških medijih, bo končno prišlo do konca in da bomo prej kot
               slej operirali s konkretnimi dokazi in konkretnimi podatki.  Jaz ne vem kdo je kriv za uhajanje tega
               dokumenta, ampak če me spomin ne vara, veliko, kar nekaj poslancev je zapuščalo to
               dvorano, v času razprave in če me spomin ne vara, jaz vem, da sem v tisti razpravi
               sodeloval v tej dvorani, nisem šel niti lulat. Nekateri pa so hodili, zelo radi, ne
               vem kam. In bi bilo fino, tako, operirati s tistimi, ki zelo radi odhajajo iz zaprtih
               sej, iz zaprtih obravnav in takoj komunicirajo z novinarji. Takšnih poznamo kar
               nekaj. Takoj novinarji vedo za kaj gre na zaprti seji. Tako, da če govorimo o imenih,
               jaz jih seveda danes ne bom navajal, ampak bi morali biti nekoliko bolj pošteni,
               začenši s strani opozicijskih strank, ki imajo to navado, da veliko zapuščajo dvorano
               ko se odvijajo takšne zaupne razprave.</p>
               <p>Ampak, če mi dovolite, prej nisem mogel replicirati na repliko, ampak dajmo enkrat
               končati s to sprevrženo zgodbo, s katero vsakič maha gospod Jerovšek. In moram reči,
               da sem prav sit tega stalnega navajanja nekega pisma bralcev iz leta 1999, in prosim
               zunanje ministrstvo in prosim gospoda Jerovška naj zahteva eno posebno sejo, kajti ne
               bomo danes razčiščevali kakšna in čigava je resnica o tistem pismu bralcev, ampak
               lepo predlagajte, gospod Jerovšek, posebno točko, posebno sejo, o temi Paravel ker
               vi, ne vem, mi se pogovarjamo...</p>
            </sp>
            <sp xml:id="SDT5-OZZP-Nujna-030-2009-12-02.sp48">

               <speaker>PREDSEDNICA JANJA KLASINC:</speaker>

               <p>...Juri...</p>
            </sp>
            <sp xml:id="SDT5-OZZP-Nujna-030-2009-12-02.sp49">

               <speaker>FRANCO JURI:</speaker>

               <p>...mi se pogovarjamo o potovanjih poslancev in vi navajate Paravela. Mi se danes
               pogovarjamo o uhajanju tega konkretnega dokumenta in tudi vaše navedbe v Magu, glede
               tega dokumenta in vaše prikrite obtožbe na moj račun, vi pa odgovarjate s Paravelom.
               Dobro, zunanje ministrstvo dobro ve, da gospod Paravel je predal v tistem času en
               obsežen dosje, kjer obtožuje kar nekaj slovenskih uglednih diplomatov, novinarjev in
               tako dalje. In je tudi pripravilo oceno o delovanju gospoda Paravela. Tako, da bi
               bilo fino, da to enkrat razčistimo, da gospodu Jerovšku predamo vso dokumentacijo v
               zvezi s tem, da bo končno nehal s temi neumnostmi, ne vem kako drugače jih imenovati.
               Tako, da za enkrat ostanimo pri tem vprašanju, niste še odgovorili gospod Jerovšek,
               ste zaščitili vir, niste pa zaščitili mene in mojega ugleda, ampak ste ga lepo
               izpostavili kar tako brez nobenih dokazov. Torej, še vedno pričakujem vaše opravičilo
               in sem optimist in verjamem, da prej kot slej, bo tudi malo etike potrkalo na vašo
               vest in da se bo ta vest oglasila, če jo imate, in da se boste, če ne prej, potem ko
               bo zaključena ta afera. Ko bomo izvedeli kaj se je zgodilo in kdo je avtor uhajanja
               tega dokumenta. Vsaj takrat pričakujem, da bo neko bontonsko, javno opravičilo po
               neodgovorno in neopravičeno obtoženim. Upam, da bo tako. Torej, ne vem če se
               zavedate, gospodje iz SDS-a, da to kar lansirali, se vam zdaj obrača kot bumerang. Da
               dejansko vse kaže na to, da mi, vi, nimate čistih kart, se nekaj skriva za tem, da
               želite vedno obtoževati druge in to prehiteti - prehiteti preiskavo, preiskovalce in
               ugotavljanje dejstev.  In v
               tem smislu mislim, da je imela Cveta čisto prav. Počakajmo, pridemo do konca in bomo
               videli. Lepo ste povzročili to pričakovanje, se mi zdi tudi utemeljeno in opravičeno.
               Jaz tudi pričakujem, jaz sem najbolj zainteresiran, da se pride do imena, konkretnega
               imena, do morebitnega poslanca, ki je to sprožil in potem pa se bomo pogovarjali
               naprej. Hvala.</p>
            </sp>
            <sp xml:id="SDT5-OZZP-Nujna-030-2009-12-02.sp50">

               <speaker>PREDSEDNICA JANJA KLASINC:</speaker>

               <p>Hvala. Besedo ima gospod Jerovšek. Razprava.</p>
            </sp>
            <sp xml:id="SDT5-OZZP-Nujna-030-2009-12-02.sp51">

               <speaker>JOŽEF JEROVŠEK:</speaker>

               <p>Tokrat ni vredno več o tem, ker je bilo očitno, da so poslanske skupine želeli z
               obtožbami že kar na račun opozicije in jaz bom vprašal samo uradne predstavnike v
               zvezi s tem, ali o tem, da očitno, gospod Juri razpolaga z evidenco odhodov iz seje,
               so se zbirali podatki. Jaz navadno, tukaj sekretarka in tudi mislim, da na tej seji,
               da nisem zapustil seje, ampak obtožuje se, da naši poslanci zapuščajo. Tam pa ste se
               že zdaj izmenjali trikrat, na tej današnji seji.</p>
            </sp>
            <sp xml:id="SDT5-OZZP-Nujna-030-2009-12-02.sp52">

               <speaker>PREDSEDNICA JANJA KLASINC:</speaker>

               <p>Ta je odprta za javnost.</p>
            </sp>
            <sp xml:id="SDT5-OZZP-Nujna-030-2009-12-02.sp53">

               <speaker>JOŽEF JEROVŠEK:</speaker>

               <p>Ja, ampak jaz tudi iz odprtih ne odhajam. ...<stage>/nerazumljivo./</stage>... ostanem tukaj. Tako
               da, očitno so pa nekaj ...<stage>/Nerazumljivo./</stage>... podatkov se je zbiralo, kdo vse je ostal
               in naj predstavniki državnega zbora, komu ste posredovali te podatke, kdo je vse med
               sejo zapuščal. Ti podatki so se očitno zbirali. In tukaj se grozi, jaz sem pa trdno
               prepričan, da so bile te grožnje in tudi današnje grožnje so plasirane, z nekim
               namenom, absolutno so z nekim namenom plasirane v javnosti. Verjetno se bo jutri
               pisalo samo o grožnjah, ki jih daje pač ta poslanska skupina itn. prosim, da
               razpravljamo o resni zahtevah, kot je bilo tudi zamišljeno, in da gremo s tem naprej.
               Sicer pa pričakujem, da bomo na vprašanja, ki smo jih postavili, pridobili
               odgovor.</p>
            </sp>
            <sp xml:id="SDT5-OZZP-Nujna-030-2009-12-02.sp54">

               <speaker>PREDSEDNICA JANJA KLASINC:</speaker>

               <p>Jaz bi sedaj dala še besedo... Repliko, gospod Juri.</p>
            </sp>
            <sp xml:id="SDT5-OZZP-Nujna-030-2009-12-02.sp55">

               <speaker>FRANCO JURI:</speaker>

               <p>Gospod Jerovšek očitno ne posluša. Jaz sem rekel, če me spomin ne vara, in govorim o
               svojem skladu informacij in jaz se spomnim, da so nekateri odhajalo. To ne pomeni, da
               se je vodila evidenca o tem in tukaj ni nobene grožnje, nobene zarote, ampak je samo
               opozorilo, da smo vsi zainteresirani za to, da se pride čim prej do konca te afere,
               ker samo dejstva bodo potrdila ali zavrgla ene ali druge obtožbe. Se strinjate,
               gospod Jerovšek. Mislim, da to je minimalni skupni imenovalec. Najmanjši skupni
               imenovalec. Mislim, da tukaj... Ja, ja, dobro. Se s tem strinjamo. OK.</p>
            </sp>
            <sp xml:id="SDT5-OZZP-Nujna-030-2009-12-02.sp56">

               <speaker>PREDSEDNICA JANJA KLASINC:</speaker>

               <p>Mislim, da smo res vsi zainteresirani, da pride do tega. Besedo ima gospa Darja
               Lavtižar Bebler, potem bom pa prosila, da bi še neka... Ja, še gospod Otoničar bo
               potem. Izvolite.</p>
            </sp>
            <sp xml:id="SDT5-OZZP-Nujna-030-2009-12-02.sp57">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospa predsednica. Nekako ugotavljam, da smo se te debate
               lotili neutemeljeno, neopravičeno in nepoklicano in tudi z nepravega konca. Če je
               zagotovo prišlo do tega, da so odtekle informacije oziroma tajni podatki in samo
               gradivo s tiste zaprte seje na kateri hvala bogu mene ni bilo, ker sem bila na
               službeni poti, potem je, mislim, da za vsakega si dovolim reči, normalnega dovolj
               podatek, da o tem teče preiskava, posebna preiskava, kriminalistična preiskala, in da
               bo ta preiskava, upajmo, ugotovila kdo je bil tisti  ki je te tajne podatke iznesel iz te sobe, če je to bilo iz
               te sobe ali pa iz tiste tako imenovane tihe sobe. Ali pa bo morda pokazala na kaj
               drugega. Ampak, če že govorimo o tej temi, za katero sicer mislim, da bi se o njen
               moralo pogovarjati neko drugo telo v tem Državnem zboru, ker je to verjetno že
               problem celotnega sistema ravnanja in varovanja s stalnimi podatki v Državnem zboru.
               Če pa že govorimo o tem, pa naj si dovolim tudi sama nekoliko izleta, glede na to
               kako je sploh potekala ta razprava doslej in bi se vprašala, kdo ima interes, da bi
               sedanji arbitražni sporazum propadel. Morda tisti, ki so bili denimo v letu 2007
               pripravljeni na nižje standarde in na nižje pogoje zastavljene s strani Slovenije.
               Morda. In pa, kdo ima v Sloveniji v tem trenutku politični interes, da nabira
               politične točke, v zvezi s tem, da bi stvar propadla, in da tudi v hrvaški javnosti
               pomaga ustvarjati negativni odnos do tega arbitražnega sporazuma. Vprašajmo se torej,
               kdo ima moti? Jaz bi na to vprašanje, odgovarjam pač po svoje, tako kot si gospod
               Jerovšek pa gospod Ziherl pa še kdo drug, odgovarja po svoje. Ampak prepričana pa
               sem, da ta hip nobena osebna obtoževanja in podtikanja, ki smo jim tukaj priča, in ki
               jih je recimo gospod Jerovšek sprožil s svojim intervjujem v Magu, na račun kolege
               Franca Jurija, ne bodo nikamor pripeljala in so tudi skrajno neprimerna in če hoteče,
               tudi skrajno nedostojna za razpravo, na kakšen način in v tem slogu v Državnem zboru
               pa tudi seveda v Odboru za zunanjo politiko. In več kot to, da danes znova opozorimo,
               da bi morali vsi, ki imamo dostop do tajnih podatkov in zaupnih gradiv, z njimi
               ravnati odgovorno in če hočete, državotvorno. Tukaj na tem mestu pač danes ne moremo
               ničesar več ukreniti. In če je v sistemu ravnanja in varovanja zaupnih gradiv in
               tajnih podatkov kaj narobe, potem lahko je ta razprava spodbuda za nadaljnje
               izboljšave in ukrepanje v zvezi z izboljšavo tega sistema. Ampak iz dosedanje
               razprave jaz iz razprav predlagateljev te nujne seje nisem razbrala, da bi prišli
               semkaj z nekimi konkretnimi predlogi, kako ta sistem izboljšati kar zadeva ravnanje s
               temi gradivi v Državnem zboru. Naj tukaj končam. Ampak še enkrat naj vas spomnim: Kdo
               je utegnil imeti motiv za to, da je ta arbitražni sporazum dobil noge in izstopil iz
               teh prostorov? Hvala.</p>
            </sp>
            <sp xml:id="SDT5-OZZP-Nujna-030-2009-12-02.sp58">

               <speaker>PREDSEDNICA JANJA KLASINC:</speaker>

               <p>Hvala, gospa Beblerjeva. Še gospod Otoničar se je prijavil.</p>
            </sp>
            <sp xml:id="SDT5-OZZP-Nujna-030-2009-12-02.sp59">

               <speaker>VINCENC OTONIČAR:</speaker>

               <p>Spoštovana predsedujoča, hvala za besedo, lep pozdrav vsem skupaj! No, lahko rečem,
               da vsi, kateri smo imeli dostop do teh zaupnih dokumentov in tudi nekaterih drugih,
               vsekakor ne moremo gledati neprizadeto okrog problematike zaupnih dokumentov in tudi
               kateri vestno in odgovorno in državotvorno delajo v Državnem zboru in pa tudi mi v
               Državnem svetu in pa v drugih institucijah nikakor ne moremo mimo dejstev, da so se
               te stari dogajale. Vsekakor moram reči, da tudi v Državnem svetu se zelo prizadevamo,
               da te informacije ne odhajajo v javnost.</p>
               <p>Kar se tiče okrog tega
               arbitražnega sporazuma. In preden je ta arbitražni sporazum prišel v javnost smo
               imeli mi šele po tem sejo. V bistvu nekako Državni svet najbrž, jaz sem siguren, da
               temu ni botroval, da je prišel ta dokument v javnost, ker smo postopali po istem
               postopku kot jih je imel Državni zbor za državnozborsko sejo. Moram reči, da sem
               nemalo kdaj presenečen, tudi v prejšnjem mandatu, ko so se obravnavala razna zaupna
               gradiva na raznih komisijah in odborih, da ko sem prišel domov pred medije sem iz
               medijev izvedel kaj smo se pogovarjali na teh sejah. Od kje so ti podatki prišli je
               težko reči, ali so bili že prej pripravljeni, kako je to potekalo. Vsekakor ta
               razprava je zelo dobra, da se o njej govori, da nekako vsi mi, ki imamo dostop do teh
               dokumentov, da se obnašamo odgovorno. Vsekakor bi se strinjal z gospo Beblerjevo in z
               gospodom Magajno, ko sta govorila o etiki ravnanja z zaupnimi dokumenti in tudi z
               zakonsko podlago, ki jo imamo za ravnanje s temi dokumenti, da ravnamo vsi, ki imamo
               dostop in vpogled do teh dokumentov, da se tako tudi obnašamo. Ker vsaka informacija,
               ki pride v javnost, ki ima stopnjo zaupnosti ali katero drugo stopnjo zaupnosti je
               lahko škodljiva državi. Lahko vam povem svojo neprijetno izkušnjo, sicer bom povedal
               samo okvirno, okoli tega dokumenta, da sem zelo negativno izkušnjo. Ko je prišel ta
               dokument v javnost, sicer to bi bilo bolj za zaprto sejo, ampak moram reči, da je
               vsekakor po mojem mišljenju ta dokument, ko je prišel v javnost, negativno vplival na
               pogajalska izhodišča za Slovenijo. Jaz bi še rekel, da bomo tudi v Državnem svetu še
               bolj poostrili, kar se tiče zaupnih gradiv in da bomo ravnali državotvorno in zaupno.
               Hvala.</p>
            </sp>
            <sp xml:id="SDT5-OZZP-Nujna-030-2009-12-02.sp60">

               <speaker>PREDSEDNICA JANJA KLASINC:</speaker>

               <p>Najlepša hvala. Sedaj bi dala besedo državni sekretarki, gospe Benčina.</p>
            </sp>
            <sp xml:id="SDT5-OZZP-Nujna-030-2009-12-02.sp61">

               <speaker>DRAGOLJUBA BENČINA:</speaker>

               <p>Najlepša hvala. Jaz bi še enkrat zagotovila, da je najprej v interesu vseh tistih, ki
               so avtorji zaupnih gradiv, da se z njimi ravna zaupno in da ne pridejo v roke tistih,
               katerim niso namenjeni. Zato bi vam rada rekla še enkrat, da je bilo vloženega preveč
               truda tako v ta pogajalska izhodišča in v ta dokument, ki se je potem pojavil kar
               naenkrat na ekranih in tudi ogromno, kot veste, v tako imenovano tiho diplomacijo, ki
               so jo nekateri očitali nam, da ni prava, ampak jaz vam zagotavljam, da je zelo ozek
               krog diplomatov bil seznanjen s tem. Najožji možni krog diplomatov je imel dostop do
               teh gradiv. Zaradi tega ne vem zakaj bi bilo v interesu po toliko trudu in tako
               dolgim, kot veste pogajanja so trajala kar nekaj časa, ni prišlo ven, med tem ko so
               ta pogajanja trajala nič. Zato je tudi za nas bilo najmanj, kar bi rekla, zelo
               neprijetno, ko se je ta dokument nenadoma v obliki, kot jo imate tukaj, v kopiji, ki
               jo imamo pred seboj pojavil na naših ekranih. V našem interesu vsekakor ni, in mi
               smo, kot sem že prej naštela, storili že zelo veliko, da se to, kar se naše hiše toče
               ne more več dogajati in se ne bo dogajalo. To sem gospodu Ziherlu in gospodu Jerovšku
               rekla, glede dr. Balažica, kar sem bila vprašala. Na Odmevih je on kar naenkrat
               zagledal tale dokument, ki je brez teh oznak, ampak to ni problem izbrisati, to ste
               že vsi rekli, ne bomo ugotavljali kako in kaj. Ampak ta dokument, kot vidite, na prvi
               strani ima en žig tukaj pod
               tem "dnevnik", ki je kopija. In takega dokumenta v zunanjem ministrstvu nikoli nismo
               imeli in ga tudi nimamo. In tudi Vlada ga nima. To vam jaz sedaj, ker ste vprašali,
               pa še enkrat povem. To je zelo dokazljivo. Vedeti morate, da obstajajo službe, tukaj
               je tudi gospod Klemenčič, ki delajo nekatere zadeve brez, da jim kdo naroča. Gospodu
               Balažicu ni, po mojem vedenju, nihče dal nobene inštrukcije. On je verjetno, morda
               tudi malo preveč, hitro odreagiral in ker je vedel, da tak dokument iz MZZ-ja najbrž
               ni mogel priti, je odreagiral, ko je videl tole kopijo. Predvidevam, da si je mislil,
               da se je to zgodilo, sam je bil tudi nekaj časa poslanec, in je najbrž tako izjavo
               dal. Toliko bi jaz odgovorila. Ampak še enkrat vam povem, z vso odgovornostjo vam
               zagotavljam, da obstajajo službe, ki spremljajo te zadeve in da mi kot avtorji ali
               soavtor se je šel na vlado teksta, bi bili prvi zainteresirani, da če bi šlo to iz
               naših vrst bi to tudi ugotovili, jaz vam to zagotavljam, in bi ustrezno ukrepali. Ker
               tega nismo ugotovili tudi nismo ukrepali. V naši hiši ne poteka noben postopek v tem
               trenutku ne, ali ne da bi jaz vedela, generalni sekretar bi moral vedeti. Pri nas ne
               poteka nobena preiskava. Mi smo izvedli vse potrebne preiskave, interne, na način kot
               se to dela in smo preverili nekatere stvari, še enkrat vam povem, sproti izboljšujemo
               in smo hvaležni tudi za vse sugestije in za sodelovanje z vsemi, kar mislim, da bi
               moral biti cilj nas vseh tukaj, še enkrat povem, ozaveščanje o tem, da smo vsi
               odgovorni za to kako ravnamo s temi dokumenti. Hvala lepa.</p>
            </sp>
            <sp xml:id="SDT5-OZZP-Nujna-030-2009-12-02.sp62">

               <speaker>PREDSEDNICA JANJA KLASINC:</speaker>

               <p>Najlepša hvala. Jaz bi privedla to našo razpravo proti koncu, če dovolite.</p>
               <p>Najprej bi spregovorila nekaj o predlaganih sklepih. Glede na potek razprave, glede
               na obrazložitve naših gostov na današnjem odboru ugotavljam, da pravzaprav težko
               sprejmemo takšno dikcijo. Če pogledamo pri prvem sklepu, jaz bi rada dosegla tukaj
               eno soglasje s predlagatelji, da se ne bi sedaj opozicijsko, koalicijsko kregali,
               ampak Odbor za zunanjo politiko se je seznanil s problematiko uhajanja zaupnih
               informacij. Problematika, kot sem že v uvodu povedala, uhajanja zaupnih informacij ni
               predmet razprave, nasploh, ni predmet razprave tega odbora. To lahko kakšno drugo
               delovno telo, to je tudi gospa Beblerjeva povedala, tega Državnega zbora obravnava in
               seveda pristojni organi ugotavljajo krivce uhajanja zaupnih informacij. Zato se mi
               zdi primernejše, da bi lahko se sklep glasil: Odbor za zunanjo politiko se je v
               skladu s svojimi pristojnostmi seznanil z načinom ravnanja z zaupnimi dokumenti na
               Ministrstvu za zunanje zadeve in v Državnem zboru. Ker o tem smo bili danes
               seznanjeni in govorili. Rada bi odziv predlagateljev, ker bi dala drugače na
               glasovanje, ker se mi zdita, če lahko še do konca povem, v redu kolega Jerovšek bom
               takoj dala, ker potem se mi zdita glede na to pa drugi in tretji sklep tako ali tako
               brezpredmetna.  Stvar je
               policijski preiskavi. Mi na policijsko preiskavo nimamo kaj za vplivati in tudi ni
               naša pristojnost, da o tem govorimo, vsi smo v razpravah poudarili zadovoljstvo s
               tem, da poteka preiskava, ker smo si enotnega mnenja, da je treba takšnim dejanjem
               priti do dna in jih tudi preprečevati, zato mislim, da so nam vsi uvodničarji in tudi
               razprava dokazali, da to ni več...<stage>/oglašanje iz klopi./</stage>... seveda takoj zdaj imate
               besedo gospod Jerovšek.</p>
            </sp>
            <sp xml:id="SDT5-OZZP-Nujna-030-2009-12-02.sp63">

               <speaker>JOŽEF JEROVŠEK:</speaker>

               <p>Gospa predsednica, zdaj ne vem, ampak jaz mislim, da vi spreminjate naše sklepe, ki
               lahko amandmirate, ampak mi dokazov in odgovorov nismo dobili, tako da dvomim, da
               bomo umikali te sklepe. Drugo pa je, jaz sem se želel samo na kratko vključiti v
               razpravo. Zdaj, glede na to, da je državna sekretarka ....razprave in vi ste
               prepričani, da pri vas ne uhaja. Me zanima ali je informacija kdo bodo slovenski
               veleposlaniki v Rimu in Zagrebu, je to bila plasirana uradno ponujena v javnost ali
               je prišla iz parlamenta? To me zelo zanima, ker je relevantno glede na tesnjenje
               informacij v zunanjem ministrstvu in na Vladi in ta informacija je prišla v javnost.
               Vprašal bi tudi ali se sedanja koalicija pravzaprav zaveda pogubnosti ravnanja in
               ukrepanja preko pooblaščenke gospe Musarjeve, ki je preprečila preiskavo
               Washingtonske pošte....</p>
            </sp>
            <sp xml:id="SDT5-OZZP-Nujna-030-2009-12-02.sp64">

               <speaker>PREDSEDNICA JANJA KLASINC:</speaker>

               <p>Kolega Jerovšek, mi smo pri razpravi o sklepih.</p>
            </sp>
            <sp xml:id="SDT5-OZZP-Nujna-030-2009-12-02.sp65">

               <speaker>JOŽEF JEROVŠEK:</speaker>

               <p>ampak, to je povezana zadeva.</p>
            </sp>
            <sp xml:id="SDT5-OZZP-Nujna-030-2009-12-02.sp66">

               <speaker>PREDSEDNICA JANJA KLASINC:</speaker>

               <p>...o predlogu sklepov. Ali ima Washington in ambasadorji kakršnokoli zvezo s
               katerimkoli od predlaganih sklepov?</p>
            </sp>
            <sp xml:id="SDT5-OZZP-Nujna-030-2009-12-02.sp67">

               <speaker>JOŽEF JEROVŠEK:</speaker>

               <p>Gospa predsednica, jaz sem se prej še k razpravi javil, pa ste ignorirali.</p>
            </sp>
            <sp xml:id="SDT5-OZZP-Nujna-030-2009-12-02.sp68">

               <speaker>PREDSEDNICA JANJA KLASINC:</speaker>

               <p>Ker smo zaključili.</p>
            </sp>
            <sp xml:id="SDT5-OZZP-Nujna-030-2009-12-02.sp69">

               <speaker>JOŽEF JEROVŠEK:</speaker>

               <p>Ne, preden ste vi zaključila sem jaz roko držal in mi to pravico morate dati. Želeli
               bi pa reči to, da je, ker sem želel reagirati na kolegico Beblerjevo, ker je dobro
               vprašanje postavila - kdo ima motiv, da v hrvaški javnosti ustvarja negativno mnenje
               o arbitražnem dokumentu. To je dobro vprašanje, ki ga je postavila. Vi veste, da je
               od negativnih reakcij v hrvaški javnosti zelo odvisno ali bo Vlada s svojim načinom
               in referendumom uspela. In tudi predsednik Vlade se je skliceval na negativne
               reakcije v hrvaški javnosti, predvsem v civilnem sektorju, v vladi so vedeli za kaj
               se gre, tam so se poenotili, pa na....političnih strank, ker je za njih ugodno, tam
               so se poenotili, hkrati so pa zainteresirani, da v hrvaški civilni javnosti je čim
               bolj negativna reakcija, ker gre to potem v korist vlade v Sloveniji. To je absolutno
               jasno.</p>
            </sp>
            <sp xml:id="SDT5-OZZP-Nujna-030-2009-12-02.sp70">

               <speaker>PREDSEDNICA JANJA KLASINC:</speaker>

               <p>Gospod Jerovšek, glejte, dajva končati počasi. Najlepša hvala.</p>
               <p>Jaz zdaj prehajam, tako kot sem že prej začela, na glasovanje o predlaganih sklepih.
               Najprej bom dala na glasovanje sklepe predlagatelja. Glasujemo o prvem sklepu. Odbor
               za zunanjo politiko se je 
               seznanil s problematiko uhajanja zaupanih informacij.</p>
               <p>Kdo je za? <stage>(5 članov.)</stage> Kdo je proti? <stage>(7 članov.)</stage></p>
               <p>Izvolite. Ne, oprostite mi že glasujemo.</p>
            </sp>
            <sp xml:id="SDT5-OZZP-Nujna-030-2009-12-02.sp71">

               <speaker>MAG. BRANKO GRIMS:</speaker>

               <p>....o glasovanjih. Glede na to, da je večina koalicije zdaj izglasovala, da se ni
               seznanila s to problematiko, me zanima kako bodo zdaj odločali o preostalih sklepih,
               če nimajo pojam o čem odločajo.</p>
            </sp>
            <sp xml:id="SDT5-OZZP-Nujna-030-2009-12-02.sp72">

               <speaker>PREDSEDNICA JANJA KLASINC:</speaker>

               <p> Nič se vi bati, gospod Grims, kako bomo mi glasovali, kar mirno.</p>
               <p>Prehajamo na glasovanje.</p>
            </sp>
            <sp xml:id="SDT5-OZZP-Nujna-030-2009-12-02.sp73">

               <speaker>MAG. BRANKO GRIMS:</speaker>

               <p>Proceduralno.</p>
            </sp>
            <sp xml:id="SDT5-OZZP-Nujna-030-2009-12-02.sp74">

               <speaker>PREDSEDNICA JANJA KLASINC:</speaker>

               <p>Proceduralno med glasovanjem po Poslovniku ni mogoče.</p>
               <p>Prehajam na drugi predlog sklepa predlagatelja. Odbor za zunanjo politiko pričakuje,
               tišino prosim, odbor za zunanjo politiko pričakuje od Ministrstva za zunanje zadeve,
               da bo takoj naredila vse, da ne bi zaupni podatki, ki so v nacionalnem interesu
               Republike Slovenije, nepooblaščeno prehajali v roke tuje diplomacije.</p>
               <p>Kdo je za? <stage>(5 članov.)</stage> Kdo je proti? <stage>(7 članov.)</stage></p>
               <p>Sem že stokrat povedala, ali razumete ta Poslovnik, da med glasovanjem ni
               proceduralnih.</p>
               <p>Dajem na glasovanje predlog tretjega sklepa predlagatelja. Odbor za zunanjo politiko
               pričakuje trdne dokaze, zatrditev uradnega govorca Ministrstva za zunanje zadeve dr.
               Milana Balažica, da je bil zaupni dokument sporazum med Republiko Slovenijo in
               Republiko Hrvaško v reševanju spora posredovan v javnost iz Državnega zbora.
               Izvolite, gospod Jerovšek.</p>
            </sp>
            <sp xml:id="SDT5-OZZP-Nujna-030-2009-12-02.sp75">

               <speaker>JOŽEF JEROVŠEK:</speaker>

               <p>Hvala lepa. Normalno, da bom ta sklep potrdil, to je mislim, da obveznost tudi Vlade
               do Državnega zbora, da nam poda jasne osnove za takšno
               izjavo...<stage>/nerazumljivo./</stage>...glasni govorniki niso kdorsigabodi, ti morajo, če že ne
               diplomat, če že ne govorijo resnice, potem mora biti diplomatsko. Ampak, glede na
               prejšnji sklep, ki vladna večina....ne želi sugestije potrditi, da je potrebno delati
               za to, ta prejšnji sklep in prejšnje glasovanje vladne koalicije, da ni potrebno
               sedanjemu ministrstvu preprečiti uhajanja informacij me napotuje na to, da bo Vlada
               zelo težko odgovorila oziroma da ne bo želela odgovoriti na to vprašanje, ki ga
               vsebuje tretji sklep. Hvala lepa.</p>
            </sp>
            <sp xml:id="SDT5-OZZP-Nujna-030-2009-12-02.sp76">

               <speaker>PREDSEDNICA JANJA KLASINC:</speaker>

               <p>Hvala. Gospod Ziherl ima še tudi obrazložitev.</p>
            </sp>
            <sp xml:id="SDT5-OZZP-Nujna-030-2009-12-02.sp77">

               <speaker>MILENKO ZIHERL:</speaker>

               <p>Hvala lepa. Sam bom glasoval tudi za ta tretji predlagani sklep, čeprav o celotni
               seji danes zelo težko rečem na kakšnem nivoju je, kajti naši kolegi se očitno niso
               seznanili z gradivom, očitno niso pogledati tega zaupnega gradiva s to packo Dnevnik
               hr. čez. In ker se niso seznanili ne vem o čem sploh odločamo.</p>
            </sp>
            <sp xml:id="SDT5-OZZP-Nujna-030-2009-12-02.sp78">

               <speaker>PREDSEDNICA JANJA KLASINC:</speaker>

               <p>Kaj je zdaj z obrazložitvijo?</p>
            </sp>
            <sp xml:id="SDT5-OZZP-Nujna-030-2009-12-02.sp79">

               <speaker>MILENKO ZIHERL:</speaker>

               <p>Da bom glasoval.</p>
            </sp>
            <sp xml:id="SDT5-OZZP-Nujna-030-2009-12-02.sp80">

               <speaker>PREDSEDNICA JANJA KLASINC:</speaker>

               <p>Gospa Beblerjeva, izvolite.</p>
            </sp>
            <sp xml:id="SDT5-OZZP-Nujna-030-2009-12-02.sp81">

               <speaker>DARJA LAVTIŽAR BEBLER:</speaker>

               <p>Hvala lepa. Jaz bom glasovala proti, ker iz tega kar jer gospod Balažic, tukaj pa
               imamo magnetogram, na Odmevih rekel, izhaja, da ni on ničesar trdil. Zato je ta sklep
               v osnovi brezpredmeten. Hvala. 
               </p>
            </sp>
            <sp xml:id="SDT5-OZZP-Nujna-030-2009-12-02.sp82">

               <speaker>PREDSEDNICA JANJA KLASINC:</speaker>

               <p>Tudi jaz bi rada pojasnila svoj glas, tudi jaz bom glasovala proti in to iz več
               razlogov, zato, ker gospod Balažic tega ni rekel. In zaradi tega, ker smo dobili
               jasno pojasnilo predstavnikov zunanjega ministrstva, kaj je ugotovil gospod Balažic.
               Ugotovil je, da je na dokumentu pečati, ki ni pečat zunanjega ministrstva, ni pečat
               Vlade, ampak je pečat Državnega zbora. In zato dajem, če ni... Še gospod Grims bo
               obrazložil.</p>
            </sp>
            <sp xml:id="SDT5-OZZP-Nujna-030-2009-12-02.sp83">

               <speaker>MAG. BRANKO GRIMS:</speaker>

               <p>Seveda bom glasoval za predlagani sklep, za razliko od vladajoče koalicije, ki je
               najprej rekla, da ne ve o čem glasuje, da se torej ni seznanila s to problematiko,
               zdaj pa trdi, kaj je kdo rekel in kaj ni kdo rekel. Kako lahko to trdi, če se sploh
               ni seznanila s to problematiko. Se pravi je to glasovanje pri sedanji vladajoči
               koaliciji tako svetopisemsko, da računajo na načela bog odpusti jim, saj ne vedo, kaj
               delajo. Pač se niso seznanili. Na ta način se seveda da zbanalizirati katerikoli
               problem v Državnem zboru, toda žal ostajajo tiste insinuacije, ki so bile izrečene,
               odpre. In te je izrekel vladni predstavnik Vlade, ki jo je postavila sedanja
               koalicija, ki je bila ob kakršnikoli insinuaciji z druge strani izjemno občutljiva in
               čez vse ogorčena.</p>
               <p>Skratka, ponovno dvojna merila in ponovno tisto, velika razlika med besedami in
               dejanji, edina rdeča ni, edina prepoznavna nota vladajoče koalicije tega
               trenutka.</p>
            </sp>
            <sp xml:id="SDT5-OZZP-Nujna-030-2009-12-02.sp84">

               <speaker>PREDSEDNICA JANJA KLASINC:</speaker>

               <p>Sklepa dajem na glasovanje.</p>
               <p>Kdo je za sklep? <stage>(5 članov.)</stage> Kdo je proti? <stage>(7 članov.)</stage></p>
               <p>Dajem na glasovanje naslednji sklep, ki sem ga predlagala sama: "Odbor za zunanjo
               politiko se je v skladu s svojimi pristojnostmi seznanil z načinom ravnanja z
               zaupnimi dokumenti na ministrstvu za zunanje zadeve in v Državnem zboru."</p>
               <p>Kdo je za...</p>
            </sp>
            <sp xml:id="SDT5-OZZP-Nujna-030-2009-12-02.sp85">

               <speaker>JOŽEF JEROVŠEK:</speaker>

               <p>Proceduralno...</p>
            </sp>
            <sp xml:id="SDT5-OZZP-Nujna-030-2009-12-02.sp86">

               <speaker>PREDSEDNICA JANJA KLASINC:</speaker>

               <p>Med glasovanjem...</p>
            </sp>
            <sp xml:id="SDT5-OZZP-Nujna-030-2009-12-02.sp87">

               <speaker>JOŽEF JEROVŠEK:</speaker>

               <p>O istih stvareh ne moremo dvakrat glasovati.</p>
            </sp>
            <sp xml:id="SDT5-OZZP-Nujna-030-2009-12-02.sp88">

               <speaker>PREDSEDNICA JANJA KLASINC:</speaker>

               <p>To ni isto.</p>
            </sp>
            <sp xml:id="SDT5-OZZP-Nujna-030-2009-12-02.sp89">

               <speaker>JOŽEF JEROVŠEK:</speaker>

               <p>Poslovniško nekorektno.</p>
            </sp>
            <sp xml:id="SDT5-OZZP-Nujna-030-2009-12-02.sp90">

               <speaker>PREDSEDNICA JANJA KLASINC:</speaker>

               <p>Jaz bi obrazložila svoj glas, pa bom v obrazložitvi vam razložila, ker očitno
               nekaterim ni nekaj jasnega. Jaz bom glasovala, spoštujem Poslovnik, gospod Jerovšek.
               Jaz bom glasovala za ta sklep in sicer zaradi tega, ker problematika uhajanja zaupnih
               informacij ni predmet razprave celotna problematika, kot sem že večkrat povedala
               danes in tudi nekateri drugi kolegi poslanci ni predmet odločanja na tem odboru.
               Problematika uhajanja zaupnih informacij je širša problematika in zadeva tudi več
               akterjev, kot nas je tukaj prisotnih na tej seji. Danes pa smo se dejansko seznanili
               z načinom ravnanja z zaupnimi dokumenti, tako na zunanjem ministrstvu, kot v Državnem
               zboru, in ti so podlaga za razmišljanje o tem uhajanju konkretne informacije. Jaz sem
               že na začetku povedala, da ste bili vi kot predlagatelji v nasprotju s samimi seboj.
               Glavno točko ste imenovali široko, v resnici pa ste se v obrazložitvi in v gradivu in
               v predlogu sklepov omejili samo na odtujitev zaupnega dokumenta o arbitražnem
               sporazumu. In zato bom, ponavljam še enkrat, glasovala za ta sklep. Bi še kdo rad?
               Gospod Grims bi rad obrazložil glas.</p>
            </sp>
            <sp xml:id="SDT5-OZZP-Nujna-030-2009-12-02.sp91">

               <speaker>MAG. BRANKO GRIMS:</speaker>

               <p>Hvala. Pri tem glasovanju preprosto ne bom glasoval, kajti to bi bilo drugo
               glasovanje o isti zadevi. Sam sem zelo jasno z glasovanjem izrazil, da sem se zelo
               dobro seznanil  s to
               problematiko in mi je kristalno jasno, da cela zgodba, urejanje meje s Hrvaško in
               uhajanja dokumentov in vsega ostalega, čemur smo bili priča v zadnjem letu dni in kar
               je stalo to državo izjemno veliko ugleda v mednarodnem prostoru in je izgubila
               praktično vse podpornike v mednarodnem prostoru, kar je izjemno slabo, temelji na
               tem, da želi pač Vlada in vladajoča koalicija preusmerjati pozornost od svoje popolne
               nesposobnosti za soočanje z gospodarsko krizo, od katastrofalnega gospodarskega
               nazadovanja, od rasti števila brezposelnih na teme, ki so sicer pomembne, toda od
               njih je bistveno pomembnejša tema, ki bi si zaslužila prvo in edino pozornost,
               predvsem seveda vseh medijev. To pa je vprašanje gospodarskega razvoja države
               Slovenije.</p>
            </sp>
            <sp xml:id="SDT5-OZZP-Nujna-030-2009-12-02.sp92">

               <speaker>PREDSEDNICA JANJA KLASINC:</speaker>

               <p>Gospod Grims obrazložitev ni... Hvala. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je zadnji sklep sprejet.</p>
               <p>S tem zaključujem 1. in edino točko... Konec je, smo glasovali, to bi morali prej pri
               sklepih. Ko sem zaključila sejo, težko. Na naslednji seji.</p>
               <stage type="time">(Seja je bila zaključena 2. decembra 2009 ob 15.55.)</stage>
            </sp>
         </div>
      </body>
   </text>
</TEI>
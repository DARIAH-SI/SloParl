<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZOSSVZIPS-Nujna-011-2011-06-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">88816EB880A9BDB6C12578A200352B11</idno>
               <idno type="custom" subtype="day">033CDC590EACCCD6C12578AB001FC7DC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=033CDC590EACCCD6C12578AB001FC7DC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZOSSVZIPS-Nujna-011-2011-06-09.KZOSSVZIPS" n="011">
               <name>Nujna</name>
               <date when="2011-06-09"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZOSSVZIPS-Nujna-011-2011-06-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZOSSVZIPS-Nujna-011-2011-06-09.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA ODNOSE S SLOVENCI V ZAMEJSTVU IN PO SVETU</stage>
            <stage type="session">11. nujna seja</stage>
            <stage type="date">(9. junij 2011)</stage>
            <stage type="chairman">Sejo je vodil Miro Petek, predsednik komisije.</stage>
            <stage type="time">Seja se je pričela ob 13.04.</stage>
            


            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Vse članice in člane komisije, vabljene ter vse ostale prisotne, lepo pozdravljam.
               Pričenjam 11. nujno sejo Komisije za odnose s Slovenci v zamejstvu in po Svetu.</p>
               <p>Obveščam vas, da so zadržani in da se seje ne morejo udeležiti naslednji članice in
               člani komisije: Franc Žnidaršič, Janja Klasinc nadomešča jo kolegica Julijana Bizjak
               Mlakar, odsoten je Aleksander Zorn, ki ga nadomešča kolega Milenko Ziherl. Franca
               Pukšiča nadomešča kolega Ribič in Sama Bevka nadomešča kolega Levanič. S sklicem seje
               sem predlagal naslednji dnevni red, pod točko 1 - prihodnost slovenske narodne
               skupnosti v Republiki Avstriji v luči sprememb Zakona o narodnih skupnosti in točka
               Razno. Ker k dnevnemu redu ni bilo podanih predlogov za spremembe razširitev ali umik
               predlaganih točk dnevnega reda ugotavljam, da je dnevni red določen takšen kot je bil
               predlagan s sklicem seje. Obveščam vas, da smo na današnjo sejo vabili ministra
               Boštjana Žekša, namesto njega je z nami državni sekretar dr. Boris Jesih, ostale
               predstavnike urada Vlade Republike Slovenije za Slovence v zamejstvu in po svetu.
               Vabili smo ministra Samuela Žbogarja, z nami je državna sekretarka gospa Benčina. Dr.
               Valentin Inzko, predsednik Narodnega sveta koroških Slovencev se je upravičil, enako
               Bernard Sadovnik, predsednik Skupnosti koroških Slovencev in Slovenk. Z nami je dr.
               Marjan Šturm, predsednik Zveze slovenskih organizacij na Koroškem. Povabili smo prof.
               dr. Lojzeta Udeta, predsednika Zveze društev pravnikov Slovenije - Pravnega foruma za
               manjšine. Sporočeno je bilo, da ga bo nadomeščal Franci Gerec, upajmo da se nam bo
               kmalu pridružil. Vabljena je bila prof. dr. Mirjam Škrk, predstojnica Katedre za
               mednarodno pravo Pravne fakultete Univerze v Ljubljani, sporočila nam je, da bo malo
               zamudila, ker je na predavanjih. Mag. Rudi Vouk je za sejo pripravil svoje pisno
               stališče in med vabljeni je tudi Vincenc Otoničar, ki se je za današnjo sejo
               opravičil.</p>
               <p>Prehajamo na <title>1. TOČKO DNEVNEGA REDA - TO JE PRIHODNOST SLOVENSKE NARODNE
                  SKUPNOSTI V REPUBLIKI AVSTRIJI V LUČI SPREMEMB ZAKONA O NARODNIH SKUPNOSTI.</title>
               </p>
               <p>S sklicem ste prejeli tudi gradivo, ki obsega v zvezi z Zakonom o spremembah Zakona o
               narodnih skupnosti. Naknadno ste prejeli tudi že omenjeno pismo in stališče mag.
               Rudija Vouka. Sedaj ste dobili na mizo tudi poročilo ugotovitve stališča in predloge
               zveze društev pravnikov Slovenije in njihovega foruma za manjšine.</p>
               <p>Dovolite mi nekaj uvodnih besed; pred kakšnimi desetimi dnevi sem bil na konferenci
               slovenskih in avstrijskih pravnikov na pravni fakulteti v Ljubljani kjer je potekal
               pogovor o položaju slovenske narodne skupnosti na avstrijskem-koroškem. Ugledni
               pravniki so na temu forumu odprli nekaj dilem, ki bi morale biti pomembne tudi za
               našo komisijo in za naš Državni zbor. Poleg tega smo te dni dobili tudi slovenski
               prevod avstrijskega zveznega zakona o spremembah Zakona o narodnih skupnosti, torej
               zakona ki naj bi implementiral dogovor o dvojezičnih tablah na avstrijskem koroškem.
               Ta zakon naj bi bil sprejet v avstrijskem parlamentu v začetku meseca julija vendar
               je na strani nekaterih slovenskih pravnih strokovnjakov kakor tudi dela slovenske
               manjšine okoli tega še kar nekaj odprtih vprašanj. Predsednik Vlade, Borut Pahor je
               po pisanju avstrijskega standarda, 23. maja na evropskem forumu izjavil, da je
               dogovor o dvojezičnih tablah korak  v pravo smer. Na omenjeni razpravi pravnega foruma za manjšine, ki
               deluje v okviru Zveze društev pravnikov Slovenije, razprava pa je bila organizirana
               skupaj s pravno fakulteto na Dunaju, kakšnega velikega navdušenja ni bilo čutiti.
               Posebej slovenski pravniki, dr. Lojze Ude in mag. Rudi Vouk sta opozorila na nekatere
               pasti tega zakona. Avstrijska vlada je predvčerajšnjim potrdila predlog tega zakona
               in po poročanju avstrijske tiskovne agencije je Vlada na Dunaju tudi določila
               podroben časovni načrt. Najprej bo predlog Zakona v parlamentu obravnavala pristojna
               ustavna komisija, sprejet naj bi bil na zadnjem plenarnem zasedanju še pred
               avstrijskimi parlamentarnimi počitnicami, to je nekje med 6. in 8. julijem. Po tej
               časovnici naj bi predvidoma 21. junija čakala še potrditev v zgornjem domu
               avstrijskega parlamenta in seveda potem ostala procedura, podpis predsednika države.
               In po tej časovnici naj bi nekje avgusta stopil v veljavo.</p>
               <p>Jaz bi prosil državno sekretarko in državnega sekretarja, če bi glede na to, da imamo
               na mizi sedaj tudi prevod tega zakona pojasnila stališče Vlade Republike Slovenije
               ali so dileme na katere opozarjajo slovenski pravniki v sodelovanju z avstrijskimi
               pravniki upravičene? Mogoče dr. Jesih, prosim.</p>
            </sp>
            <sp who="SDT5:JesihBoris">

               <speaker>DR. BORIS JESIH:</speaker>

               <p>Hvala lepa za besedo.</p>
               <p>Jaz bi mogoče uvodoma rekel, da ne bi ponavljal tistih stvari, ki smo jih pred
               kratkim sicer malo širše zastavili ampak kljub temu na tej komisiji že obravnavali,
               vsaj večina nas je bila takrat prisotnih. Vmes se je zgodilo to, da smo dobili
               osnutek tega zakona, mogoče nepomembno ampak vseeno pomembno včasih v teh razgretih
               slovenskih razmerah nismo kot Vlada poskrbeli za prevod v sodelovanju z Zvezo društva
               pravnikov oziroma tega pravnega foruma pri pravni fakulteti, tako da smo
               sodelovali.</p>
               <p>Naj uvodoma povem, da smo veseli, da se je slovenska stroka kot že mnogokrat do sedaj
               aktivno vključila v kritično analizo in obravnavo rešitev, ki se tičejo reševanja
               položaja slovenske manjšine v Avstriji kot tudi v drugih državah. Tako da to samo
               pozitivno lahko prispeva k čim boljši končni rešitvi. Končna rešitev, ko smo že pred
               kratkim povedali bo verjetno politična in ne bo najbolj idealna ampak to vemo že
               nekaj časa.</p>
               <p>V temu trenutku je potrebno seveda v soglasju predvsem s predstavniki treh osrednjih
               manjšinskih organizacij doseči to, da bo ta rešitev najbolj optimalna. Mi v celoti
               podpiramo pripombe, ki so jih osrednje organizacije poslale na osnutek sporazuma in
               avstrijskim oblastem smo izrazili naše pričakovanje, da bodo te pripombe manjšinskih
               organizacij upoštevane.</p>
               <p>Prav tako se nam zdi kar smo že večkrat poudarili, nepotreben referendum oziroma
               ljudsko povpraševanje, ki si ga je, če si dovolim mogoče malo čez moje pristojnosti
               izreči eno oceno, privoščil deželni glavar Dorfler<stage>(?)</stage> zato, da je opravičil tudi pred
               svojimi volivci, da je prišlo do neke rešitve s katero se verjetno na njegovi strani
               vsi ne strinjajo.</p>
               <p>Kot rečeno, mi podpiramo vse pripombe, ki so jih izrazile tri osrednje organizacije
               koroških Slovencev na osnutek zakona. Prav tako pa pozdravljamo prizadevanje civilne
               družbe, strokovne javnosti, k temu da opozarjajo na slabosti doseženega sporazuma,
               predvsem v smislu, da na ta način dosežemo njegovo izboljšanje. Hvala.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala tudi vam dr. Jesih. Gospa Benčina, prosim.</p>
            </sp>
            <sp who="SDT5:BenčinaDragoljuba">

               <speaker>DRAGOLJUBA BENČINA:</speaker>

               <p>Hvala lepa za besedo. Vse prav lepo pozdravljam,  minister je na seji Vlade kjer je danes tudi proračun torej
               rebalans in druge zadeve, zato ga še enkrat opravičujem.</p>
               <p>Jaz tudi ne bi tako kot kolega Jesih ponavljal kar je naš minister pred približno
               tremi tedni, ko ste imeli skupno sejo še z Odborom za zunanjo politiko takrat zelo
               podrobno predstavil tudi potek zadev in naše reakcije delovanje diplomacije in Urada
               za Slovence po svetu skupaj.</p>
               <p>Skratka bi povedala samo naše zadnje stališče, ki smo ga tudi objavili na spletni
               strani in v medijih 7. junija kjer smo izrazili pričakovanje, da bo ustavni zakon
               odražal dogovor med slovensko manjšino in avstrijskimi oblastmi. In sicer še enkrat
               smo povedali, da Slovenija šteje slovensko narodno manjšino v Avstriji kot subjekt,
               urejanje njenih pravic in kot samostojno stalno sogovornico z avstrijskimi oblastmi
               pri urejanju njenega statusa in pravic. Ponovno smo poudarili pričakovanje, da bo
               ustavni zakon odražal doseženi dogovor med predstavniki slovenske manjšine in
               avstrijskimi oblastmi. Po prepričanju Slovenije in Vlade je kakršna koli formalna
               oblika ureditve manjšinske zaščite sprejemljiva le, če omogoča in zagotavlja
               nadaljnji razvoj manjšine in uveljavljanje njenih pravic na avstrijskem koroškem in
               štajerskem v skladu z avstrijsko državno pogodbo in drugimi relevantnimi mednarodno
               pravnimi akti. Kot zaščitnica slovenske narodne manjšine Slovenija meni, da je
               potrebno pri urejanju in zagotavljanju njenih pravic v polni meri vse to upoštevati
               in s tem smo ponovno ponovili naša stališča, ki smo jih tudi tukaj že večkrat
               predstavili.</p>
               <p>Jaz lahko še povem, da je jutri v Trstu srečanje ministrov za zunanje zadeve srednje
               evropske pobude na katerem bosta sodelovala tako avstrijski zunanji minister kot naš
               kjer je predvidoma tudi krajše srečanje in bo minister ponovil naša stališča
               avstrijskemu kolegu. Toliko bi jaz povedala, hvala lepa.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala lepa. Dr. Šturm, bi k temu kaj dodali?</p>
            </sp>
            <sp who="SDT5:ŠturmMarjan">

               <speaker>DR. MARJAN ŠTURM:</speaker>

               <p>Spoštovani gospod predsednik, dame in gospodje.</p>
               <p>Jaz sem danes v prijetni poziciji da lahko govorim kot pozicija in opozicija in bom
               skušal vsa ta stališča tako rekoč zajeti v svojem <q>"statement-u"</q></p>
               <p>Poglejte, mi smo že dve leti nazaj predlagali avstrijski vladi, da se reformira Zakon
               o narodnostnih skupinah in eno leto nazaj smo začeli s to reformo in sicer na treh
               segmentih; na eni strani smo ustanovili delovni krožek, ki govori o izobraževanju, o
               tem kakšen pomen imajo manjšinski jeziki danes v novem procesu evropskega
               izobraževanja, šolstvo. Tam so sodelovali manjšinski strokovnjaki, strokovnjaki
               univerz in mislim da je to zelo pomembno kaj je tam prišlo na dan.</p>
               <p>Drugi delovni krožek je bil krožek, ki se je ukvarjal z gospodarskim in regionalnim
               razvojem, prekomejno sodelovanje funkcije, manjšinskih jezikov v temu prostoru. Tam
               je tudi prišlo do izredno zanimivih izsledkov, ki se bodo implementirali v avstrijske
               zakone, ki se tičejo potem regionalnega razvoja. In tretji delovni krožek je bil
               krožek tako rekoč legistična zaščita manjšine tam notri je bilo vprašanje topografije
               pa vmes je bilo tudi vprašanje zastopstvo v parlamentu in vse te stvari. In tako da
               lahko ugotovi, da je v zadnjem letu v bistvu debata zelo intenzivna.</p>
               <p>Zdaj, mi imamo en problem, da je tako rekoč prišlo do razdelitve teh problemov, da v
               enem vprašanju je morala država glede na odločitve Ustavnega sodišča, prioritete ki
               jih je Ustavno sodišče dalo <gap n="..."/><stage>/Nerazumljivo./</stage><gap n="..."/> septembra, da mora biti vprašanje
               topografije razrešeno. In tako da bo zdaj prišlo do dvostopenjskega postopka, tako
               rekoč, v prvem postopku se bo razrešilo vprašanje topografije in uradnega jezika in v
               enem naslednjem postopku bo
               prišlo potem do celovite reforme Zakona o narodnostnih skupinah predvsem na področju
               izobraževanja, gospodarske razvoja in seveda tudi ostalih vprašanj.</p>
               <p>Tako da debata v celoti še ni zaključena zato bi zdaj zavzel stališče do vprašanja
               topografije, ki se zdaj diskutira. Seveda vprašanje, ki je danes na mizi, ta predlog
               ni idealen predlog, o tem ni dvoma. Mi vsi smo pričakovali več, mi vsi smo mislili
               tako rekoč, da je čas že zrel za bolj ofenzivno rešitev, za boljšo rokogrudno rešitev
               ampak očitno temu ni tako. Kaj je ozadje tega? Javnomnenjske ankete v Avstriji
               kažejo, da imajo svobodnjaki danes v Avstriji največjo politično podporo, da so že
               pred social demokrati in pred ljudsko stranko. Zato je iluzorno misliti, da bo lahko
               prišlo do ene rešitve proti svobodnjaški stranki in iz tega tudi izhaja, da bo moralo
               priti do nekako enega kompromisa. In tega smo se zavedali, da se sto odstotno ne bomo
               mogli uveljaviti ampak da je potrebno najti eno rešitev, ki je boljša kot je bila
               prej, ki pa v sebi nosi tudi še eno perspektivo nadaljnjega razvoja. In jaz mislim,
               da nam je to uspelo; mi imamo danes rešitev na mizi sto štiriinšestdesetih
               dvojezičnih napisov, kaj je pozitivno? Pozitivno je, da so dvojezični napisi od
               <gap n="..."/><stage>/Nerazumljivo./</stage><gap n="..."/> do laboda, to se pravi je celotno dvojezično ozemlje. Seveda,
               ne zdaj tako rekoč vsi napisi v celoti ampak različni. Jaz mislim, da je to
               pozitivno.</p>
               <p>Drugo kar je pozitivno je to, da je v temu zakonu zelo jasno zapisano, tako kot imajo
               občine že imajo možnost še naprej postavljati dvojezične napise v lastni kompetenci.
               In kako pozitivno je to kaže večinski sklep občine Rodiše<stage>(?)</stage> od predvčerajšnjega dne,
               ko je večina občinskih odbornikov sprejela sklep, da se ne strinja, da dodaja na
               tisti kraj ni zajet v tej ureditvi in so pisali zveznemu kanclerju in tukaj so vsi
               podpisi vseh frakcij razen svobodnjaške stranke, vsi podpisi vseh frakcij do zahteve,
               da se mora <gap n="..."/><stage>/nerazumljivo./</stage><gap n="..."/> tako rekoč še dati na ta seznam dvojezičnih napisov.
               To se pravi, mi imamo eno zanimivo situacijo tako rekoč kot civilne družbe, ko ta
               debata na koroškem pripelje do tega, da se tudi pripadniki večinskega naroda
               zavzemajo za dvojezične napise in jaz mislim, da bo zdaj v parlamentarni proceduri še
               možno tukaj ali tam še kaj spremeniti. Vsekakor pa sem prepričan o tem, da je prav,
               da pridemo zdaj do ene formalne rešitve kajti več v dodanih okoliščinah ni mogoče
               doseči, glede na politično konstelacijo da pa je tako rekoč zakonska osnova takšna,
               da bo v bodoče še naprej omogočala nadaljnje dvojezične napise.</p>
               <p>Seveda, zelo problematična je rešitev kar se tiče uradnih jezikov v dveh občinah v
               Dobovi vasi in Škocjanu. To je bil očitno en zakon, nekaj ki je v nasprotju z
               življenjsko logiko, v nasprotju z odločitvijo Ustavnega sodišča, v nasprotju z
               evropsko logiko ampak na tem je deželni glavar vztrajal, jaz nisem mogel razumeti
               zakaj je to tako pomembno ampak jaz sem prepričan in tudi Rudi Vouk je tega mnenja,
               da ta ureditev pravno ne bo vzdržala in da bo prej ali slej prišlo do ene pritožbe
               pred evropskim sodiščem. Vi veste, da je evropsko sodišče sprejelo primer
               <gap n="..."/><stage>/Nerazumljivo./</stage><gap n="..."/> ko en Avstrijec oziroma Nemec sta imela nesrečo v južnem Tirolu
               in sta hotela seveda uporabiti nemščino kot uradni jezik in je tedaj policija to
               odklonila, ker niso državljani Italije in je evropsko sodišče dobilo prav. In je
               evropsko sodišče reklo, če manjšinske pravice nekje veljajo, veljajo za vse evropske
               državljane. In, če vzamemo to logiko zdaj na primer Dobove vasi, ko so določili, da
               uradni jezik velja samo v treh krajih ampak kje se pa uradni jezik prakticira? Na
               občinskem vogalu. To se pravi, nekdo ki bo evropski državljan na občinski urad tam se
               bo lahko pogovarjal  v
               slovenščini, nekdo ki pride iz Dobale vasi pa ne in to je očitno dejansko v nasprotju
               z evropsko logiko. Tako, da jaz mislim, da bo prej ali slej ta zadeva pred evropskim
               sodiščem propadla.</p>
               <p>Skratka zaključujem. Jaz mislim, da ta osnutek, ki je na mizi seveda ni optimalna
               rešitev. To je popolnoma jasno, da ima veliko nelogičnih stvari znotraj. Ampak jaz
               sem kljub temu bil za to, da to sprejmemo, ker jaz zdaj že trideset let spremljal
               manjšinsko politiko na Koroškem in vem, da smo vedno več <gap n="..."/><stage>/Nerazumljivo./</stage><gap n="..."/> in se
               nič ni spremenila, v bistvu je postajalo vedno slabše. Zato jaz mislim, da je treba
               enkrat tudi narediti en pozitiven korak, reči so, dobro mi to sprejmemo, ni to
               idealno, ampak jaz mislim, da bo to imelo eno notranjo logiko in ravno ta primer
               <gap n="..."/><stage>/Nerazumljivo./</stage><gap n="..."/> me potrjuje v tem, da tako rekoč, da je treba graditi na to
               logiko, da bo civilna družba, da bo tudi večinski narodni deli, večinskega naroda
               spoznali, da večjezičnost ni ogrozitev Koroške, ampak, da je to ena kreativna resursa
               za koristi vsem v tem postopku in jaz mislim, da bomo s tem, da bo iz tega vprašanja
               enkrat zrak zunaj, če tako smem po domače povedati, da bo dejansko prišlo do ene nove
               dinamike na Koroškem, ki bo bolj pozitivna v tem smislu.</p>
               <p>Na vaše uvodno vprašanje, perspektive slovenske narodne skupnosti na Koroškem v luči
               sprememb. Jaz mislim, da te perspektive niso tako slabe, če bomo mi hoteli in to je
               centralno vprašanje. Veste, je zelo lepo in prav, če se nekdo zavzema za uradni
               jezik, ampak če vam povem, da v Dobali vasi, ki ste šteje 6.000 prebivalcev, se samo
               30 ljudi poslužuje uradnega jezika in v Škocjanu, ki ima 1.600 prebivalcev samo 13
               oseb poslužuje slovenskega uradnega jezika. Mislim, da je treba tudi na tem področju
               se malo za nos prijet in začeti razmišljati kaj moramo mi naredit, da bodo ljudje
               tudi tam kjer je manjšinska pravica dana, da se ga bodo posluževali. To se pravi tu
               imamo tudi mi nekaj za postoriti, da nam ne bojo na Dunaju vedno rekli kaj pa hočete,
               saj se nihče ne poslužuje teh pravic, ki jih že imate. Hvala lepa.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala tudi vam dr. Šturm. Odpiram razpravo poslank in poslancev. Na mizo ste dobili
               predlog današnjega sklepa in seveda pričakujem, da se boste o tem izjasnili tudi v
               sami razpravi. Dokler pa se ni še nihče prijavil, bi pa jaz mogoče državno sekretarko
               povprašal kakšna je ocena Ministrstva za zunanje zadeve, ali lahko sprejetje tega
               zakona v avstrijskem parlamentu, verjetno bo do tega prišlo, vpliva tudi kaj na
               vprašanje uspeha notifikacije nasledstva avstrijske državne pogodbe. Ali se bodo na
               tem polju lahko otoplili odnosi s strani Republike Avstrije. Jaz sem včeraj vprašal
               ministra za zunanje zadeve okoli tega, v kakšni fazi je notifikacija, glede na sklep
               Odbora za zunanjo politiko z dne 13. 4. letošnjega leta. Ta sklep namreč pravi, Odbor
               predlaga Vladi, da pripravi vse potrebne podlage in dokumente za notifikacijo
               nasledstva nekdanje SFRJ pri <gap n="..."/><stage>/Nerazumljivo./</stage><gap n="..."/> ADP in tako naprej in minister
               Žbogar mi je rekel, da je vse pripravljeno. Ali bo v letošnjem letu primeren ta
               trenutek tudi za notifikacijo nasledstva ADP.</p>
            </sp>
            <sp who="SDT5:unknown-F">

               <speaker>GOSPA ____:</speaker>

               <p>Hvala lepa. Jaz ne morem kaj dosti več povedati kot je povedal minister. Te odločitve
               še ni. To drži, da imamo mi vse podlage pripravljene. Vi tudi veste, da mi vedno se
               obnašamo in govorimo, da se Slovenija šteje za naslednico avstrijske državne pogodbe
               in tako tudi ravnamo. Kdaj bo primeren trenutek in ali bo sprejem tega zakona v
               avstrijskem parlamentu na to vplival vam zdaj ne morem povedati. Vsekakor pa tudi mi
               sodimo, da so mnenja ekspertov, pravnikov in civilne družbe tudi dobrodošla, kajti na
               nek način predstavljajo tudi pritisk na avstrijsko stran in na to kako avstrijske
               oblasti ravnajo. Skratka jaz vam danes ne morem povedati kdaj bo to vloženo, če bo,
               ampak lahko samo ponovim to kar je rekel minister, da so podlage pripravljene in, da
               gre pač za politično odločitev kdaj bo tak primeren trenutek, če bo,  da se notifikacija tudi
               izvrši.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala lepa. Gospod Jesih.</p>
            </sp>
            <sp who="SDT5:JesihBoris">

               <speaker>DR. BORIS JESIH:</speaker>

               <p>Mogoče za informacijo. Leta 1992 smo, ko sem bil jaz na Inštitutu za narodnostna
               vprašanja organizirali posvet na to temo, dr. Bohte, dr. Škrkova, sedanji predsednik,
               pokojni dr. Bogo Grafenauer pa še nekaj diplomatov so se ga udeležili. Že takrat je
               bilo jasno, da je notifikacija možna. Vmes se je zvrstilo 5, 6, 7 vlad v tej državi.
               Nobena ni našla tistega pravega trenutka, da bi to vložila. Mislim, da je en
               diplomant enkrat že bil z listino v Moskvi pa očitno ni bilo pravih razmer ali volje
               tudi s strani tistih, ki bi vložili. To mogoče toliko malo za zgodovinski spomin. Da
               stvari seveda s strani slovenske države so že dolgo časa jasne, okoliščine so bile pa
               včasih take in take in jaz se ne spuščal v analizo tega zakaj se to ni zgodilo v
               preteklosti, ampak mogoče je pa le dobro, da vemo, da to ni nekaj kar je od danes ali
               od včeraj, ampak je že dolgo.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala lepa. Ta sklep OZP-ja je precej obvezujoč v primerjavi s sklepi, ki smo jih
               sprejemali v preteklosti, zato tudi to vprašanje. Kolega Marjan Križman. Prosim.</p>
            </sp>
            <sp who="SDT5:KrižmanMarijan">

               <speaker>MARJAN KRIŽMAN:</speaker>

               <p>Hvala. Jaz ne bom razpravljal na dolgo in široko, ker jaz mislim, da je bilo že
               drugič ali tretjič vse povedano, tako da <gap n="..."/> Ne bom rekel, da <gap n="..."/><stage>/Nerazumljivo./</stage><gap n="..."/> o
               tem govorit, ampak bistva so bila iznešena in jaz jih podpiram, v tem gradivu je vse
               napisano, razen tega pa nisem uspel prebrati ugotovite stališča in predlogi Zveze
               društev pravnikov Slovenije. To je edino kar nisem uspel prebrat.</p>
               <p>Želim se pa samo oglasit v zvezi s sklepom. Torej predlog sklepa 11. nujne seje
               Komisije za odnose s Slovenci v zamejstvu in po svetu in predlagam, da ga sprejmemo v
               naslednji vsebini. Komisija za odnose s Slovenci v zamejstvu in po svetu se je
               ponovno seznanila s položajem slovenske narodne skupnosti na Avstrijskem Koroškem.
               Pika. Jaz bom podprl ta sklep do tu. Nadaljevanje pa, komisija bo pripravila ustrezno
               gradivo in ga skupaj s predlogi priporočil posredovala Kolegiju predsednika Državnega
               zbora, da ga uvrsti na eno od prihodnjih sej Državnega zbora Republike Slovenije,
               meni se zdi nepotrebno. Da ne razpredam zakaj. Hvala lepa.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala. Kolega Juri, prosim.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Hvala za besedo. Gospod predsednik, pozdravljam goste in dr. Šturmana pa predstavnike
               Vlade zunanjega ministrstva. Torej jaz sem zdaj prebral tudi mnenje pravnikov, ki so
               na tem poročilu, ki smo ga dobili, dokaj kritični do vsega, pravic, ki izhajajo iz
               tega zakona, če ga primerjajo s tistimi, ki bi naj jih zagotovil ADP. To je eno
               dejstvo s katerim se lahko sprijaznimo ali ne. Po drugi strani pa se vsi zavedamo, da
               je ta zakon s političnega vidika korak naprej k ustvarjanju nekega novega
               vzdušja.</p>
               <p>Jaz prihajam iz ene dvojezične regije, kjer je dvojezičnost zapečatena in tudi
               formalno urejena. Vprašanje je ali to pomeni da se pripadniki italijanske narodnosti
               poslužujejo teh pravic. Odgovor ne. Dejstvo je, da se dogaja to kar se dogaja v
               tistih primerih, ki jih je naštel dr. Šturm. Sama formalna ureditev nekega vprašanja
               ni še samo po sebi zagotovilo, da se nekaj uredi, sproži in tako dalje. Potrebna je
               tudi klima, sobivanje, sožitje in percepcija večine, da je prav, da se tiste pravice,
               ki so zapisane, zagotovijo tudi v praksi.</p>
               <p>Jaz sem vedno v dilemi ali prisluhnit bolj stroki, ki ugotavlja, da dejansko bi te
               pravice zakoličili s notifikacijo ADP-ja in tudi z implementacijo vseh vidikov ADP-ja
               v nastajajoči zakonodaji ali z zakonom, ki in tukaj se sprašujem, v bistvu
               bajpasira<stage>(?)</stage> ADP ali ne in to
               je vprašanje, ki ga postavljam tudi predstavnikom zunanjega ministrstva. Saj v bistvu
               je bilo že postavljeno s tem, da ali smatramo, da je ta zakon v bistvu samo neka
               vmesna faza, ki ne izključuje dolgoročno veljavnost ADP-ja in tudi določbe Ustavnega
               sodišča, sicer mi nismo najbolj kvalificirani, da presodimo o etični dimenziji
               spoštovanja ali nespoštovanja odločb Ustvnega sodišča, kajti je praksa tudi v tem
               Državnem zboru, da zamahnemo kar tako s temi odločbami. Tako, da je težko
               pričakovati, da bi zdaj vztrajali pri zahtevah ko gre za druge države. Dejstvo je, da
               si sami delamo medvedje usluge. Ampak moje vprašanje gre v tej smeri in vedno to
               ponavljam. Koliko dobi manjšina s tem zakonom tudi dolgoročno gledano in gledano z
               vidika ustvarjanja tistih pogojev, ko bodo vsa načela, ki jih zahteva ADP in katera
               domnevam veljajo že naprej, se implementirajo tudi v praksi, v realnosti, v
               vsakodnevnem sožitju med slovensko in nemško govorečim prebivalstvom Koroške. Tako,
               da moja dilema ostaja, ampak ker izhajam iz prakse dvojezičnih okoljih vem, da je
               argument dobre percepcije s strani večine v bistvu najbolj bistven, najpomembnejši in
               če se ti koraki nadaljujejo v pravi smeri in to ustvarja tisto okolje, temu a priori
               ne bi želel nasprotovati.</p>
               <p>Glede tega sklepa, ki ga predlaga odbor menim, da je to tako specifična materija, da
               zato je kompetenten ta odbor in še mi imamo dileme in ko razpravljamo, razpravljajmo
               dokaj laično. Težko je recimo, si ne predstavljam, da bi odprli to vprašanje na enem
               plenarnem zasedanju, o tem razpravljali ure in ure. Namesto tega predlagam strokovni
               posvet, ki naj bo v Državnem zboru, ki naj bo v Državnem svetu ali kjerkoli. Ampak če
               želimo prispevati politično na trezen način temu vprašanju, ne vidim potrebe, da bi
               to umestili v samo delo Državnega zbora, zato imamo to komisijo. Ta komisija je
               kvalificirana, kompetentna in to kar odloča ta komisija je tudi merodajno. Tako, da
               jaz tega sklepa na tak, kot je zapisan, ne bom podprl. Hvala.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala lepa kolega Juri. Naslednji je László Göncz.</p>
            </sp>
            <sp who="SDT5:GönczLászló">
               <speaker>LÁSZLÓ GÖNCZ:</speaker>
               <p>Hvala lepa
               gospod predsednik. Spoštovani prisotni. Ko smo prebrali to gradivo pravnikov oziroma
               ki je nastal na osnovi tega strokovnega simpozija, smo prebrali te pomisleke, ki pač
               izhajajo iz konteksta, ki ga je že načenjal gospod Juri.</p>
               <p>Torej dejstvo je, da je to vprašanje zelo dvorezen nož. Tega se moramo zavedati in
               zato jaz nimam boljšega predloga oziroma boljše rešitve kot, da zgolj poudarim do
               neke mere tisto kar je gospa državna sekretarka poudarila, da kljub vsemu mora biti
               legitimno tisto za kar se zavzamejo z nekim konsenzom sami legitimni predstavniki
               narodne skupnosti. Enostavno boljše rešitve ni. Mi v slovenskem Državnem zboru ali
               kjerkoli že, to je lahko o tem razpravljamo, jaz osebno nimam nekih posebnih
               protiargumentov zakaj na primer ne bi, ampak ta razprava v nobenem smislu ne bi smela
               biti prepolitizirana, ampak kar se da pač racionalna in pri racionalnosti še enkrat
               posebej nekje predlagam, da pristojne narodnostne organizacije poskušajo priti do še bolj tehtnega
               konsenza do tega vprašanja. To je pač moja izhodiščna teza pri tem vprašanju.
               Verjetno seveda sta tukaj dve veliki dilemi. Nekje ocenjevati situacijo stanje leta
               1955 oziroma v obdobju ko je avstrijska državna pogodba nastajala in pa danes ko smo
               v drugem desetletju 21. stoletja. So bila vmesna obdobja, ki so tako ali drugače
               vplivala na vse te poteke, na vse te situacije in to ni samo problematika koroških
               Slovencev, žal, bom rekel žal, vseh multikulturalnih okoliščina je situacija do neke
               mere podobna. Torej zato pač poudarjam, da je ta konsenz, ki naj se prvič izoblikuje
               v okviru narodne skupnosti in se potem uskladi do najvišje možne mere, tu pa nedvomno
               moramo se ozreti tudi na to poročilo oziroma ugotovite stališča in pa predloge
               pravnikov, naj se poskušajo po tistem se dejansko zbližati. Vendar časa ni dosti.
               Vem, da se zakon nadgrajuje oziroma se sprejema. Najbolj legitimno je pravim stališče
               same narodne skupnosti. Vem, da je pluralna narodna skupnost, vem, da je veliko mnenj
               in ne samo treh krovnih organizacij, ampak še morda koga. Kakor koli, da bi pa mi
               tukaj delili neke dokončne predloge in pa stališča je pa tudi nelegitimno oziroma le
               do neke mere sprejemljivo.</p>
               <p>Še dve stvari bi na kratko omenil. To kar se tukaj pojavlja kot vprašanje. Torej
               moramo podpreti vse aktivnosti, ki tako ali drugače ustvarjajo neko drugo vzdušje
               multikulturalnosti kot se je to imenovalo v 20. stoletju. To je velik izziv za
               sleherno narodnostno mešano območje. Tudi na Koroškem je pač žal temu tako kot gospod
               Šturm ugotavlja, da postaja tudi narodna skupnost v nekem smislu, bom grobo besedo
               uporabil, indiferenčna oziroma malodušna tudi do že zagotovljenih pravic. Seveda to
               malodušnost ne gre pripisati narodni skupnosti kot neko napako s katero se lahko
               zapečati. Namreč okoliščine so privedle do tega, da je prišlo do enega takega vzdušja
               narodne skupnosti in zato je potrebno, da ta multikulturalni <gap n="..."/><stage>/Nerazumljivo./</stage><gap n="..."/> se
               poskuša zagotoviti v nekem drugačnem vzdušju in pa drugačnem tonu kot se je to do
               sedaj dogajalo. Če k temu pripomore ta nadgradnja, ki sicer ni popolna, ampak je nek
               korak naprej in še vedno pušča odprta vrata, da se še da nadalje nadgrajevati, potem
               bi jaz osebno bil za. Če temu ni tako, če se s tem zaprejo vsa druga vrata za v
               bodoče je pa potem vprašanje in bi bila salomonska rešitev, če bi na to vedeli
               odgovor. Verjetno v tem trenutku nihče na to nima zadovoljivega odgovora.</p>
               <p>Za konec bi še se dotaknil tega sklepa oziroma sploh naše vloge pri tem oziroma vloge
               Republike Slovenije pri tem. Ne vem, torej narodna skupnost oziroma te tri
               organizacije, trenutno legitimne naj oceni če je sedaj potrebno to stališče Državnega
               zbora ali pa je potrebno neko drugo stališče na primer tega odbora ali kakor koli že,
               Vlade, vprašanje če na področju bilaterale z neko točko dnevnega reda na komisiji
               Državnega zbora bomo pripomogli k temu vprašanju ali pa kako drugače. Torej to je za
               mene tudi v tem trenutku dvom in jaz podprem vsako stališče za katerim stoji sama
               narodna skupnost. V tem trenutku bi še prosil za neka pojasnila v zvezi s tem, da
               bomo se lažje odločili, ker jaz kot sem že uvodoma rekel, a priori pa nimam
               nikakršnih zadržkov, da bi o tem razpravljali tudi na plenarni seji Državnega zbora.
               Samo, če bo to dejansko v korist bilateralnim odnosom, predvsem pa koroškim
               Slovencem. 
               </p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala kolega Göncz. Mirko Brulc je naslednji prosim.</p>
            </sp>
            <sp who="SDT5:BrulcMirko">

               <speaker>MIRKO BRULC:</speaker>

               <p>Lep pozdrav sem prisotnim.</p>
               <p>No, za mene so pomembne izjave Slovencev na avstrijsko-koroškem glede spremembe
               Zakona o narodni skupnosti na temu področju in zavedam se in ne pričakujem da bi bile
               enoznačne, da bi vsi enako razmišljali kajti niti predstavljamo si ne koliko je še
               zamer, koliko je bilo bolečine in krivic in vsega v tej zgodovini postorjenega
               Slovencem na oni strani meje. Zato so še vedno neke razlike ampak to kar je bilo
               danes rečeno jaz se s tem strinjam in zelo bi bil vesel, če bi ne samo naša komisija
               ampak obe državi dali enkrat adakta vsebina avstrijske pogodbe kajti nam že mediji
               očitajo okolje, da se tudi ta komisija ne ukvarja z drugimi kot s tablami na
               avstrijskem-koroškem in s financami v sosednji Italiji, kar pa ni res.</p>
               <p>Moram povedati, da pred kratkim sem bil na eni okrogli mizi v Gorici v slovenskem
               kulturnem domu kjer je bilo to kar je bilo danes tukaj že rečeno bilo rečeno
               naslednje: Imamo pravice v Italiji Slovenci, zdaj pa naj vsak seže v žep in pokaže
               dvojezično slovensko izkaznico. In potem so bili vsi tiho kajti največkrat slišimo po
               periferiji vse je kriva Ljubljana, vse je kriva Vlada, vse je kriva ta država. Tako
               da bo potrebno v naslednjem obdobju še več energije, ko se te stvari uredijo in jaz
               upam, da se financiranje, dvojezičnost, table in podobno, da bomo lahko več energije
               vložili v to, da bodo Slovenci res na oni strani Slovenci ponosni da so Slovenci, da
               so državljani sicer neke druge države ampak da živijo za ta skupni prostor kot ga je
               zdaj tudi kolega Göncz omenjal. Tako da, mi moramo biti toliko trezni da ne bomo s
               svojimi izjavami, s svojimi nastopi rušili to kar se sedaj z veliko muko gradi. Z
               majhnimi koraki ampak koraki gredo naprej i to mislim, da je dobro. Hvala lepa.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala tudi vam. Kolega Gvido Kres, prosim.</p>
            </sp>
            <sp who="SDT5:KresGvido">

               <speaker>GVIDO KRES:</speaker>

               <p>Hvala za besedo gospod predsednik, spoštovani kolegice in kolegi, spoštovani
               gostje.</p>
               <p>Jaz predlagam, da poleg tega sklepa predlagamo še naslednji sklep ki bi se glasil, da
               komisija ugotavlja, da je predlagana sprememba zveznega Zakona o spremembah Zakona o
               narodnih skupnosti samo korak k nadaljnji popolni izpolnitvi obveznosti Republike
               Avstrije iz 7. člena avstrijske državne pogodbe. V vseh teh letih imamo izkušnje,
               kjer koli se pojavimo okoli nas so, lahko rečemo močnejše države, ki nam naše
               pravice, ki smo si jih enkrat izborili, že lahko rečem pred mnogimi leti, enostavno
               krenejo na takšen ali drugačen preferiran način. In jaz se bojim, da ni to spet ena
               izmed teh poti. Jaz se strinjam Slovenci in želim Slovencem na Koroškem in vsepovsod
               po svetu, da si svoje pravice izborijo in da je potrebno biti tudi previden in pa
               pristajati na kompromise ampak ne na škodljive kompromise. In mislim, da takšen sklep
               bi enostavno dal sporočilo, da od osnovne avstrijske državne pogodbe in tega 7. člena
               ne odstopamo. Hvala lepa.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala kolega Kres. Vasja Klavora, prosim.</p>
            </sp>
            <sp who="SDT5:KlavoraVasja">

               <speaker>MAG. VASJA KLAVORA:</speaker>

               <p>Hvala lepa za besedo gospod predsednik.</p>
               <p>Pred nami je ta predlog sklepov nujne seje Komisije za odnose Slovencev v zamejstvu
               in po svetu. Glede na to, da sem ta predlog prebral in da obstaja morda dilema ali to
               gradivo oziroma to tematiko predstaviti celotnemu državnemu zboru na plenarnem
               zasedanju bi rad povedal dvoje; prvič sem z zanimanjem prisluhnil besedam dr. Šturma.
               Mislim, to je bil dokaj realen vpis trenutnega stanja in tudi realen pogled v
               bodočnost. Kar je povedal mi dodaja s tem, da bodo tudi naši Slovenci na oni strani
               meji  o tem trdni in enotni.
               Kritičen je bil namreč zelo.</p>
               <p>Drugič, upam, da bo ministrstvo oziroma naša vlada oziroma Ministrstvo za zunanje
               zadeve opravilo svoje dolžnost, opravilo vse tisto kar mora v medsebojnih razgovorih
               z avstrijsko stranjo.</p>
               <p>In tretjič, res je, da je na temu sestanku ki ga je pripravila zveza društev
               pravnikov Slovenije in pravni forum za manjšine, da je sodelovalo veliko
               strokovnjakov in da so temeljito prečesali to tematiko bilo v tretji točki tudi
               rečeno, da Republika Slovenija žal še ni sprejela jasne in nedvoumne odločitve v
               državnemu zboru kar bi pomenilo naj Državni zbor to tematiko obravnava. Jaz bi rekel
               ob tem tako; ob vsem tem kar smo danes slišali, ob vsem tem kar je bilo do sedaj e
               povedanega na naši komisiji in to je bila izčrpna debata mislim, da lahko to stvar
               opustimo in da priznamo tudi to komisijo kot, bi rekel, merodajni, zelo merodajni in
               odločno telo v temu primeru državnega zbora. Hvala.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala lepa. Želi še kdo od poslank ali poslancev? Če ne bi prešli na<gap n="..."/> Gospod Jesih,
               prosim.</p>
            </sp>
            <sp who="SDT5:JesihBoris">

               <speaker>DR. BORIS JESIH:</speaker>

               <p>Mogoče še dve stvari; ADP je mednarodna pogodba in mislim, da je to je že kolegica
               Benčina tudi povedala. Mi se smatramo kot nasledniki in veljavnost ali spremembo
               oziroma z veljavnostjo oziroma spremembo veljavnosti lahko soglašajo samo podpisnice
               zato je predviden poseben postopek, to je<gap n="..."/> Pravniki, jaz nisem pravnik, razlagajo
               ampak jaz mislim da logika temu sledi.</p>
               <p>Druga stvar, to kar je dr. Šturm poudaril in kar mi opažamo, klima se kljub vsemu
               spreminja. Zadnjič je nekdo rekel na seji, da ta isti deželni glavar je še pred
               petimi leti skupaj s Haiderjem ruval napise, danes jih postavlja. Jaz vem, da
               premalo, da ne zadosti in da je seznam neuresničenih zadev še dolg in da bomo morali
               skupaj, da je manjšina in mi kot država morali še verjetno veliko stvari opraviti, da
               bomo lahko rekli, da je vse tako kot je potrebno. Ampak kljub temu, klima je pomembna
               in moram reči, da tudi naša velika odgovornost da ne prispevamo k temu, da se ta
               klima pokvari.</p>
            </sp>
            <sp who="SDT5:PetekMiro">

               <speaker>PREDSEDNIK MIRO PETEK:</speaker>

               <p>Hvala lepa. Glede na razpravo bi predlagal tri sklepe in sicer prvi sklep, ki ga je
               formuliral gospod Križman; to je Komisija za odnose s Slovenci v zamejstvu in po
               svetu se je ponovno seznanila s položajem slovenske narodne skupnosti na
               avstrijskem-koroškem. Predlog drugega sklepa, ki ga je predlagal kolega Gvido Kres:
               Komisija ugotavlja, da je predlagan osnutek zveznega Zakona o spremembah Zakona o
               narodnih skupnostih samo korak k nadaljnji popolni izpolnitvi obveznosti Republike
               Avstrije, 7. člena avstrijske državnega pogodbe. In predlog tretjega sklepa, ki je
               sicer bil vsebovan v temu prvemu sklepu predloga komisije in sicer, to je ta drugi
               stavek prvotnega prvega sklepa; komisija bo pripravila ustrezno gradivo položaja
               slovenske narodne skupnosti v Republiki Avstriji in ga skupaj s predlogi priporočil
               posredovala kolegiju predsednika Državnega zbora, da ga uvrsti na eno od prihodnjih
               sej Državnega zbora Republike Slovenije.</p>
               <p>Prehajamo na glasovanje o predlaganem prvem sklepu. Za je glasovalo 11 članov, proti
               1 član.</p>
               <p>Na glasovanje dajem predlog drugega sklepa.</p>
               <p>Glasujemo. Za je glasovalo 7 članov, proti nihče.</p>
               <p>Na glasovanje dajem predlog tretjega sklepa.</p>
               <p>Glasujemo. Za so glasovali 4 člani, proti trije.</p>
               <p>Ugotavljam, da tretji  sklep
               ni bil sprejet.</p>
               <p>S tem zaključujem 1. točko dnevnega reda.</p>
               <p>In prehajamo na <title>2. TOČKO DNEVNEGA REDA - TO JE TOČKA RAZNO.</title>
               </p>
               <p>V okviru te točke bi vas želel povabiti na 11. vseslovensko srečanje, ki bo potekalo
               v četrtek, to je 30. junija letošnjega leta od 10.00 ure dalje. Letošnje vseslovensko
               srečanje nosi naslov Dvajset let samostojne Slovenije in Slovenci zunaj njenih meja,
               pogled nazaj in pogled v prihodnost. V priloženi tematiki bodo kot vabljeni govorci
               razmišljali gospa Marijana Sukič iz Madžarske, gospa Marija Ahačič Pollak iz Kanade
               in dr. Janez Dular, ki je bil prvi minister Vlade Republike Slovenije za vprašanje
               Slovencev po svetu.</p>
               <p>11. vseslovensko srečanje bo spremljal tudi kratek kulturni program in seveda
               razstava Slovenci po svetu ob osamosvojitvi Sloveniji. To razstavo bo pripravilo
               selensko društvo Slovenija v Svetu. Vljudno vabljeni na to vseslovensko srečanje.</p>
               <p>Če ima še kdo k točki razno kakšne pobude, razpravo? Sicer zaključujemo tudi točko
               Razno<gap n="..."/> <gap n="..."/><stage>/Medsebojno pogovarjanje./</stage><gap n="..."/> Pri tretjem sklepu je bil sklep sprejet, s
               štirimi proti tremi, tako da ugotavljam, da je tudi predlog tretjega sklepa sprejet.
               <gap n="..."/><stage>/Medsebojno pogovarjanje./</stage><gap n="..."/> Bomo dali na glasovanje vse sklepe še enkrat.</p>
               <p>Prvi sklep, kdo je za? <stage>(12 članov.)</stage></p>
               <p>Dajem na glasovanje predlog drugega sklepa. Kdo je za? <stage>(12 članov.)</stage> Proti?
               <stage>(Nihče.)</stage></p>
               <p>Tudi predlog drugega sklepa je sprejet.</p>
               <p>Dajem na glasovanje predlog tretjega sklepa, kdo je za? <stage>(4 člani.)</stage> Je kdo proti? <stage>(7
               članov.)</stage></p>
               <p>Ugotavljam, da tretji sklep ni bil sprejet.</p>
               <p>Zaključujem tudi sejo.</p>
               <stage type="time">(Seja je bila zaključena 9. junija 2011 ob 13.56.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZZ-Nujna-020-2011-03-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">342D12291B25068CC1257845002D3582</idno>
               <idno type="custom" subtype="day">78B3DA8AEFFECB20C125785600392599</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=78B3DA8AEFFECB20C125785600392599</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZ-Nujna-020-2011-03-09.OZZ" n="020">
               <name>Nujna</name>
               <date when="2011-03-09"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZ-Nujna-020-2011-03-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZ-Nujna-020-2011-03-09.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">20. nujna seja</stage>
            <stage type="date">(9. marec 2011)</stage>
            <stage type="chairman">Sejo je vodil Ljubo Germič, predsednik Odbora za zdravstvo.</stage>
            <stage type="time">Seja se je pričela ob 9.05.</stage>
            <stage type="mag"/>


            <sp xml:id="SDT5-OZZ-Nujna-020-2011-03-09.sp1">

               <speaker>PREDSEDNIK LJUBO GERMIČ:</speaker>

               <p>Spoštovane kolegice in kolegi, vabljeni in prisotni na današnji seji Odbora za
               zdravstvo. Vse lepo pozdravljam in s tem 20. nujno sejo Odbora Državnega zbora
               Republike Slovenije za zdravstvo.</p>
               <p>Seja odbora sem sklical v skladu s 47. členom in drugim odstavkom 48. člena
               Poslovnika Državnega zbora Republike Slovenije. S tem prehajamo na določitev dnevnega
               reda seje odbora. S sklicem seje dne 28. 2. 2011 ste prejeli predlog dnevnega reda
               seje odbora. Ker do 12. ure včerajšnjega dne nisem prejel predlog za razširitev
               dnevnega reda oziroma za umik katere od predlaganih točk dnevnega reda je določen
               takšen dnevni red seje, kot je bil predlagan s sklicem. Pod točko 1. predlog stališča
               Republike Slovenije do Predloga uredbe Evropskega parlamenta in Sveta o spremembi
               Uredbe št. 648/2004 v zvezi z uporabo fosfatov in drugih fosfatnih spojin v
               detergentih za pranje perila v gospodinjstvu. Gradivo je objavljeno v računalniškem
               omrežju Državnega zbora Republike Slovenije. Odbor bo navedeno gradivo obravnaval v
               skladu s prvim in drugim odstavkom 154.k člena Poslovnika Državnega zbora in Odbora
               za EU o zadevi posreduje svoje mnenje. Seja Odbora za EU zadeva je sklicana za v
               petek, 11. 3. 2011, Odbor za zdravstvo kot matično delovno telo mora mnenje
               posredovati 2 dni pred sejo pristojnega delovnega telesa, tako, da smo še v okviru
               poslovniških določenih rokov.</p>
               <p>S tem prehajamo na <title>1. TOČKO DNEVNEGA REDA SEJE ODBORA - PREDLOG STALIŠČA
                  REPUBLIKE SLOVENIJE OD PREDLOGA UREDBE EVROPSKEGA PARLAMENTA IN SVETA O SPREMEMBI
                  UREDBE ŠT. 648/2004 V ZVEZI Z UPORABO FOSFATOV IN DRUGIH FOSFATNIH SPOJIN V
                  DETERGENTIH ZA PRANJE PERILA V GOSPODINJSTVU.</title> Vlada Republike Slovenije je na
               podlagi tretjega odstavka 4. člena Zakona o sodelovanju med Državnim zborom in <stage type="mag">(nadaljevanje)</stage> Vlado v zadevah EU posredovala v
               Državni zbor predlog Stališča Republike Slovenije do predloga uredbe Evropskega
               parlamenta in Sveta o spremembi uredbe št. 647/2004 v zvezi z uporabo fosfatov in
               drugih fosfatnih spojin v detergentih za pranje perila v gospodinjstvu. S tem odpiram
               razpravo in besedo najprej predajam predstavnikom Ministrstva za zdravje, gospod dr.
               Ivan Eržen, državni sekretar. Prosim.</p>
            </sp>
            <sp xml:id="SDT5-OZZ-Nujna-020-2011-03-09.sp2">

               <speaker>DR. IVAN ERŽEN:</speaker>

               <p>Najlepša hvala, gospod predsednik. Lepo pozdravljeni članice in člani odbora. Splošni
               cilj predloga je zagotoviti zaščito okolja pred mogočimi nezaželenimi učinki fosfatov
               in drugih fosfornih spojin v detergentih ob hkratni zagotovitvi delovanja notranjega
               trga za detergente. Uredba o detergentih usklajuje dajanje detergentov na trg glede
               označevanja detergentov in bioloških razgradljivosti, površinsko aktivnih snovi, ki
               jih vsebujejo fosfati so pomembna komponenta detergentov, predvsem pralnih praškov za
               perilo. Uporabljajo se za zmanjševanje trdote vode, kar omogoča učinkovito čiščenje.
               Negativna posledica fosfatov je, da lahko v površinskih vodah povzročijo presežek
               hranil, ki pospeši rast alg in višjih rastlinskih vrst. Posledica pa so neugodne
               spremembe uravnotežijo vodnih ekosistemov. Pride do evtrofikacije. Predlagana
               sprememba uredbe o detergentih razširja obseg njenega delovanja in uvaja omejitev
               vsebnosti fosfatov in drugih fosfornih spojin v detergentih za pranje perila, ki se
               uporabljajo v gospodinjstvih na 0,5% skupnega fosforja. S tem ukrepom zmanjšuje
               prispevek detergentov v celotni evtrofikaciji površinskih vod v Evropski uniji. Vlada
               Republike Slovenije podpira predlog uredbe Evropskega parlamenta in sveta o spremembi
               uredbe 648/2004 v zvezi z uporabo fosfatov in drugih fosfornih spojin v detergentih
               za pranje perila v gospodinjstvu. Slovenija si bo pri obravnavi predloga prizadevala
               za uveljavitev omejitve, pri čemer pa bo prispevala in podpirala tudi pragmatične
               predloge in rešitve, ki bodo omogočale izvajanje novih določb, tako na strani
               industrije, kot tudi pristojnih in nadzornih organov. Prav tako se bo zagovarjalo
               rešitve, ki bodo upoštevale in omogočale tehnični razvoj in uvajanje novih tehnologij
               v panogi. Pri tem pa bo poleg načel pravilnostnega principa in trajnostnega razvoja
               pozorna tudi na širši kontekst in posledice predlaganih rešitev na drugih področjih,
               predvsem pa na področju, predvsem pa njihove ekonomske in socialne učinke. Hvala
               lepa.</p>
            </sp>
            <sp xml:id="SDT5-OZZ-Nujna-020-2011-03-09.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa. S tem odpiram razpravo in besedo dajem poslankam in poslancem. Ali želi
               kdo razpravljati? Gospa Bizjak Mlakar.</p>
            </sp>
            <sp xml:id="SDT5-OZZ-Nujna-020-2011-03-09.sp4">

               <speaker>MAG. JULIJANA BIZJAK MLAKAR:</speaker>

               <p>Bom zelo kratka. Zdi se mi pravilno stališče do te uredbe. Prav je, da naredimo več
               na zaščiti okolja, pa da pogledamo tudi, kako je z ostalimi učinki, to se pravi tudi
               socialni in ekonomski učinki te uredbe, da se to spremlja, tako da soglašam s
               stališči Republike Slovenije. Hvala lepa.</p>
            </sp>
            <sp xml:id="SDT5-OZZ-Nujna-020-2011-03-09.sp5">

               <speaker>PREDSEDNIK LJUBO GERMIČ:</speaker>

               <p>Hvala lepa. Če dovolite, bi še sam nekoliko komentiral. Bi rekel tudi podlago za
               predlog stališča Republike Slovenije. Jaz mislim, da je bilo kar vrsta ukrepov
               narejenih v preteklih letih, zato da se omejuje uporaba fosfatov v pralnih sredstev,
               kajti v preteklosti se še mi vsi spomnimo tako imenovanega cvetenja morja, ki je bila
               ravno posledica neomejenih, če lahko tako rečem ali pa ...<stage>/Nerazumljivo./</stage>...
               detergentov in fosfatov v njih in spopad s tem problemom in seveda tudi narekoval
               omejitve pri uporabi teh sredstev v pralnih sredstvih. Ta sprememba o katerih danes
               govorimo se seveda nanaša samo na en sklop sprememb in omejitev. Torej, gre za tiste
               omejitve, ki se nanašajo na celokupni masni odstotek fosforja v detergentih za pranje
               perila v gospodinjstvu. Mi ne govorimo, bi rekel, o zelo širokem sklopu, o uporabi v
               industriji, zelo širokem sklopu, recimo tudi v čistilnih sredstvih recimo za čiščenje
               posode in sanitarij. Torej ostaja še vrsto stvari, ki jih je potrebno spremljati.
               Evropska komisija se je tudi zavezala, da bo v nadaljevanju <stage type="mag">(nadaljevanje)</stage> opravičevala tudi efekte in učinke na teh
               področjih, hkrati pa seveda ocenjujem, da je učinek tega, da se sedaj vpliv
               zmanjšanja teh fosfatov na 0,5 masnega odstotka seveda lahko zagotovi tudi v okviru
               industrije, podjetij, ki proizvajajo te detergente. Za mene je zelo pomemben učinek,
               ki ga fosfati prispevajo, torej njihov učinek v okolju, kajti odbor za zdravje bi
               moral imeti pravzaprav ključno pozornost na tem področju, torej kakšen je vpliv
               vsebnosti fosfatov na okolje, na zdravje živega, če lahko s skupno besedo,
               rastlinskega in živalskega sveta in seveda potem tudi na človeka. Zdi se mi prav, da
               seveda Evropska unija na tem področju spremlja to področje in uvaja regulatorne
               mehanizme in seveda sam si želim, da bo spremljava tega področja pripeljala tudi do
               tega, da bodo zmanjšanje vsebnosti teh snovi deležna tudi druga pravna sredstva s
               širšo uporabo, kot je samo za pranje perila v gospodinjstvih.</p>
               <p>Seveda bi pa del moje razprave namenil tudi ocenam iz slovenskega zornega kota. Mi se
               zavedamo, da je onesnaževanje s fosfati preko detergentom le en vir, da je način
               onesnaževanja okolja recimo tudi preko kmetijstva eno izmed zelo pomembnih področij.
               In hkrati opozarjam in mislim, da gre tukaj to opozorilo na vlado kot celoto in tudi
               na Ministrstvo za okolje in prostor, kajti navajajo se podatki, da se podatki o
               deležu fosforja iz detergentov pri nas ne spremljajo. Zelo dobro bi bilo, če bi imeli
               neke ocene, koliko detergentov za posamezne namene se uporablja in kolikšna je recimo
               tako imenovana masna bilanca, kolikšen je delež fosfatov, ki se vnašajo v okolje, da
               bi Slovenija sama lahko tudi izvajala določene ukrepe za zmanjševanje učinkov
               fosfatov in fosfornih spojin, ki se uporabljajo v detergentih za čiščenje. To
               vprašanje postaja še toliko bolj utemeljeno, zato, ker pravzaprav mi prečistimo le
               okoli 10% odpadnih vod. Torej odpadnih vod na osnovi uporabe prebivalstva, kar
               pomeni, da večji delež fosforja iz komunalnih odpadkov odteka neposredno v naravo. In
               jaz mislim, da ob sprejemanju takšnega stališča Republike Slovenije do evropske
               regulative, bi bilo dobro, da se pogleda tudi kaj in na kakšen način urejamo te
               razmere doma, katere podatke imamo na voljo in na kakšen način seveda zajemamo pred
               izpusti prosto v naravo te količine, za katere seveda Evropska unija že uvaja že
               dolgo, že kar nekaj časa, nekaj let uvaja to regulativo.</p>
               <p>Kar se tiče pa, toliko, kot opozorila na podlagi obravnave te direktive oziroma
               spremembe, hkrati pa bi želel tudi v okviru stališča, ki ga bo zagovarjala Republika
               Slovenija podati dvoje vprašanj predlagatelju. Prvo je ali in lahko malo natančneje
               pojasnite, da bo Slovenija v nadaljnji obravnavi teh sprememb prispevala in podpirala
               tudi pragmatične predloge in rešitve, ki bodo omogočile izvajanje novih določb. Kaj
               in na kakšen način vi vidite, da bo lahko prišlo do teh pragmatičnih predlogov
               oziroma kaj menite, da sodi v ta okvir pragmatičnih predlogov, ko pa v drugem delu
               oziroma v zaključku govorite, da bo poleg načel previdnostnega principa in
               trajnostnega razvoja pozorna tudi na širši kontekst. Jaz mislim, da trajnostni razvoj
               vemo in razumemo, da je to kontekst, ki vključuje tako ekonomski vidik, vpliv na tako
               imenovane socialne elemente in okolje varstvene oziroma učinke na okolje. Tako, da se
               mi zdi, da v tem kontekstu <stage type="mag">(nadaljevanje)</stage>
               razumem to stališče, da bo zelo široko spremljala te učinke, te evropske regulative.
               Seveda glede na to, da pa kot Ministrstvo za zdravje v imenu Vlade predlaga to
               stališče, nekoliko pogrešam tudi besedo vpliva na okolje in zdravje vsega živega,
               torej živega sveta s poudarkom na zdravju človeka. Hvala. Gospod državni sekretar,
               prosim.</p>
            </sp>
            <sp xml:id="SDT5-OZZ-Nujna-020-2011-03-09.sp6">

               <speaker>DR. IVAN ERŽEN:</speaker>

               <p>Hvala lepa. Zdi se mi zelo pomemben ta del razprave, ki si ga predsednik v začetnem
               delu pač predstavil. Jaz bom poskrbel, da bomo v okviru sodelovanja z Ministrstvom za
               okolje in prostor in z Ministrstvo za kmetijstvo, predvsem pa z ministrstvom za
               okolje in prostor proučili možnost, da naredimo to bilanco fosfatov, tako kar se tiče
               virov, kot tudi kar se tiče potem dogajanja z njimi v naravi. Kajti v resnici je to
               opozorilo zelo na mestu, da se ukvarjamo tukaj z eno tako, bi rekel, precej obrobno
               zadevo, ki ne pomeni morda zelo velik delež od vseh obremenitev okolja s fosfati, med
               tem, ko nam tisti velik del pa ostaja nereguliran. To se mi zdi zelo dobro. Morda so
               že v tej smeri tudi na Ministrstvu za okolje in prostor kaj opravili, tako da bom pač
               o tem tudi odbor obvestil o rezultatih teh dogovor. Kar se pa tič stališča Republike
               Slovenije smo pa v bistvu s tako široko zapisanim stališčem želeli dati možnost, da
               se v nadaljnji obravnavi, ko se bodo pač iskale rešitve, kako uveljaviti ta določila,
               ki jih uredba predvideva omogočiti, da ne bi zdaj zelo ozko vztrajali recimo na točno
               takih rešitvah, ampak smo v tem smislu hoteli biti tudi oziroma dopustili tudi neke
               pragmatične predloge, lahko, da jih bomo tudi sami oblikovali, ki bodo na eni strani
               industriji omogočili, da bo se lahko prilagodila na te nove razmere, čeprav naša
               industrija pač to pravi, da ne bo imela težav. Ampak seveda, ker so pač še druge
               organizacije, ne vemo, kakšni bodo še njihovi predlogi in težave in argumenti in pa
               seveda, kar se tiče nadzora. Kajti, če mi nimamo ustrezno zagotovljenega nadzora,
               potem je rezultat lahko tudi zelo pičel, tako da to tudi natančno še ni povsem jasno
               na kakšen način se bo ta nadzor nad izvajanjem te uredbe potem tudi izvajal. Tako, da
               tukaj smo v tej fazi, ko je še v obravnavi, predlog pustili malce odprto. Kar se pa
               tiče upoštevanja previdnostnega principa in trajnostnega razvoja, to je na nek način
               bom rekel tista temeljna zadeva, preko katere ne smemo, mislim, ki jo moramo
               absolutno spoštovati, tako smo pač želeli zapisati, morda je res malce tudi nerodno
               zapisano. To je tisto pravo, previdnosti princip in trajnostni razvoj. Znotraj tega
               smo pa želeli potem posebej, ravno zaradi tega, ker imajo te prilagoditve in
               prilagajanja lahko tudi socialne implikacije in recimo tudi ekonomske učinke, ki jih
               morda ne more kar takoj, kako bi rekel izničiti. Se pravi negativne ekonomske učinke
               in zaradi tega pač dopuščamo, da moramo temu področju posebno pozornost nameniti.
               Predvsem, bom čisto konkretno povedal, na nek način ne bi smeli dopustiti, da bi
               kratkoročno prišlo potem do dodatnih izgub delovnih mest, zaradi tega, ker bi se pač
               neka dejavnost v naši državi potem ne mogla izvajati, zaradi tega, ker pač te
               prilagoditve ne bi bile možne, ampak to je v resnici bolj na rezervo. Želi smo samo
               povedati, da bomo to še posebej zraven gledali. Hvala.</p>
            </sp>
            <sp xml:id="SDT5-OZZ-Nujna-020-2011-03-09.sp7">

               <speaker>PREDSEDNIK LJUBO GERMIČ:</speaker>

               <p>Hvala lepa, gospod državni sekretar. Glede na to, da ni več predlogov za razpravo
               zaključujem razpravo in dajem v razpravo in glasovanje naslednje mnenje. Odbor za
               zdravstvo predlaga Odboru za zadeve Evropske unije kot pristojnemu delovnemu telesu,
               da obravnava in podpre stališče Republike Slovenije do predloga uredbe Evropskega
               parlamenta in sveta o spremembi uredbe št. 647/2004 v zvezi z uporabo fosfatov in
               drugih fosfornih spojin v detergentih za pranje perila v gospodinjstvu. Ali želi kdo
               razpravljati o tem mnenju? Ne želi. <stage type="mag">(nadaljevanje)</stage> Potem dajem predlog mnenja na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Glede na to, da bo Odbor za EU obravnaval predlog stališča v petek, bi za Poročevalca
               z našega odbora poprosili gospo Julijano Bizjak Mlakar. Ali kdo temu nasprotuje? Ne,
               hvala lepa za vašo pripravljenost za poročanje na seji pristojnega delovnega telesa v
               petek. S tem zaključujem 1. točko dnevnega reda. S tem je dnevni red današnje 20.
               nujne seje odbora izčrpan in vsem se zahvaljujem za udeležbo. Hkrati vas samo
               obveščam, da bomo pričeli z 21. nujno sejo ob 9.30. Malo je časa za to, da zamenjamo
               dokumente.</p>
               <stage type="time">(Seja je bila zaključena 9. marca 2011 ob 9.22.)</stage>
            </sp>
         </div>
      </body>
   </text>
</TEI>
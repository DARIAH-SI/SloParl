<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZP-Redna-038-2010-06-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C0D05EA3506A8BDDC125772E003B8F21</idno>
               <idno type="custom" subtype="day">F002D1A79C7F9DC8C125773E002F8A53</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F002D1A79C7F9DC8C125773E002F8A53</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZP-Redna-038-2010-06-09.OZZP" n="038">
               <name>Redna</name>
               <date when="2010-06-09"/>
            </setting>
         </settingDesc>
         <particDesc>
            <listOrg>
               <org xml:id="OZZP-Redna-038-2010-06-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZP-Redna-038-2010-06-09.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">38. seja</stage>
            <stage type="date">(9. junij 2010)</stage>
            <stage type="chairman">Sejo je vodila Janja Klasinc, predsednica odbora.</stage>
            <stage type="time">Seja se je pričela ob 10.09.</stage>


            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Spoštovane kolegice in kolegi! Pričenjam 38. redno sejo Odbora za zunanjo
               politiko.</p>
               <p>Obveščam vas, da so zadržani oziroma da na seji sodelujejo kot nadomestne članice in
               člani naslednje poslanke in poslanci: opravičil se je podpredsednik, gospod Milenko
               Ziherl, namesto gospe Darje Lavtižar Bebler je z nami gospod Miran Potrč, namesto
               Dejana Levaniča gospod Colarič, namesto Melite Župevc gospod Matevž Frangež.
               Opravičili pa so se še gospod Janez Janša, mag. Radovan Žerjav in gospod Roberto
               Battelli.</p>
               <p>Pozdravljam vse prisotne, posebej državno sekretarko na Ministrstvu za zunanje
               zadeve, gospo Dragoljubo Benčina, ostale predstavnike Vlade in predstavnike medijev!
               Oprostite, pozabila sem pozdraviti tudi gospoda Otoničarja iz Državnega sveta.</p>
               <p>Prehajamo na določitev dnevnega reda seje odbora.</p>
               <p>S sklicem seje ste prejeli dnevni red seje odbora. Dne 7. junija 2010 ste prejeli
               predlog za razširitev dnevnega reda s točkami 3a, 3b, 3c in 5a. Točka 3a je Predlog
               zakona o ratifikaciji Sporazuma o pogojih pristopa Republike Slovenije h Konvenciji o
               Organizaciji za gospodarsko sodelovanje in razvoj; 3b je Predlog zakona o
               ratifikaciji Konvencije o Organizaciji za gospodarsko sodelovanje in razvoj ter
               Dopolnilnih protokolov številka 1 in 2 h Konvenciji; 3c je Predlog zakona o
               ratifikaciji Sporazuma med Evropsko skupnostjo in njenimi državami članicami na eni
               strani ter Republiko Južno Afriko na drugi strani o spremembi Sporazuma o trgovini,
               razvoju in sodelovanju; 5a pa je pobuda za sklenitev Sporazuma o spremembi sporazuma
               o socialnem zavarovanju med Republiko Slovenijo ter Bosno in Hercegovino.</p>
               <p>Predlagam, da o predlogih za širitev dnevnega reda glasujemo. Najprej glasujemo o
               predlogu za širitev s točko 3a.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Glasujemo o predlogu za širitev s točko 3b.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Glasujemo o predlogu za širitev s točko 3c.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet. </p>
               <p>Glasujemo še o predlogu za širitev s točko 5a.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Tako je določen dnevni red seje, kot je bil predlagan s sklicem ter z izglasovanimi
               širitvami.</p>
               <p>Prehajamo na <title>1. TOČKO DNEVNEGA REDA - VPRAŠANJA IN POBUDE ČLANOV ODBORA ZA
                  ZUNANJO POLITIKO.</title>
               </p>
               <p>Kdo želi besedo? Gospod Anderlič se je javil.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Zato, ker smo 10 minut zamudili, pa sem pohitel, da bi bili krajši.</p>
               <p>Saj ne boste presenečeni, prvo vprašanje je vezano na Afganistan. Želel bi na to
               vprašanje pisni odgovor, pa tudi ustno pojasnilo. Namreč to, kar se zdaj dogaja v
               Afganistanu in ob džirgi sploh, je povsem nekaj drugega kot tisto, kar poslušamo v
               uradnih poročilih in pripravah na razne konference, ki se jih udeležujemo. Še bolj
               sem pa prepričan, da je nekaj narobe v tej strategiji, politiki, konceptih, kakorkoli
               hočete, potem ko sem prebral poročilo o varnostni in politični asociaciji v
               Afganistanu. Naša ocena - to je sicer iz internega gradiva, ampak sem na tisti seji
               povedal, da bom to javno problematiziral. V naši oceni piše: <q>"Treba je doseči
               nesporno vojaško zmago, ki bi 
               v očeh lokalnega prebivalstva kot tudi v očeh svetovne javnosti predstavljala
               pomembno psihološko zmago."</q> To je gradivo Vlade. Na drugi strani pa je vrsta
               priporočil, vrsta ocen, ki jih dajemo, če hočete, od Londona naprej, da ne govorim o
               drugih naših prispevkih, pa je, da je treba narediti vse, in tudi ob džirgi se to
               kaže in nekaterih drugih zadevah, da je treba integrirati talibane v družbo, in to
               najbrž na način, da se vojno prekine in položi orožje, se pogaja in tako naprej.</p>
               <p>Nesporno je, vsaj tako je moč brati, da v zadnjem tednu je umrlo več vojakov na
               strani Nata kot prej v pol leta in še kaj nazaj. Jasno je, da je umrlo veliko
               civilistov, preveč, in da jih na stotine umira vsak mesec, in da ta način ne pelje v
               pravo smer. Očitno tudi v Afganistanu nekaj vre znotraj. Odstop šefa
               varnostno-obveščevalne službe in notranjega ministra pomeni, da gre celotna zgodba v
               smer, ki je po volitvah in ponovni zaprisegi Karzaja povsem neka druga, kot bi jo
               pričakovali in kot bi realno moralo biti.</p>
               <p>Zato sprašujem, tudi v luči novih slovenskih odločitev, kako naprej - prebral sem
               tudi mnenje predsednika države, ki pravi, iz Afganistana moramo iti častno, gotovo,
               ampak kaj to pomeni. Ali to pomeni, da je treba dokončno vojaško zmagati? Že večkrat
               sem tu izrazil skepso, da je vojaška zmaga sploh mogoča, jaz mislim, da je poraz
               zagotovljen, vojaški, ampak to je že druga zgodba. Zato preprosto sprašujem, kakšne
               so naše priprave v luči varnostno-političnih razmer, ki v Afganistanu so, in kakšne
               bodo naše iniciative. Tudi ne vem, kaj je zdaj s konferenco, ki bi morala biti
               junija, konferenca zunanjih ministrov, ki bi preverili uresničevanje londonske
               konference in še nekaterih drugih sklepov. Ali ta bo, kakšni so načrti in kakšne so
               priprave?</p>
               <p>Naslednje vprašanje, ki je krajše. Zelo sem bil vesel, ko sem prebral, da ameriška
               administracija spreminja zunanjo politiko in strategijo posredovanja v svetu. Oni še
               vedno pravijo sicer, da ohranjajo tudi možnost preventivnih vojn, ampak vendarle bodo
               šli na diplomatske in druge mehanizme vzpostavljanja boljših odnosov v svetu. In ko
               bereš to strategijo, ameriško, je to tudi za nas najbrž trenutek, da premislimo, na
               kakšen način bomo sodelovali. Še toliko bolj, ker je koncept, ki smo ga pa na eni od
               sej odbora, pa nismo še dobili tekstov, ki govorijo o novi strategiji, o boju proti
               terorizmu, mislim, da gre tudi za deklaracijo med Evropsko unijo in Združenimi
               državami Amerike. Torej, vse se postavlja v nov kontekst, v nov koncept. Kje in
               kakšna je naša pozicija ali pa naš razmislek znotraj tega, ker smo pač vedno tako
               rekoč sledili ali pa smo bili blizu ameriškim stališčem, ko je šlo za določene
               stvari.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Opozorila bi, da imamo kar precejšnje število prijavljenih. Na zadnji seji, kot se
               spomnite, smo se dogovorili, da se bomo držali poslovnika, 245., 246. in 242. člena,
               skratka, vprašanja tri minute, odgovori največ pet minut, dopolnilno vprašanje dve
               minuti. Tako da bi zdaj dala drugemu prijavljenemu, gospodu Juriju, besedo, potem pa
               bi prosila državno sekretarko, da bi na vsaki dve vprašanji sproti odgovarjala.
                  
               </p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Hvala za besedo. Spoštovana državna sekretarka, moje vprašanje oziroma pobuda se
               navezuje na to, kar je ravnokar povedal kolega Anderlič. Vemo, da je vojno v
               Afganistanu odnesla že eno vlado in odnesla je tudi pomembnega predsednika pomembne
               evropske države, to je nemškega predsednika. Ta predsednik si je upal v določenem
               trenutku povedati bobu bob in je povedal, da so vojne potrebne zato, da zagotovimo
               varnost gospodarskih interesov, lastnih gospodarskih interesov. Skratka, s tem je
               potrdil tisto klasično teorijo imperialističnih vojnah, ki je verjetno marksističnega
               navdiha, ampak dejstvo je, da se to še naprej dogaja in da so nekateri celo
               pripravljeni to priznati in zaradi tega celo odstopiti.</p>
               <p>Torej, prvo vprašanje je: Kakšen odnos imamo do tega dogodka in dogajanja v Nemčiji v
               luči našega vse večjega sodelovanja v Afganistanu? Ali si bomo tudi mi razlagali
               vojno na tak način? Ali dajemo kredibilnost takim ocenam?</p>
               <p>Drugič: Zanima me odnos slovenskega zunanjega ministrstva, ki je sicer znan do
               vprašanja Gaze, ampak nedavno je prišlo do hudih kršitev mednarodnega prava, ker je
               bil napad na humanitarni konvoj v bistvu izveden v samih mednarodnih vodah. To se mi
               zdi tako huda kršitev, da ne razumem pasivnosti mednarodne skupnosti, relevantnih
               organizacij, zlasti Evropske unije, pa dam pobudo, da bi Slovenija glede na svojo
               dosledno držo takrat, ko se je glasovalo o <gap n="..."/><stage>/Nerazumljivo./</stage> poročilu takrat, ko smo
               zahtevali deblokado Gaze in razjasnitev vseh okoliščin, še enkrat dajem pobudo, naj
               bo Slovenija med tistimi državami. In če ne bo drugih, naj tudi sama sproži vprašanje
               konkretnih sankcij do izraelske vlade. Hvala.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Izvolite, gospa državna sekretarka.</p>
            </sp>
            <sp who="SDT5:BenčinaDragoljuba">

               <speaker>DRAGOLJUBA BENČINA:</speaker>

               <p>Najlepša hvala. Gospod Anderlič, boste dobili pisni odgovor. Mislim, da je to tudi
               zelo dobro, ker bo priprava tega odgovora verjetno zahtevala širši razmislek o tem,
               kaj naprej in kako. Vi veste, da je ta tema vedno na dnevnem redu. Veliko se o
               Afganistanu razpravlja tudi v okviru Nata in Evropske unije, kot vemo, tudi pri nas,
               tudi na tem odboru. Povedala bi samo, da gresta te dni dva naša eksperta v
               Afganistan. Eden je ekspert z našega ministrstva, drugi pa je za mednarodno razvojno
               sodelovanje, ki bosta na licu mesta videla kako in kaj lahko naredimo, kot veste v
               povezavi z našimi razvojnimi projekti, seveda, če bo denar. To je ena zadeva, ki je
               nova.</p>
               <p>Načrtujemo tudi nekatere druge obiske, o katerih ne bi govorila, ker niso za javnost.
               Ali bodo kaj prinesli nam, da se bomo lažje odločali oziroma kako bomo ravnali v
               prihodnje bomo videli.</p>
               <p>Druga stvar je konferenca, ki ste jo omenjal, se načrtuje okoli 20. julija. Takrat bo
               verjetno tudi mednarodna javnost se bolj pripravila na to kaj in kako naprej. Mislim,
               da se v kratkem pričakuje poročilo Natovega izvedenca za Afganistan o tem, kakšen je
               trenutni položaj in kako naprej. Mislim, da bo tudi to prišlo še ta mesec na mizo in
               morda bi potem, ko vam bomo pripravili odgovor, tudi imeli, upam, da bosta takrat
               tudi naša eksperta prišla nazaj, več podatkov, da lahko na to širše vaše vprašanje,
               ki zahteva, kot sem rekla, širši razmislek. Gotovo se pa lahko strinjamo z vami, da
               je položaj tam tudi glede na število žrtev in civilistov trenutno zelo neugoden.
                   Naslednja stvar glede
               ameriške strategije boja proti terorizmu in novi kontekst, tudi to je, tako kot ste
               rekli, dokaj nova situacija, čeprav Evropska unija že deluje na tem področju tudi
               izmenjave, kot veste, podatkov terorističnih in drugih skupaj z Združenimi državami
               Amerike. Gotovo pa je tudi za nas to trenutek, ko bomo pogledali, kako naprej. Ne
               vem, če bi <gap n="....."/><stage>/Nerazumljivo./</stage> direktor še kaj dodal na to temo. Prosila bi ga
               potem.</p>
               <p>Kaj se še razpravlja trenutno v okviru, predvsem Evropske unije, ker v NATO je več
               ali manj jasno.</p>
               <p>Kar se tiče, gospod Juri, vaše pobude za Gazo bi najprej rekla, da vas lahko
               obvestim, da je Slovenija že glasovala v Ženevi, in sicer 2. junija. 2. junija je
               bila razprava na Svetu za človekove pravice OZN v Ženevi, kjer smo mi podprli
               resolucijo o izraelskem napadu na humanitarni konvoj, ki obsoja ta napad in poziva
               Izrael, da izpusti vse pridržane osebe, nemudoma odpravi blokado ter poziva
               mednarodni odbor Rdečega križa, da pridobi informacije o priprtih. Resolucija tako
               tudi ustavlja mednarodno preiskovalno misijo, ki naj bi proučila vse kršitve, tudi
               kršitve mednarodnega prava in drugih določil humanitarnega prava, prava človekovih
               pravic. Resolucijo je podprlo 32 držav članic Sveta za človekove pravice. Slovenija
               je bila edina država članica EU, ki je to podprla. Mi smo si sicer prizadevali, da bi
               prišlo do neke skupne pozicije, tako kot vedno. Vendar pa članice, kot veste, 9
               članic v tem svetu za človekove pravice se je vzdržalo. Med njimi na primer Belgija,
               Madžarska, Francija, Slovaška, Velika Britanija. Tri članice so glasovale proti, se
               pravi nasprotno od nas, to so bile Italija, Nizozemska in ZDA. Tri pa sploh niso
               prišle na glasovanje. Mi smo bili edini, kar je povzročilo nekaj negativnih reakcij
               drugih članic, češ, da smo preveč izstopali. Govorim o EU članicah. Na drugi strani
               vam pa moram reči, da smo dobili pa že zelo veliko pozitivnih odzivov, predvsem iz
               arabskega sveta in drugih opazovalcev področja človekovih pravic, kjer so nas pa
               pohvalili, da principelno glasujemo in da smo zelo dobro glasovali. To je to, kar smo
               že storili.</p>
               <p>Podprli smo že, seveda kar se je dalo v okviru Evropske unije in bomo še. Naše
               ministrstvo je tudi takoj dan po tem, 1. junija že dalo na spletno stran daljšo
               izjavo, ki v bistvu potrjuje to, kako smo glasovali.</p>
               <p>Kaj bi lahko še v prihodnosti, saj veste, da je zadeva zelo zapletena, posebno sedaj,
               ko Iran grozi, da bo začel pošiljati svoje konvoje, se lahko zadeva zelo zaplete. Jaz
               sodim, da bomo tukaj še naprej aktivni in se zahvaljujem za to pobudo. Bomo videli
               kje lahko in kaj še storimo. Toliko o teh dveh stvareh.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Kolega Anderlič ima dopolnilno<gap n="..."/></p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Hvala lepa za odgovore. Dajem pobudo, da v začetku julija opravimo na tem odboru
               razpravo s posebno točko, ki bo zajela obe moji vprašanji. Kajti sta, recimo temu
               usodno povezani, predvsem je pa to dobro glede na tisto konferenco, ki bo in naše
               nadaljnje angažiranje v Afganistanu. Rad bi predvsem si, kar se mene tiče, prišel na
               čisto, ker jaz razumem in podpiram predsednikovo izjavo, ko pravi, da mora biti konec
               operacije v Afganistanu dostojanstven in uspešen. Jaz trdim, da ni nujno. Tisto, kar
               piše v nekem dokumentu, da bo samo takrat uspešno, ko bomo vojaško zmagali. Tega ni mogoče narediti kmalu itn.,
               in zato predlagam, da to razpravo naredimo, popravimo in da v roku slabega meseca
               pripravite te odgovore.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala za pobudo. Sprejemam pobudo in bomo dali v prvem možnem terminu na dnevni red.
               zdaj ima besedo gospa Rihterjeva.</p>
            </sp>
            <sp who="SDT5:RihterAndreja">

               <speaker>MAG. ANDREJA RIHTER:</speaker>

               <p>Hvala lepa. Bom v limitih se država in mogoče moje vprašanje ni toliko vprašanje
               kakor razmišljanje in tudi pobuda. Namreč imeli smo v kratkem, v prejšnjem času
               ravnokar predstavitev našega novega veleposlanika v Republiki Srbiji in mislim, da v
               luči dogodkov, nedavnih, ko smo se ukvarjali z arbitražo v Republiko Hrvaško, zdaj
               smo mogoče malce pozabili na preostali del Zahodnega Balkana in me seveda v tem
               smislu zanimajo tudi nekatere stvari povezane s Srbijo. V mislih imam odnos Srbije do
               Kosova, kjer se pričakuje ne nazadnje bližnje razsodišče oziroma razsodbo sodišča v
               Haagu. Zanima me tudi razmere v Vojvodini, odnos Beograda do ponovno vzpostavljene
               avtonomije v tej pokrajini. Zlasti v luči vedno bolj prisotne glasne madžarske
               manjšine, ki je pred kratkim dobila tudi sklep madžarskega parlamenta o možnosti
               dvojnega tudi madžarskega državljanstva. Torej razmišljanje, koliko intenzivno
               Slovenija naprej lahko pomaga, usklajuje oziroma je prisotna v omenjenem področju, ko
               govorimo seveda o Srbiji do Kosova, Bosne in Hercegovine in seveda Evropske unije,
               tako razmere v notranje-političnem kot predvsem ekonomsko-socialnem področju. Ali
               lahko sedanje razmere in pa politike v Srbiji pripomorejo prav tako tudi v, bom
               rekla, umiritvi na tem področju in seveda jaz sem prepričana, da Slovenija lahko na
               tem področju in v tem partnerstvu lahko ne nazadnje tudi veliko postori. In mogoče
               vprašanje kakšna je ocena našega ministrstva, vašega ministrstva glede politike
               Slovenije v Srbiji, na področju tako imenovane gospodarske diplomacije in ekonomskih
               interesov Slovenije v Srbiji. Ali so bili že storjeni kakšni konkretni koraki oziroma
               kaj se je na tem področju ne nazadnje zgodil? To je kot edino konkretno vprašanje,
               ostalo pa mogoče, če bi lahko na pismeno o tem razmišljanju in aktualnih dogodkih, ki
               so tudi prejela. Hvala lepa.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Še sama bi postavila eno vprašanje, državna sekretarka, pa bi potem skupaj
               odgovorili. Od 16. do 18. junija bo Gospodarska zbornica Slovenije organizirala pri
               nas srečanje s 25. predstavniki južno-korejskih gospodarskih družb. Gospodarska
               zbornica Slovenije vidi našo vlogo s Slovenijo, kot neke vrste most Južne Koreje z
               Evropo. In v tej luči me zanima, kakšni so siceršnji gospodarski pa tudi politični
               odnosi naše države s to državo, z Južno Korejo oziroma tudi s širšo regijo tega
               območja.</p>
               <p>Izvolite.</p>
            </sp>
            <sp who="SDT5:BenčinaDragoljuba">

               <speaker>DRAGOLJUBA BENČINA:</speaker>

               <p>Najlepša hvala. Najprej kar se tiče Srbije. Naj povem, da je naš minister danes na
               Kosovu, kjer bo sicer zaradi enega gospodarskega dogodka, pa vendar bo opravil tudi
               pogovore in pred tem je telefonsko se pogovarjal tudi s svojim kolegom iz Beograda,
               kot ponavadi. Seveda je Srbija še naprej med našimi prioritetami, tudi tehnična pomoč
               Srbiji, glede približevanja Evropski uniji poteka na vseh področjih in tukaj je
               Slovenija zelo aktivna. Socialni sporazum med državama je bil ravnokar sklenjen, ki
               je bil zelo zahteven in zapleten, vendar smo ga sklenili in čakamo samo še na
               izmenjavo ratifikacijskih listin, če se ne motim, kar je zelo dobro, ker je zelo
               veliko ljudi odvisno in je to ena taka poteza, se mi zdi, ki kaže na pozitiven razvoj. Tudi mešana
               gospodarska komisija se je že sestala in se bo redno sestajala, ki jo vodi naš
               generalni direktor veleposlanik Gašperič, kjer obravnavajo vsa odprta vprašanja. Kot
               veste, je bil tudi ravnokar pri nas predsednik vlade Srbije, na povabilo predsednika
               Pahorja kljub tej kampanji in intenzivnim drugim dogajanjem, kjer je bilo govora zelo
               veliko o gospodarskem sodelovanju in je imel s seboj močno gospodarsko delegacijo,
               kjer sta se dotaknila tudi od vseh odprtih vprašanj, jaz sem bila prisotna, in sta se
               tudi dogovorila, da si odslej s pismi ali pa z non-paper-ji, prvi kot mi temu rečemo,
               izmenjujeta pisma o zadevah, ki so odprte. Recimo imamo določena podjetja, ki imajo
               odprta vprašanja in ki se ne morejo reševati skozi sukcesijo ali pa prepočasi in bi
               se dala na drug način in to že počnemo, se pravi, že ta izmenjava teh non paper-jev
               poteka. Glede tistih, ki imajo pač konkretne težave. To se pravi, s Srbijo imamo zelo
               intenzivne kontakte, tudi naš minister se je srečal s svojim kolegom v Sarajevu zdaj,
               ko je bila ta sarajevska konferenca 2. junija. Zagotovo je naše gospodarstvo zelo
               zainteresirano, ker je to ena od pomembnih držav, tukaj sploh ni treba razlagati
               verjetno, na tem območju in je velik gospodarski interes. Mi imamo že tam precej
               investicij in jih bomo imeli še. Seveda pa bodo nekatere stvari še lažje potekale, ko
               bo ta sukcesijski paket končan, ki je pa, kot veste, zelo zapleten in Srbija tukaj
               precej bremza. Bremza tudi, to vem, pri vračanju nepremičnin. Tudi tistih, govorim o
               diplomatskih-konzularnih, tudi tistih za katere smo bili že dogovorjeni, prosijo, da
               bi nekoliko kasneje, ker imajo seveda oni velike finančne težave in so trenutno v teh
               prostorih. Se pravi, o vsem tem se pogovarjamo. Pričakujemo, kar se pa tiče Evropske
               unije, pa kot veste, oni so prosili, Srbija je poslala prošnjo za članstvo že lansko
               leto decembra, vendar Evropska unija še prošnje ni obravnavala. Mi se tukaj, kot
               veste, zavzemamo za to, da bi čim prej dobili odgovor. Je pa res, da je trenutno tudi
               Brammertz, kot veste, pripravlja poročilo, ki je dokaj pozitivno glede dostopa do
               dokumentov in arhivov v Srbiji, precej kritično pa do prejetja seveda ubežnika
               Mladiča in drugih haaških obtožencev. Se pravi, to je še vedno problem, saj to vsi
               vemo in tukaj ni druge alternative, po mojem bo to tudi v tem poročilu. Mi seveda to
               vse zelo dobro spremljamo. Kot veste, smo bili med prvimi, ki smo ratificirali
               asociacijski sporazum, stabilizacijski med Evropsko unijo in Srbijo itn., mi pa
               čakamo tudi poročilo, kot ste rekli, glede Kosova, ki bo ali poleti ali pa v jeseni,
               tega ne vemo in potem se bodo pač zadeve naprej<gap n="..."/></p>
               <p>Glavni problem, kot vemo, je Kosovo in ideja o delitvi, ki je še vedno prisotna na
               srbski strani, vendar mi tukaj pač nasprotujemo, tukaj imamo popolnoma nasprotna
               stališča in mi mislimo, da Kosovo ne more biti deljeno, ker bi bile to negativne
               posledice za celotno regijo. Se pravi cel ta sklop je zelo velik. Jaz predvidevam, da
               je o tem zelo obširno govoril tudi novo imenovani veleposlanik, ki ste ga vi
               potrdili, če sem prav obveščena in da se bo tudi temu on ustrezno pripravil, sedaj ko
               bo nastopil svojo službo.</p>
               <p>Kar se tiče razmer v Vojvodini. Ta zakon, madžarski, seveda velja za vse manjšine
               oziroma pripadnike Madžarske, po vsem svetu ne samo v Vojvodini, seveda. Mi ga tudi
               proučujemo, ker imamo seveda tudi mi tukaj, ampak imamo tudi mi podoben zakon pri
               nas. Kot veste, za izredno naturalizacijo in državljanstvo lahko pridobivajo tudi
               Slovenci, ki živijo po svetu, tako da tukaj za enkrat, kot smo pogledali, mislim pa,
               da še proučujemo. Mogoče bo kolegica Drenik še kaj dodala, ampak zadevo še mi tudi
               proučujemo. Se pravi, ni samo<gap n="..."/> Gotovo pa, da bo to verjetno vojvodinskim Madžarom
               dalo pa en pozitiven, ker do
               zdaj je bila ta zadeva nekoliko v ozadju in oni se tudi niso kaj dosti izpostavljali
               do pred kratkim, ker tudi najbrž tam razmere niso bile takšne, sicer pa mi
               spremljamo. Zdaj ne vem, lahko še pisno damo, zdaj sem bila najbrž že predloga, sem
               šla že čez svoje minute, se opravičujem.</p>
               <p>Kar se tiče Južne Koreje bi pa rekla sledeče. Mi imamo z Južno Korejo zelo pozitivne
               politične odnose ne, ne vem kakšne, ni na prvem mestu tistem območje je seveda
               Kitajska naš prvi partner, vendar gospodarski interesi so veliki, zlasti sedaj in to
               je skupaj z našo diplomacijo gospodarsko se prireja ta dogodek, ki bo, kot ste prav
               rekla, predsedujoča, 16. do 18. junija v Sloveniji. Mi bomo še videli kdo bo vodil to
               delegacijo, še čakamo, da bomo videli kdo bo še z njimi opravil pogovore, ampak
               politično imamo z Južno Korejo zelo dobre odnose, se medsebojno podpiramo, oni nas po
               navadi tudi podpirajo pri naših kandidaturah, res pa je, da intenziteta odnosov
               političnih ni ne vem kako velika in da je na zadnje bil tam naš predsednik države
               pred dvema letoma na nekem multilateralnem dogodku in je potem imel še bilateralne
               pogovore, je pa vsekakor, saj ni treba govoriti, to je ena od velesil azijskih in je
               zato za naše gospodarstvo zelo zanimiva. Hvala lepa.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala tudi vam. Besedo ima gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, gospa predsednica. Spoštovana gospa državna sekretarka. Če ne bi
               povedali, da je minister na Kosovu bi si skoraj predstavljal, da se izogiba jasnim
               odgovorom na vladne poslance, ker gospod Anderlič in gospod Juri že dolgo sprašujeta
               isto in zgleda, da ne dobita odgovora.</p>
               <p>Zdaj pa če grem k svojemu vprašanju. Bivši hrvaški predsednik očitno tudi po
               zaključku funkcije predsednika je še stalno v vlogi diskreditiranja Slovenije in
               izrazitega nasprotnika Slovenije. Spominjamo se ga po tem, da je v funkciji
               predsedstva Jugoslavije nasprotoval umiku jugoslovanske vojske iz Slovenije, da je
               hotel, da Slovenija ostane pod okupacijo te vojske in morda povrnitev v Jugoslavijo.
               Potem pa je bil poznan, da je z zelo žaljivimi besedami vsakega naslednjega borca za
               slovenske interese oklevetal. Da je tako rekel, da je stališče Slovenije do
               varčevalca Ljubljanske banke rop Slovencev, da je povedal, da brez Hrvatov bi
               Slovenija ne imela svoje obale in bi z 20-ih kilometrov gledala na morje in tako
               naprej. Tiste, ki se borijo za slovenske interese je imel pogosto za čudake in
               neuravnošene in tako naprej. Kljub temu pa je očitno, da ga del slovenske politike
               intstrumentalizira v boju za diskreditacijo Slovenije. Kajti,
               časopis<gap n=".."/><stage>/nerazumljivo./</stage><gap n="..."/> te slovenske politike mu je pred referendumom ljubeznivo
               odstopil prostor za vstop v kampanjo je bil uporabljen za lomljene nacionalne
               hrbtenice dela politično <gap n="..."/><stage>/nerazumljivo./</stage><gap n=".."/> Slovencev. V tej kampanji ustvarjanja
               sovraštva in podpihovanja sovraštva znotraj Slovenije ga del slovenske politike
               očitno uporablja kar naprej, on to dosledno vrši in jaz si ne znam predstavljati
               sedaj po referendumu, ko se je vladna stran zgovarjala na dobrososedske odnose, ki
               naj bi bile eden od principov reševanja, da se ga uporablja za rušenje dobrososedskih
               odnosov. In me zanima, gospa
               državna sekretarka, kako uradni MZZ komentira in se odziva na izpade bivšega
               hrvaškega predsednika, ki so namenjeni diskreditaciji Slovenija mednarodne skupnosti?
               Ali to odobrava ali se kakorkoli odziva? Drugo pa bi vprašal po sarajevski konferenci
               o Zahodnem Balkanu, ki je bila uspešna, ki je spravila skupaj za isto mizo ministra
               Srbije in Kosova in ki so jo dejansko vsi ocenili za zelo uspešno. Me zanima ali je
               bila v tej luči konferenca na Brdu, ki so jo slovenski mediji označili za fiasko
               slovenske zunanje politike, ki se je klavrno končala dejansko<gap n=".."/><stage>/nerazumljivo./</stage>.
               hrvaške premierke Kosorjeve, ki je Slovenijo zvabila v to past in s tem v pomembnem
               času oslabila slovensko zunanjo politiko, kajti vemo, da je bila slovenska politika
               deležna hudih kritik interno znotraj Evropske unije zaradi soliranja in dejansko moč
               slovenske zunanje politike v pomembnem času med sosedski odnosov dodatno zmanjšala.
               Hvala lepa.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Še gospod Pukšič ima vprašanje oziroma pobudo.</p>
            </sp>
            <sp who="SDT5:PukšičFranc">

               <speaker>FRANC PUKŠIČ:</speaker>

               <p>Hvala lepa, gospa predsednica. Kolegice in kolegi, državna sekretarka s
               sodelavci!</p>
               <p>Jaz bi, glede na to, da ni ministra in bi prosil, da spoštovana gospa državna
               sekretarka prenese to tudi ministru, jaz sem sicer poslal eno osebno pismo ministru
               in bi prosil, če ne to pismo, tako sem ga tudi v pismu zaprosil, lahko dobim odgovor.
               Namreč, dobil sem odgovor s strani ministrstva od vodje kabineta, da so to pismo
               predali Uradu Vlade Republike Slovenije za Slovence v zamejstvu in po svetu. Naj
               ministrstvo ne skrbi za to kam bi še to moralo iti, ker to sem sam naredil in sem
               tudi ministru Žekšu poslal pismo od katerega pričakujem odgovor in tako kot sem v
               njem zapisal. Ne želim govoriti javno o njemu, ker sem ga osebno naslovil. Želel pa
               bi, da se minister na to odzove, če imam to pravico tu izraziti. Skratka, žalosten
               sem, da se nekaj pošilja nekje okrog, saj to valjda vem sam kaj je za narediti.
               Seveda je pa vezano na naše rojake ve zamejstvu in po svetu. Veste, saj se strinjam,
               da je globalna svetovna politika problematična in je problem, je Afganistan problem,
               je Izrael problem, je problem sarajevska konferenca, je problem Balkan in tako dalje.
               Ampak, vendarle bi naj bil tudi problem vseh teh, ki se greste ali se gredo visoke
               politike ali pa radi bi se šli, čeprav na enem malem peskovniku, da je skrb za naše
               rojake čez mejo in skrb za to kar imamo, za našo domovino, vendarle prvenstveni in
               prva skrb tako poslank in poslancev kot naj bi bila tudi Vlade, ampak očitno to ni
               tako.</p>
               <p>Sprašujem, gospa državna sekretarka, ali je bilo s strani zunanjega ministrstva
               kakšna reakcija v zvezi z dvojezičnimi napisi okoli Obija v Novi Gorici? Po
               informacijah, ki jih imam, so sicer nekatere napise od zunaj odstranili, znotraj so
               še vedno. Torej, absolutno v nasprotju z našo zakonodajo. Potem pa vas sprašujem kaj
               je z nekimi nakupi slovenskih zemljišč s strani Italijanov na Goriškem, kjer so
               ogradili svoje  parcele, na
               katerih pa seveda, ko boste končali, mi povejte. Na katerih pa piše, v italijanskem
               jeziku, torej, ne niti dvojezično, prvič, drugič nima kaj dvojezično, ampak bi moralo
               pisati v slovenskem, da so to privatna zemljišča, da se tam ne sme parkirati, itd.
               Skratka, zjutraj se naloži, odpeljejo otroke v Italijo in v službo v Italijo, ko se
               vračajo so v tem idiličnem prostoru. Jaz nimam nič proti njim, imam pa seveda proti,
               če se krši slovenska zakonodaja in me zanima torej, kaj se je na tem naredilo oziroma
               ali se kaj na tem dela. Hvala.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Če sem prav razumela, kolega Pukšič je eden del vašega vprašanja boste osebno uredili
               z državno sekretarko, pismo, če sem prav razumela? Drugi del bi pa, potem odgovorile.
               Izvolite, na obe vprašanji in na vsa vprašanja in gospoda Jerovška in gospoda
               Pukšiča.</p>
            </sp>
            <sp who="SDT5:BenčinaDragoljuba">

               <speaker>DRAGOLJUBA BENČINA:</speaker>

               <p>Hvala lepa.</p>
               <p>Najprej gospod Jerovšek, glede izjave bivšega predsednika Hrvaške Mesića jaz jo ne bi
               komentirala, ker tudi ne gre za, če sem prav obveščena ne gre za uradno izjavo,
               slučajno posneto, tukaj je ne bi komentirala.</p>
               <p>Kar se tiče sarajevske konference bi naprej rekla, da naši pozivi, ki jih mi dobivamo
               glede Brda so drugačni kot ste vi sedaj povedal tudi iz nekaterih pomembnih članih EU
               smo dobili velike pohvale in tudi sedaj v Sarajevu, zaradi tega, ker je ta
               konferenca, vendarle ne samo na potek priprav, iz katerih se je špansko predsedovanje
               veliko naučilo, kako izvesti sarajevsko, prinesla tudi nekatere koristne sklepe, kot
               na primer, da se bodo še ta mesec sestali ministri za transport vsi in se bodo
               pogovarjali o tem, kako izboljšati medsebojne povezave zlasti tam, kjer so še zelo na
               nizki ravni in tudi bodočo komunikacijo transportno in drugo, kako bi lahko
               popravili. Naša ocena, naš minister kot veste je bil v Sarajevu, je imel tudi nastop,
               kjer se je tudi navezal na Brdo. Res je, da je bila konferenca na Brdu višje
               zastavljena, da je bila zato tudi bolj komplicirala, odgovor glede udeležbe, ker, ko
               se najvišji predstavniki udeležuje vedno težje in kot veste je bil v Sarajevu dosežen
               eden kompromis <gap n=".."/><stage>/Nerazumljivo./</stage><gap n=".."/>, način udeležbe, kjer niso bile države napisane,
               ampak imena ministrov in zato je bilo, kar se tiče udeležbe ta konferenca uspešna,
               ker so bili vsi tam. Seveda manj uspešna je bila glede vsebine, ampak mi vendarle smo
               pozdravili to konferenco in sodimo, da je bila predvsem koristna v smislu, da so vsi
               prišli skupaj in da so se dogovorili o bodočem dialogu v kontekstu celotne
               problematike, ki jo ni treba sedaj tukaj kaj posebej razlagati.</p>
               <p>In, mi smo predvsem poudarili, da pričakujemo, da bomo presegli tisto širitveno
               utrujenost, ki smo jo čutili kar precej ob EU in moramo reči, na žalost, tudi malo
               pri španskem predsedovanju, ki se ni kaj dosti potrudilo glede končnih sklepov in
               deklaracije. Vendar pa kljub temu ta konferenca ni bila izgubljena priložnost in mi
               sodimo, da je to tudi neke vrsta nadaljevanja tega, čemur mi rečemo Brdo proces.</p>
               <p>Glede vprašanja gospoda Pukšiča bomo pogledali, katero pismo je to in vam jaz
               zagotavljam, da boste dobili tudi odgovor od našega ministra, verjetno pa smo
               posredovali najprej še ministru, ki je pristojen za to, ker imamo sedaj pač ministra,
               kar je dobro, če sem prav razumela, ampak jaz mislim, da naš minister, če bo
               pripravil odgovor mora vedeti, da tudi mnenje pristojnega ministra, ker imamo
               ministra, ki ga prej nismo 
               imeli, najbrž predvidevam. Tako da vam lahko jaz zagotovim, da boste dobili
               odgovor.</p>
               <p>Kar se pa tiče drugega vašega vprašanja, če sem prav razumela, gre pa zadeve, ki se
               dogajajo v Republiki Sloveniji, ne v Italiji. Tako da sodim, da na našem ministrstvu
               ni pristojno za reakcije, ker smo mi pač za zunanje zadeve. Imamo pa v Zakonu o
               zunanjih zadevah res napisano, da smo dolžni skrbeti tudi za Slovence v zamejstvu in
               po svetu in zato mislim, da moramo vzorno spremljati in tudi delamo tukaj.</p>
               <p>Kar se tiče dveh dvojezičnih napisov okoli Obija Gorica in to, kar ste rekel pa
               mislim, da ni v naši pristojnosti in vam sedaj ne bi odgovorila. Hvala lepa.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Gospod Jerovšek, dopolnilno, ali? Izvolite.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, gospa državna sekretarka. Hvala za to, da ste z ne odgovorom potrdili, da
               stalni izpadi in podpihovanje sovraštva znotraj Slovenije in rušenje sosedskih
               odnosov s strani bivšega predsednika Hrvaške, da je to notranjepolitično v Sloveniji
               instrumentalizirano dela politike in da je pač človek, ki je nasprotoval umiku
               Jugoslovanske vojske iz Slovenije, ki pravi, da Slovenci nismo zaslužili, da
               osvoboditev svojega ozemlja, itd., da je dobil ta prostor, da se umeša v
               notranjepolitične razmere pred referendumom v časopisu Dnevnik. Morda bi lahko samo
               to poveste, kateri del slovenske politike je to uslugo napravil bivšemu
               predsedniku?</p>
            </sp>
            <sp who="SDT5:KlasincJanja">

               <speaker>PREDSEDNIK JANJA KLASINC:</speaker>

               <p>Skratka, vidim, da druge razprave ni. Proceduralno.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Sam sem povsem zadovoljen z odgovori, ki jih prejemam s strani tako ministra kot
               državne sekretarke, je pa nekaj res, da smo del globalnega sveta, ker smo tako hoteli
               in da je svet okoli nas zelo dinamičen in da se dogajajo stvari zelo intenzivno, zelo
               boleče tudi za naš položaj znotraj tega in za naše sodelovanje in naše aktivnosti
               znotraj tega, zato si ne dovolim, da kdo v mojem imenu komentira, ali sem jaz
               zadovoljen ali nezadovoljen z odgovori. Dejstvo je, da bi gospodje dušebrižniki
               želeli nekatera vprašanja ali nekatere govorce za vedno zaprte in utišati v njihovi
               maniri, ampak vprašanja so povezana tako kot je povezano življenje je dinamično, je
               pestro in se odvijajo od danes do jutri. Če nekateri ne opazijo, da se je od prejšnje
               seje odbora v svetovnih razmerah predvsem pa povezano z Afganistanom zgodilo mnogo
               stvari dramatičnih in tudi taki, ki bodo imele še kaj za početi na naši mizi, ker smo
               del našega globalnega sveta in zato prosim, da dušebrižniki skrbijo za sebe, za svojo
               okolico in za tiste, ki jim ni mar za resna vprašanja.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Niti tale intervencija kolega Anderliča ni bila proceduralna, niti vaše sedaj ne bo
               proceduralno. Skratka, jaz bi prosila vse navzoče, da enostavno ne povzročamo pri tej
               točki dnevnega reda, ko nimamo širše razprave, ko imamo vprašanja in pobude za
               Ministrstvo za zunanje zadeve nekih zarot in drugih podobnih ugotavljanj. S tem
               zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O
                  SPREMEMBI SPORAZUMA MED REPUBLIKO SLOVENIJO IN ČEŠKO REPUBLIKO O PODPORI IN
                  ZAŠČITI INVESTICIJ IN O NJEGOVEM PRENEHANJU.</title> Prejeli ste mnenje
               Zakonodajno-pravna službe.
               Pričenjamo drugo obravnavo predloga zakona o kateri bomo opravili razpravo in
               glasovanje o posameznih členih predloga zakona. Bi želel predlagatelj zakona podati
               dopolnilno obrazložitev? <stage>(Ne.)</stage> Torej prehajamo na razpravo in glasovanje o posameznih
               členih predloženega zakona. Predlagam, da po končani razpravi glasujemo o vseh
               zakonskih členih skupaj. Ali kdo temu nasprotuje? <stage>(Ne.)</stage> Besedo dajem poslankam in
               poslancem. Če ni razprave, potem zaključujem razpravo in prehajamo na glasovanje o
               vseh členih<gap n="..."/> Nismo sklepčni. Deset nas mora biti. <gap n="..."/><stage>/Medsebojni pogovor./</stage><gap n="..."/>
               Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da so čelni sprejeti.</p>
               <p>In ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme.</p>
               <p>Prehajamo še na določitev poročevalca na seji Državnega zbora? Če ni kakšnega
               posebnega interesa, bom to opravila sama. In s tem zaključujem to točko dnevnega
               reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O RATIFIKACIJI KONVENCIJE O
                  VARSTVU PRAVICE DO ORGANIZIRANJA IN POSTOPKIH ZA DOLOČITEV POGOJEV ZAPOSLITVE V
                  JAVNEM SEKTORJU.</title> Mnenje Zakonodajno-pravne službe ste prejeli. Pričenjamo <title>drugo obravnavo</title> predloga zakona o kateri bomo opravili razpravo in
               glasovanje o posameznih členih predloga zakona. Želi predlagatelj zakona podati
               dopolnilno obrazložitev? <stage>(Ne.)</stage> hvala. Potem prehajamo na razpravo in glasovanje o
               posameznih členih predloženega zakona. Predlagam, da po končani razpravi glasujemo o
               vseh členih skupaj. Ali kdo temu nasprotuje? Če ne, potem dajem besedo poslankam in
               poslancem. Če ni nobenih vprašanj oziroma razprave, zaključujem razpravo. Prehajamo
               na glasovanje o vseh členih predloga zakona.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>In ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme.</p>
               <p>Prehajamo še na določitev poročevalca. Bom opravila, kot vidim, to sama. S tem
               zaključujem to točko dnevnega reda.</p>
               <p>Prehajamo na <title>3.A TOČKO DNEVNEGA REDA - PREDLOG ZAKONA O RATIFIKACIJI SPORAZUMA O
                  POGOJIH PRISTOPA REPUBLIKE SLOVENIJE H KONVENCIJI O ORGANIZACIJI ZA GOSPODARSKO
                  SODELOVANJE IN RAZVOJ.</title> Mnenje Zakonodajno-pravne službe ste dobili. Danes
               pričenjamo <title>drugo obravnavo</title> predloga zakona v kateri bomo opravili razpravo
               in glasovanje o posameznih členih zakona. Bi želel predlagatelj podati dopolnilno
               obrazložitev? Izvolite, gospa Drenikova.</p>
            </sp>
            <sp who="SDT5:DrenikSimona">

               <speaker>SIMONA DRENIK:</speaker>

               <p>Hvala lepa za besedo, gospa predsednica. Sporazum ureja prevzem obveznosti članstva v
               OECD. Sestavljen je iz dveh ključnih elementov. Prvič, iz izjave Vlade Slovenije, z
               dne 14. aprila 2010, glede sprejema obveznosti članstva organizacije za gospodarsko
               sodelovanje in razvoj s pripadajočimi prilogami.</p>
               <p>In drugič - sklep sveta, z dne 10. maja 2010 ob povabilu Republike Slovenije v OECD.
               Gre za  pomemben sporazum s
               katerim Slovenija ostaja članica OECD in sprejema te obveznosti. Hvala lepa.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. Prehajamo na razpravo in glasovanje o posameznih členih predloženega
               zakona. Predlagam, da po končani razpravi glasujemo o vseh členih skupaj. Ali kdo
               temu nasprotuje? Če ne, potem dajem besedo poslankam in poslancem. Kot sem razumela,
               gospod Grims bi želel besedo.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Bom zelo kratek. Gre za to, za kar se je Slovenija prizadevala dolgo let. Vsekakor se
               strinjam s predlagatelji, da je pomemben sporazum, bi pa ob tej priložnosti opozoril,
               da je to treba sprejeti z zelo grenkim občutkom, kajti na listi konkurenčnosti je
               Slovenija zdrsnila za 20 mest, kar je največji padec katerekoli države v zgodovini in
               seveda to dokazuje, da je celo pod vprašajem naše izpolnjevanje pogojev, vendar je o
               tem na srečo ta organizacija zdaj že odločala. Vsekakor pa je pred Slovenijo obdobje,
               ko bo potrebno storiti bistveno več in bistveno bolje kot je bilo to storjeno v
               zadnjih dveh letih. Namreč to ni edini kazalec, ki kaže na totalno nazadovanje
               Slovenije na razvojnem področju. Obstaja še drug gospodarski kazalnik, ki je ravno
               tako izjemno izjemno zaskrbljujoč. To je, da je Slovenija ena od edinih štirih
               evropskih držav, ki je zdrsnila nazaj v recesijo. Ob tem naj še opozorim, da celo
               tisti pozitiven podatek, ki je bil pred preteklim četrtletjem objavljen, se je
               izkazal za grškega, kajti naknadno je bilo prikazana rast popravljena na nazadovanje
               na 0,3%. To se pravi, je tukaj zagotovo največji problem za Slovenijo, koliko nam bo
               pri vzpostavljanju boljših pogojev pomagalo članstvo OECD, je seveda stvar razprave,
               trdno pa sem prepričan, da bi z dosledno sprejemanje standardov, ki veljajo v tej
               skupnosti pripomogli k večji disciplini in s tem tudi k večji učinkovitosti tako
               javnega sektorja kot celotnega gospodarstva.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>K besedi bi se javila tudi sama.</p>
               <p>Mislim, da je članstvo podpis, ki smo ga opravili v Sloveniji, 1. junija, za našo
               državo izredno koristno in ne samo koristno, ampak je tudi čast za to državo, da smo
               bili sploh povabljeni v članstvo OECD-ja. Povedati je treba, da se seveda
               konkurenčnost ne ocenjuje samo na eni lestvici, ampak na različnih lestvicah. Recimo
               druga lestvica, ki ima sedež organizacije, ki ima sedež v Združenih državah Amerike,
               prikazuje napredek Slovenije v konkurenčnosti. Tako da, zdaj kateri podatki so pravi
               in kateri niso pravi, jaz nisem strokovnjakinja za področje konkurenčnosti in se v to
               ne bi spuščala. Vsekakor pa bi rada povedala, da je Slovenija trenutno v okviru
               Evropske unije ena izmed tistih držav, šestih držav, ki smo sploh sposobne pomagati
               drugim državam, ki so v krizi. Gre za spremembe kazalcev gospodarskih, ki se kažejo
               iz dneva v dan, zaustavili smo brezposelnost, bruto družbeni produkt se počasi a
               vendarle dviguje in podobne kazalce, ki kažejo, da Slovenija počasi izstopa iz te
               krize. Če se vse to ne bi dogajalo, in če ta ugledna organizacija kot je OECD ne bi
               imela zaupanja v Slovenijo in mislim, da bi lahko, potem nam povabila sploh ne bi
               dali. Opoziciji pa bi lahko dejala, da določanje meje Republike Slovenije, vstop v
               elitne gospodarske in druge 
               mednarodne organizacije niso zadeva notranjepolitičnih zgodb ene ali druge vlade,
               ampak nacionalnih interesov te države.</p>
               <p>K besedi se je javil še gospod Frangež.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Najlepša hvala. Organizacija za ekonomsko sodelovanje in razvoj je nedvomno, še
               posebej v zadnjem obdobju, ko se je iz kluba razvitih vse bolj tudi sama spreminjala
               v klub, ki želi promovirati in v državah članicah razvijati nove pristope, in ne samo
               uspešno in konkurenčno, pač pa tudi odgovorno ekonomijo, tako v njeni socialnih,
               okoljskih in drugih razsežnostih. V tem pogledu smo lahko ponosni na ta korak.
               Strinjam se, da je rezultat dolgoletnih prizadevanj. Mislim, da je bolj od
               prizadevanj in korakov, ki smo jih morali storiti naprej, pomembnejši kot spodbuda za
               to, da nadaljujemo zastavljene reforme, ki so pomembne prav zaradi dviga
               konkurenčnosti kot predpogoja za to, da ohranimo čim višjo stopnjo socialne
               kohezivnosti, na drugi strani da implementiramo standarde poslovanja in upravljanja,
               tako v javnem sektorju, kot tudi v gospodarstvu. Mislim, da tudi velike besede, ki
               smo jih lahko slišali v prejšnjem tednu predstavlja eno veliko zavezo za našo
               politiko.</p>
               <p>Tisto, kar me pri tem seveda moti je ta privoščljivost opozicije, ki kaže na njihovo
               temeljno sintagmo v tem mandatu. To je, čim slabše gre Sloveniji, tem bolje za nas.
               Moram reči, da sem zaradi tega pravzaprav že sit mnogih opozicijskih razprav, ker
               mislim, da v njih ni mogoče pripoznati kaj prida veliko državotvornosti, ki jo imajo
               sicer pogosto na jeziku.</p>
               <p>Konkurenčnost in tisto, kar se nam je zgodilo, lahko razumemo kot hladen tuš. Dejstvo
               pa je, da je ta konkretna lestvica organizacije IMD sestavljena po izrazito
               subjektivnih merili ankete med slovenskimi menedžerji, za katere me pa pravzaprav nič
               ne čudi, da izražajo, bom rekel, ta negativen odnos do gospodarskega okolja, kar je
               pač med drugim rezultat ustvarjanja te negativne klime, za katero je v prvi vrsti
               odgovorna opozicija, ki ne zna videti nobene pozitivne stvari. Slika situacijo bolj
               črno kot je in pravzaprav ne zna prepoznati in objektivno ocenjevati našega položaja.
               Nočem reči, da je Slovenija v briljantni situaciji, daleč od tega, nočem reči, da je
               tudi naša vlada pri soočenju s krizo brezpogojno uspešna, ampak vendarle bi
               pričakoval nekaj več objektivnosti in tudi priznanja, da smo mnoge od ukrepov, ki smo
               jih zaenkrat izvedli, izvedli uspešno,da nam to priznava tako Evropska komisija, kot
               tudi mnoge druge institucije in bi predlagal tistim, ki se vneto držijo te paradigme,
               da skušajo na privoščljivosti zaradi slabega položaja pravzaprav graditi svoj boj za
               oblast in nič drugega, da se pri tem nekoliko umirijo in res pristopijo k stvarem
               objektivne in državotvorne.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Gospod Grims.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Napuh je eden od naglavnih grehov so včasih rekli in hvala za ta lep primer dokaza za
               to, da stara modrost še vedno drži, ki jo je dal gospod Frangež.</p>
               <p>Če gremo naprej, zanimivo je, da se zelo lepo vidi tak izrazito, kako bi rekel,
               totalitarni refleks, se reče, sit sem tega, da poslušam. Kolega, ljuba duša, saj ste
               v parlamentu. Čemu je pa namenjen parlament, če ne temu, da se soočijo argumenti.</p>
               <p>Tisto, na kar bi opozoril spoštovano predsednico je pa tole. Številke o katerih sem
               govoril si ni izmislila opozicija. In tudi gospod Frangež, vaša izjava je s tega
               vidika popolnoma brezpredmetna, celo smešna. Številka o kateri sem govoril je izmeril
               Umar, ki je, kot veste, 
               služba v okviru javnega sistema države Slovenije in katere podatke verificirajo
               evropske institucije in so zato te številke zelo natančne, zelo precizne in so
               podvržene mednarodnemu nadzoru in držijo, in to je problem. Problem je v tem, ko
               govorite o privoščljivosti, da take oblasti kot jo ima trenutno Slovenija nobeni
               državi tega sveta ne bi privoščil, še najmanj pa svoji lastni. In če govorite o
               privoščljivosti se spomnite na tisto pesem <q>"od višine se zvrti"</q> in stopite na realna
               tla. Kajti, eden od elementov o katerih ste govorili, pa se je ravno v tem hipu
               poteptalo tudi z vaše strani je vprašanje dialoga, ne samo v parlamentu, vprašanje
               tudi socialnega dialoga. Ni slučaj, gospe in gospodje, da je norma, ki velja tudi v
               OECD, to je socialni dialog, bil ravno poteptan dva dni po izidu referenduma, ki ste
               ga razglasili za svojo zmago. Jaz sicer mislim drugače. To je razlika med mislite in
               vedeti. Vi mislite, da ste zmagali, jaz pa vem, da je izgubila Slovenija. To je tista
               razlika. Problem je v tem, da sedaj mislite, da ste dobili bianco menico, da lahko
               počnete kar hočete. Pa je to velika zmota. Če želimo napredovati tudi v gospodarstvu
               bi bil socialni dialog sedajle bolj potreben kot kadarkoli. Brez socialnega konsenza
               o ključnih spremembah v gospodarstvu mi ne bomo mogli niti tega, da vstopamo v OECD
               izkoristiti v polni meri, daleč od tega. Lahko se nam zgodi, da bo trend, ki je
               popolnoma nasproten trendu večine držav v Evropski uniji, ki so res izstopili iz
               krize, mi pa smo zdrsnili nazaj, v nazadovanje, postane trend, ki bo še okrepljen
               zaradi socialnih nemirov in vsega drugega, česar, še enkrat poudarjam, ne bi
               privoščil nobeni državi tega sveta. Sloveniji pa edino kar lahko storim je, da
               opozorim, da te stvari niso v redu, niso prav in da pozovem vas vse, da spremenite
               svoj način dela. Pojdite v socialni dialog. To, kar se je zgodilo v nedeljo vam ne
               daje bianco menice, da harate po balkansko, ampak je treba sedaj vzpostaviti socialni
               dialog bolj kot kadarkoli v zgodovini, sicer bo jesen za Slovenijo zelo zelo slaba in
               nam tudi članstvo v OECD ne bo nič več pomagalo.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Gospod Juri ima besedo.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Moram reči, da sem po eni strani začuden, po drugi se zabavam ob takih razpravah. Ne
               vem kaj je ponižujočega <q>"balkanskega"</q> v narekovajih, s tem, da osebno nimam nič proti
               Balkanu, ampak nekateri to sintagmo uporabljajo prekomerno. Ne vem kaj je pravzaprav
               <q>"balkanskega"</q> pri vstopu Slovenije v OECD? In če je to <q>"balkansko"</q> bodimo
               <q>"Balkanci"</q>.</p>
               <p>OECD je projekt, ki se vleče skozi vso osamosvojitvijo Slovenije, od samega začetka
               je bil eden tistih ciljev ob Evropski uniji, ob Natu, ob nekaterih drugih pomembnih
               organizacijah je OECD z gospodarskega vidika tisti cilj, ki nas postavlja v okvir, ki
               nam daje vsekakor in kakorkoli že večjo varnost vizavi gospodarskega okolja. Zato jaz
               tega ne bi podcenjeval. Razumem, da je efekt nedeljskega referenduma še tak, da bi
               nekateri radi sedaj ustavljali Slovenijo kjerkoli in kakorkoli, ampak mislim, da to
               ni prava pot do nacionalnega interesa. V našem interesu, v državnem in državniškem
               interesu je, da vse te akte ratificiramo čim prej, da postanemo polnopravni člani
               OECD-ja. Mislim, da je to projekt, ki ga je podpirala tudi prejšnja vlada in prejšnje
               vlade in to izum sedanje vlade. Ta vlada je samo korektno izpeljal do konca nekaj, za
               kar smo se trudili vsi skupaj. Zato ne razumem takih histeričnih ravnanj opozicije,
               bi rekel kar otroških, pobalinskih in predlagam, da to podpremo. Hvala.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala, gospod Juri. Ker drugih razpravljavcev nimam več, zaključujem
               razpravo. Prehajamo na glasovanje o vseh  členih predloga zakona.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti. In ker k predlogu zakona ni bil sprejet noben
               amandma Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme.</p>
               <p>Prehajamo še na določitev poročevalca. Kakšna želja? Če ne, potem bom to opravila
               sama. S tem zaključujem to točko dnevnega reda.</p>
               <p>Prehajamo na <title>3B TOČKO DNEVNEGA REDA - PREDLOG ZAKONA O RATIFIKACIJI KONVENCIJO
                  ORGANIZACIJ ZA GOSPODARSKO SODELOVANJE IN RAZVOJ TER DOPOLNILNIH PROTOKOLOV
                  ŠTEVILKA 1 IN 2 KONVENCIJ.</title> Prejeli ste mnenje Zakonodajno-pravne službe.
               Pričenjamo drugo obravnavo predloga zakona v kateri bomo opravili razpravo in
               glasovanje o posameznih členih predloga zakona. Želi predlagatelj podati uvodno
               obrazložitev? Izvolite, gospa Drenikova.</p>
            </sp>
            <sp who="SDT5:DrenikSimona">

               <speaker>SIMONA DRENIK:</speaker>

               <p>Hvala lepa. Tudi ta predlog zakona o ratifikaciji se nanaša na organizacijo za
               gospodarsko sodelovanje in razvoj. Gre za predlog ratifikacije konvencije organizacij
               za gospodarsko sodelovanje in razvoj, ki je bila sprejeta leta 1960 v Parizu in s to
               konvencijo je bilo ustanovljen OECD, ureja pa delovanje te mednarodne organizacije.
               OECD za doseganje svojih ciljev sprejema sklepe, priporočila in pa sklepa sporazume.
               OECD ima svet, ki kot najvišji organ sprejema pravne akte in ga sestavljajo ministri
               ali stalni predstavniki na operativni ravni pa OECD deluje preko številnih organov in
               delovnih teles za različna vsebinska področja, ki jih sestavljajo predstavniki držav
               članic. Teh odborov je okoli 250 in v teh odborih bo sedaj kot polnopravna članica
               sodelovala tudi Slovenija. Hvala lepa.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala, gospa Drenikova. Prehajamo na razpravo in glasovanje o posameznih
               členih predloženega zakona. predlagam, da po končani razpravi glasujemo o vseh členih
               skupaj. Ali kdo temu nasprotuje? Če ne, potem odpiram razpravo. Gospod Grims,
               izvolite.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Hvala. Samo na nek način odgovor na tisto kar je bilo prej. Zelo neprijetno je znova
               opazovati kako ni nobene pripravljenosti, da bi se sploh poslušali med sabo s strani
               vladajoče koalicije, ko se oporeka temu, ko sem na začetku svoje razprave opozoril,
               da je to zagotovo dosežek za Slovenijo. Toda, tisti, ki ne želijo tega slišati, jim
               ponovim še enkrat. Če se hoče izkoristiti prednosti, ki jih prinaša članstvo OECD, bo
               potrebno spremeniti način dela, spremeniti način dela, ki je značilen za sedanjo
               vlado in vladajočo koalicijo, treba se bo vrniti k socialnem dialogu, graditi na
               njem, ker ga zdaj bolj potrebujemo kot kadarkoli v zgodovini Slovenije. Sicer nam
               tudi to članstvo, ki je pozitivno, ga podpiramo, je bil plod dolgoletnega skupnega
               dela mnogih vlad, ne samo ene vlade, ne bo prineslo vseh tistih koristi, ki bi jih
               Slovenija zagotovo zaslužila. Če bodo v jeseni zaznamovali veliki socialni nemiri,
               kar je možno, saj je socialni dialog zdaj pretrgan in poteptan, pa že prej, če se
               citiram gospoda Semoliča, je bil v tem mandatu najslabši kadarkoli v zgodovini
               samostojne Slovenije, potem se lahko zgodi, da se bo gospodarsko nazadovanje samo še
               stopnjevalo. Zagotovo pa o izhodu iz krize ne bomo mogli govoriti še dolgo, dolgo
               časa. In Slovenija si zasluži bolje.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Gospa Rihterjeva.</p>
            </sp>
            <sp who="SDT5:RihterAndreja">

               <speaker>MAG. ANDREJA RIHTER:</speaker>

               <p>Spoštovani gospod kolega vas poslušam in prebiram tudi današnje časopise. Očitno
               živimo verjetno v drugi državi ali pa drugače prebiramo besede. Jaz moram reči, da
               socialni dialog je in močan dialog, gre pa za spremembo načina življenja in
               razmišljanje, izhod v prihodnost. In če bi tukaj bila opozicija resnično željna in
               voljna sodelovanja ne bi pozivala verjetno k blokadi socialnega dialoga, k blokadi
               generacij nasprotujemo popolnoma vseeno kar Vlada predlaga. Zato vas resnično zelo
               dobro poslušam sedaj že,  ampak
               vas ne razumem. Govorite o socialnem dialogu, počenjate pa popolnoma obratno.
               Govorite o neuspehu, o uspehu, čigavem v nedeljo. Uspeh vseh nas je bil. Tisti, ki
               verjamemo, da se rešujejo zadeve za mizo v dialogu med vsemi generacijami, za vse
               generacije. Seveda, če pa temu ne verjamete in nočete želeti, se vračate k nekemu
               drugemu dialogu, ki govori o diktatu, samo v narekovanju nečesa kar je potrebno
               storiti in to je storjeno. Tako pa nekateri ne razumemo dialoga, najmanj pa
               socialnega. Tako, da se opravičujem za ta komentar, ampak dobro poslušam in se zelo,
               zelo koncentrirano držim, da je bil ta moj komentar verjetno odgovor kolegu. Hvala
               lepa.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Gospod Grims.</p>
            </sp>
            <sp who="SDT5:GrimsBranko">

               <speaker>MAG. BRANKO GRIMS:</speaker>

               <p>Moram reči, da je to že prav zanimivo. Vsekakor mislim, da posega že nekoliko na
               medicinsko področje, kajti, da bo jasno o čem govorim. Noben iz opozicije ni pozival
               k prekinitvi socialnega dialoga, ravno nasprotno, mi smo pozivali k socialnemu
               dialogu in tudi danes pozivam k socialnemu dialogu. Mi smo ga tudi spoštovali v
               največji možni meri. Vi pa ste od tega odstopili, ga poteptali, že v prvih mesecih
               vaše vlade socialni dialog ni dobro potekal, recimo primer je sprememba
               elektrodistribucijskega sistema, ko bi po zakonu moral potekati socialni dialog z
               zaposlenimi, pa direktor direktorata, ki je za to pristojen, mesece ni sklical
               tistega zbora, potem ko sem postavil poslansko vprašanje, pa glej čudo je bil v 14-ih
               dneh opravljen prvi sklic. Naredil sem pa to na prošnjo sindikatov. In se nehajte
               sprenevedati, da opozicija oporeka socialnemu dialogu, ker je to že vrhunsko
               sprevračanje besed. Socialni dialog ste poteptali vi, presekali ste ga vi in to kar
               je šlo v parlament ni naprej v obravnavo usklajeno med socialnimi partnerji. Tukaj si
               lahko kar pogledamo prvi, ker imam glih pri roki, sindikati napovedujejo vročo jesen.
               Če bo prišlo do večjih nemirov zaradi tega, ker ne spoštujete načel socialnega
               dialoga, potem se morate zavedati, da bo to negativno vplivalo na celotno
               gospodarstvo. V to bi morali vlagati več energije, ne pa misliti, da ste zdaj dobili
               bianco menico, da grete preko vsega, tudi preko tistih vrednot vključno s socialnim
               dialogom, ki so bile v preteklosti eden od temeljev samostojne Slovenije in so bile
               kvaliteta. Vi pa od te kvalitete odstopate, jo teptate, jo očitno ne spoštujete,
               kljub temu, da ste imeli v preteklosti sami polna usta. In zdaj pridemo v položaj, ko
               že sicer slabo gospodarsko stanje odraženo v uradno ugotovljenem nazadovanju v tem,
               da smo zdrsnili ponovno v nazadovanje gospodarstva, ena od samo štirih evropskih
               držav smo v tako slabem stanju, še nadgrajujete z netenjem socialnih nemirov, to je
               izredno slabo in izredno slaba popotnica naši državi. In če pride do nemirov, še
               enkrat poudarjam, nam tudi članstvo OECD ne bo nič pomagalo, ker vseh prednosti tega
               članstva v pogojih, ko bomo soočeni s socialnimi nemiri z različnimi za gospodarstvo
               škodljivimi procesi ne bo mogoče tega članstva izkoristiti v polni meri, zagotovo bi
               si pa vsi želeli, da bi to sprejeli kot novo kvaliteto in jo v polno izkoristili. S
               tega vidika še enkrat povem, da sam podpiram, ne podpiram pa ravnanja Vlade, ki je
               poteptala socialni dialog in ne podpiram tega, da se zdaj tukaj sprenevedate, ko
               opoziciji očitate, da je predlagala, da se odstopi od socialnega dialoga, ja, kaj
               bolj neverjetnega, nesmiselnega in očitno neresničnega pa tudi še nisem slišal v tem
               parlamentu v zadnjem mandatu.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Poslanke in poslance bi rada opozorila, da smo še vedno na Odboru za zunanjo politiko
               ne na Odboru za gospodarstvo in da ne govorimo o socialnem dialogu, ampak o
               konvenciji organizacij za gospodarsko sodelovanje in razvoj ter dopolnilnih
               protokolih. S tem zaključujem to razpravo. prehajamo na glasovanje o vseh členih
               predloga zakona.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti. In ker k predlogu zakona ni bil sprejet noben drug amandma Odbor za zunanjo
               politiko predlaga Državnemu zboru, da predlog zakona obravnava v predloženem besedilu
               in ga sprejme. Prehajamo še na določitev poročevalca na seji Državnega zbora. Če ni
               posebnih želja, bom to opravila sama.</p>
               <p>Prehajamo na <title>3C TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED
                  EVROPSKO SKUPNOSTJO IN NJENIMI DRŽAVAMI ČLANICAMI NA ENI STRANI TER REPUBLIKO
                  JUŽNO AFRIKO NA DRUGI STRANI O SPREMEMBI SPORAZUMA O TRGOVINI RAZVOJA IN
                  SODELOVANJA.</title> Prejeli ste mnenje Zakonodajno-pravne službe. Pričenjamo drugo
               obravnavo predloga zakona v kateri bomo opravili razpravo in glasovanje o posameznih
               členih zakona. Bi želel predlagatelj uvodno besedo? Ne. Prehajamo na razpravo in
               glasovanje o posameznih členih predloženega zakona. Predlagam, da po končani razpravi
               glasujemo o vseh členih skupaj. Ali kdo temu nasprotuje? Če ne, potem odpiram
               razpravo. Ni prijavljenih. Zaključujem razpravo. prehajamo na glasovanje o vseh
               členih predloga zakona.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti in ker k predlogu zakona ni bi sprejet noben amandma
               Odbor za zunanjo politiko predlaga Državnemu zboru, da predlog zakona obravnava v
               predloženem besedilu in ga sprejme. Prehajamo še na določitev poročevalca. Tudi
               tokrat bom to opravila očitno sama. S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO SLOVAŠKE REPUBLIKE O UREJANJU VOJNIH GROBIŠČ.</title> Želi predstavnik predlagatelja podati uvodno besedo? Izvolite, gospa državna
               sekretarka.</p>
            </sp>
            <sp who="SDT5:KopačMrakAnja">

               <speaker>DR. ANJA KOPAČ MRAK:</speaker>

               <p>Hvala za besedo, gospa predsednica. Poslanci in poslanke! Bom zelo na kratko. Gre za
               to, da je prišla pobuda za sklenitev tega sporazuma in da si želimo s sprejemom tega
               sporazuma nadgraditi dobre odnose na tem področju z Republiko Slovaško. Bistveni
               elementi sporazuma so zagotavljanje trajne zaščite vojnih grobišč in posameznih
               grobov tako na področju Republike Slovenije kot tudi Slovaške Republike, določena je
               obveza obeh držav o izmenjavi podatkov o lokaciji, številu in narodnostnih
               pokopanjih. Stroške vzdrževanja vojnih grobišč krije vsaka pogodbenica za svoja
               grobišča v skladu z mednarodnimi pogodbami in ženevskimi konvencijami. Pogodbenice
               nista dolžni plačevati najemnine za zemljišča za vojna grobišča, stroške obratovanja
               krije pogodbenica, ki vojna grobišča vzdržuje, podrobneje je razčlenjen prekop in
               ureditev vojnih grobišč ter stroški v zvezi s tem in zagotavljanje prostega dostopa
               do vojnih grobišč. Podobne sporazuma ima republika že sklenjene z Italijo, Zvezno
               Republiko Nemčijo, Češko in Republiko Madžarsko.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala, gospa Kopačeva. S tem zaključujemo to uvodno predstavitev in odpiram
               razpravo. bi kdo želel? Gospod Anderlič.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Jaz izražam zadovoljstvo ob silnem razočaranju nad postopkom. Namreč, bil sem trdno
               prepričan, ker smo v prejšnjem mandatu to pobudo skupaj, ker sem slučajno v skupini
               prijateljstva s Slovaško, ko je prišlo do dobrega sodelovanja, predvsem Češke pri
               urejanju grobov iz prve svetovne vojne, gre za identičen primer s Slovaško in sedaj
               je to na mizi, ampak upam, da ni ta velika zamuda posledica tega, da je nek uradnik,
               ki se ukvarja predvsem z Matildami, bil zaslužen za to, da to toliko časa ni prišlo
               na dnevni red, kajti bili smo priča tudi neke dokaj neugodne situacije, ko je
               predsednik slovaške vlade prišel sem ob upanju, da bosta podpisala oba predsednika ta
               sporazum. Zato resnično pozdravljam, da se to zgodi. Je pa še ena zadeva, ki se ravno
               tako vleče in prosim predstavnike Vlade, da pogledajo, gre za socialne in nekatere
               druge stvari, kjer so zdaj tudi z naše strani preložili na jesen, ker ne vem kaj, da
               še morajo narediti, gre pa tudi za tipski sporazum in Slovaška je gotovo prijateljska
               država in nas veliko druži in bi bilo prav, da nekatere stvari tečejo hitreje. Ta
               sporazum oziroma pobuda je pa ležala več kot dve leti v predalu.
               </p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala, gospod Anderlič. Bi še kdo želel? Predstavniki iz ministrstva? <stage>(Ne.)</stage> V redu. S
               tem zaključujem razpravo in predlagam, da glasujemo o naslednjem predlogu sklepa:
               <q>"Odbor za zunanjo politiko potrjuje podano pobudo."</q></p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO VELIKEGA VOJVODSTVA LUKSEMBURG O IZMENJAVI IN
                  MEDSEBOJNEM VAROVANJU TAJNIH PODATKOV.</title> Želi predstavnik ministrstva uvodno
               besedo? <stage>(Ne.)</stage> Hvala. Zahvaljujem se za vaše razumevanje. Želi kdo besedo od
               poslancev? <stage>(Ne.)</stage> Zaključujem razpravo. Predlagam, da glasujemo o naslednjem predlogu
               sklepa: <q>"Odbor za zunanjo politiko potrjuje podano pobudo."</q></p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>5A. TOČKO DNEVNEGA REDA - POBUDA ZA SKLENITEV SPORAZUMA O SPREMEMBI
                  SPORAZUMA O SOCIALNEM ZAVAROVANJU MED REPUBLIKO SLOVENIJO IN BOSNO IN HERCEGOVINO.</title> Želi predstavnik uvodno predstavitev? Izvolite, gospa državna sekretarka.</p>
            </sp>
            <sp who="SDT5:BenčinaDragoljuba">

               <speaker>DRAGOLJUBA BENČINA:</speaker>

               <p>Hvala, ponovno za besedo. Bom kratka. Se mi zdi pa pomembna stvar, vseeno, da se
               predstavi.</p>
               <p>Kot veste smo 1. julija 2008, ki je začel veljati Sporazum o socialnem zavarovanju
               med Republiko Slovenijo in Bosno in Hercegovino. Sedaj je pobuda za spremembo tega
               sporazuma in sicer predvsem v 3. odstavku 5. člena in dodaja se nov 4. odstavek 5.
               člena. Gre se, če poenostavim, da je pravica do denarnega nadomestila, ki je v osnovi
               pravica iz dela, za katero so plačani socialni prispevki vezana v tem členu na stalno
               prebivališče. Torej, nekdo, ki je vplačal, če nima v tistem trenutku pa izpolnjuje
               vse druge zakone določene pravice in nima stalnega prebivališča v Republiki Sloveniji
               ni opravičen do denarnega nadomestila, to ureja ta Zakon o zavarovanju za primer
               brezposelnosti, pa nima pravice do posmrtnine in pogrebnine, kar je pa določeno v
               Zakonu o obveznem zdravstvenem zavarovanju. Te trije prejemki se sedaj urejajo tako,
               da so posamezniki, ki izpolnjujejo druge zakonske pogoje opravičeni, v kolikor imajo
               začasno prebivališče. Mi smo to stvar že sanirani pri sporazumu, ki smo ga podpisali
               s Hrvaško, prav tako pobuda s Srbijo in Črno goro je ta, če odpravimo rečemo,
               pomanjkljivost, ker je dejansko pomanjkljivost že opravljena imamo pa že z Makedonijo
               v tako zapisanem sporazumom in to je problematično predvsem s sporazum z Bosno in
               Hercegovino, ker v Sloveniji je med tujimi delavci prevladujejo iz te države in je
               torej nujna ta ureditev. Tako da bodo sedaj zelo aktivno in po hitrem postopku stekla
               ta pogajanja za spremembo in bodo v prid vsem tem tujim državljanom, ki v Sloveniji
               delajo in so absolutno opravičeni do te pravice.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala za to obrazložitev in pozdravljam tako spremembo. Odpiram razpravo. Izvolite,
               gospod Potrč.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Hvala lepa. Lep pozdrav, gospe državni sekretarki s sodelavci.</p>
               <p>Podpiram ta predlog, zato ker zagotavlja enakopravni položaj iz različnih bivših
               Republik skupne države. Izkoriščam pa to priliko, da povem, da z urejanjem vse
               vprašanj socialnih pravic nisem zadovoljen in to gospa državna sekretarka ve. Namreč,
               pokojninsko zavarovanje urejeno je na način, da tistim, ki so pred 25. junijem 1991
               delali v bivših Republikah skupne države dobivajo sedaj pokojnine po deležih in je to
               za njihov socialni položaj v Sloveniji mnogokrat izjemno krivično in tudi težko. Na
               to opozarjam pri vsakem sporazumu, za enkrat brez uspeha, brez zamere pa, ker sem to
               tudi tokrat naredil. Hvala.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. To je konstruktivna razprava. Še kdo bi razpravljal? Izvolite, gospa
               Rihter.</p>
            </sp>
            <sp who="SDT5:RihterAndreja">

               <speaker>MAG. ANDREJA RIHTER:</speaker>

               <p>Jaz se moram oglasiti, čisto dva stavka, ker se pridružujem kolegu Miranu Potrču.
                   Iz območja Celja imam zelo
               veliko napotil, skoraj 300 ljudi se je obrnilo v dveh letih na mene z območja Celja,
               ki imajo tovrstni problem, ko dobivajo seveda nadomestila, ki so mizerna, bom temu
               rekla, odločbe in bi bilo dobro razmišljati v smeri, da bi se ta reč mogoče rešila
               oziroma razrešila tako, kot jo sedaj aktivno rešujete za ostale zadeve. Sva na enakih
               pozicijah kolega Potrč in bi bilo zelo dobro aktivnosti na vašem ministrstvu peljati
               tudi v to smer. Gre za kar veliko število ljudi, ki so Slovenci oziroma prebivalci
               države Slovenije in prejemajo zelo zelo nedostojen življenju prejemek za svoje
               življenje.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala, gospa Rihterjeva. Če ni drugih prijavljenih, potem zaključujem
               razpravo in predlagam, da glasujemo o naslednjem predlogu sklepa: Odbor za zunanjo
               politiko potrjuje podano pobudo.</p>
               <p>Kdo je za? <stage>(10 članov.)</stage></p>
               <p>Ugotavljam, da je sklep sprejet soglasno.</p>
               <p>S tem zaključujem to točko dnevnega reda.</p>
               <p>Zahvaljujem se za sodelovanje vsem predstavnikom Vlade.</p>
               <p>Prehajamo na <title>6. TOČKO DNEVNEGA REDA - MEDNARODNA DEJAVNOST DRŽAVNEGA ZBORA.</title> Na dnevnem redu imamo kot prvo vlogo za udeležbo članice odbora za zdravstvo
               dr. Andreje Črnak Meglič na 13. evropskem zdravstvenem forumu <stage>/Nerazumljivo./</stage> Zdravje
               v Evropi, pripravljeni na prihodnost, ki bo potekal od 6. do 9. oktobra 2010.
               Predlagam, da glasujemo o predlogu sklepa: Odbor se strinja z udeležbo. Bi kdo
               razpravljal? Ne. Potem kar glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na mizo smo danes dobili pismo gospe Eve Irgl predsednice Komisije za peticije ter za
               človekove pravice in enake možnosti, ki opozarja, da bo v Črni gori od 21. do 22.
               junija potekal forum Woman, peace and security in da naj bi se ga udeležil v imenu
               tega odbora gospod Andrej Magajna, ki se bo boril za pravice žensk. Bi kdo
               razpravljal? Če ne, potem<gap n="..."/> Izvolite, gospod Jerovšek.</p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Neposredno preden sem šel na ta odbor sem dobil kopijo vabila, kjer tudi vabijo člana
               Odbora za obrambo oziroma Odbor za obrambo. Jaz še nisem uspel odreagirati.
               Verjetno<gap n="..."/><stage>/Oglašanje iz klopi./</stage> Če pa sem sedaj neposredno<gap n="..."/><stage>/Oglašanje iz klopi./</stage>
               Ne vem kakšna je pot obveščanja tu v tej hiši. <gap n="..."/><stage>/Oglašanje iz klopi./</stage> Tako sem
               večno kriv jaz<gap n="..."/></p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Jaz predlagam, če lahko skrajšam to varianto, da glasujemo sedaj o gospodu Magajni.
               Če bi še kdo želel od Odbora za obrambo, potem predlagam, da posredujete predsedstvu
               in bomo potem naknadno uredili. Smo pri glasovanju za gospoda Magajno.</p>
               <p>Kdo je za? <stage>(11 članov.)</stage></p>
               <p>Soglasno sprejeto.  S tem so
               se vloge za to sejo izčrpale.</p>
               <p>Gospod Juri se je javil k razpravi, pa še potem gospod Anderlič.</p>
            </sp>
            <sp who="SDT5:JuriFranco">

               <speaker>FRANCO JURI:</speaker>

               <p>Hvala. Jaz sem bil obveščen, tako kot vsi ostali člani tega odbora, o tem, da smo
               odobrili potovanje skupina prijateljstva z Iranom v Iran. Domnevam, da je bila ta
               odločitev potencialno sprejeta takrat, ko smo postavili kot pogoj dodatek še nekoga
               iz pozicije. Jaz sem sicer razumel drugače, da bomo o tem ponovno glasovali, ampak
               očitno je šlo nekje po enem avtomatizmu. Sedaj je to že odobreno. Ampak moj predlog
               je vsebinske narave. Če že gre ta delegacija skupine prijateljstva v Iran bi rad
               opozoril na današnji poziv Amnesty International, ki zahteva, da se od Irana
               pričakuje oziroma zahteva izpustitev nekaj sto političnih zapornikov tistih
               znamenitih demonstracij. Zato predlagam, da bi ta delegacija, ki bo šla dol v imenu
               našega parlamenta, kakorkoli že boste zastopali ta parlament, na to opozorili iranske
               sogovornike. In jim predstavili stališče. Mislim, da tukaj ne sme biti dilem, ampak
               mi bi se temu pozivu Amnesty International pridružili. Upam,da bo tudi gospod
               Jelinčič in gospod Pukšič<gap n="..."/></p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Gospod Žnidaršič<gap n="..."/></p>
            </sp>
            <sp who="SDT5:JuriFranco">

               <speaker>FARNCO JURI:</speaker>

               <p>Dobro, se veselim, da je tukaj. Prosim, da tu upoštevate in da na diplomatski,
               korekten način vendarle to iranskemu parlamentu posredujete. Hvala.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Gospod Potrč se je še javil.</p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Jaz se vam opravičujem, ker morda ne paše najbolj v to diskusijo, ampak jaz drugače
               nimam priložnosti, ker sem redkokdaj nadomestni član. Jaz sem tudi vodja ene skupine
               prijateljstva Ciper. Interesi so bili veliki za sodelovanje. Uradno sem dobil
               odgovore, da s skupinami prijateljstva sodelovanja, niti našega povabila njim, niti
               njihovega povabila nam ni možno realizirati. Dajem naznanje, se pravi, da so tu
               različni kriteriji in dajte se zmeniti, ali je treba biti dovolj siten, ali mora biti
               dovolj pomembna država, ampak nisem si izmislil, da sem takšen odgovor dobil.
               Hvala.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Pa ne od tega odbora, mogoče od službe<gap n="...."/><stage>/Medsebojno dogovarjanje./</stage> Gospod
               Žnidaršič.</p>
            </sp>
            <sp who="SDT5:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Mene je zanimalo, kako je mogoče, da je odobrena ta pot za to skupino prijateljstva.
               Odgovor je bil zanimiv in seveda tudi smiseln. Namreč, če z neko državo na daljši rok
               ni bilo prav nobenih odnosov in stikov na nobeni ravni, potem je pobuda skupine
               prijateljstva dobrodošla kot inicialna v tem smislu, da se vendarle neki odnosi
               vzpostavijo in da se sodelovanje s tisto državo na kakršenkoli način začne. Zato, ker
               z Iranom ni bilo prav nobenih stikov, mislim, da kar pet let, je bila odobrena ta
               pot.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>To je 26. člen pravilnika<gap n="..."/></p>
            </sp>
            <sp who="SDT5:PotrčMiran">

               <speaker>MIRAN POTRČ:</speaker>

               <p>Jaz to sprejmem in nimam nobenih pomislekov, jaz samo opozarjam, da bi kriteriji
               morali biti<gap n="..."/></p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Saj so. 26. člen tega pravilnika govori o tem. S Ciprom pa smo imeli že izmenjavo
               obiskov na ravni odborov. 26. člen drugi odstavek 2. točka: Skupina prijateljstva
               lahko izmed svojih članov predlaga delegacijo za obisk posamezne države s katero v
               obdobju zadnjih štirih let ni bilo mednarodnega sodelovanja na ravni predsednika
               Državnega zbora ali delovnih teles Državnega zbora. To so za mnoge države takšni
               primeri.</p>
               <p>Gospod Anderlič in gospa Rihter.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Je to vprašanje povezano s tem, kar je gospod Potrč vprašal. Namreč,  pred parimi sejami nazaj smo
               postavili vprašanje, ne vem, če ste ga realizirali, da boste povprašali, me zanima to
               pismo, če mi ga lahko v vednost pošljete. Ali ste povprašali predsednika Državnega
               zbora zakaj pravilnika ne da že pol leta v razpravo. Jaz vem, da zaradi tega, ker
               službe v Državnem zboru nasprotujejo, ker imajo drugačno mnenje.</p>
               <p>Kar pa se tiče teh konkretnih stvari, jaz nobenemu tistemu, ki ne hodi na delovno
               telo v Sloveniji ne bi odobril poti v tujino. Temu se reče tako, kdor smetano poje,
               naj pa še mleko spije. Če mi sedimo tukaj v tej dvorani in potrjujemo tistim odhode
               na razne poti, ki niti sem ne morejo priti, da bi utemeljili in glasovali za svoje
               potovanje je, kako se temu reče, ne bom rekel naprej. In zato je moja pobuda, da mi
               to pismo pošljete in da povprašate še enkrat, zakaj ne moremo teh stvari zaokrožiti
               in narediti enaka merila, ker ni res, da so enaka merila. Ampak ne bom nadaljeval od
               tukaj naprej.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Gospa Rihterjeva.</p>
            </sp>
            <sp who="SDT5:RihterAndreja">

               <speaker>MAG. ANDREJA RIHTER:</speaker>

               <p>Hvala. Bom kar tu nadaljevala od mojega kolega, da se zelo strinjam in pridružujem
               njegovemu mnenju. Kajti, nekdo od kolegov, ki nikoli, ne bom rekla nikoli, redkokdaj
               sedi tukaj in gre potem v državo, ker naj bi doprinesli k medsebojnemu sodelovanju,
               razvijanju odnosov dvomim v to.</p>
               <p>Naj pa tudi odgovorim, da predsedujem dvema prijateljstva z Anglijo in Češko in da
               imamo odprta povabila, da so se vsepovsod menjale vlade, da bi bilo zelo dobro se
               povezati in nagraditi sodelovanje. Konec koncev sta dve močni državi s katerima imamo
               velik ekonomski interes in čakamo v vrsti, da bomo nenazadnje dobili zeleno luč. Tako
               kot si rekel, kolega Potrč, nisem agresivna, čakam, ne naredim nič, ampak očitno se
               to ne izplača v naši skupini, niti v tem Državnem zboru. Tako da bom zamenjala
               verjetno taktiko.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Izvolite, gospod Jerovšek. <gap n="..."/><stage>/Oglašanje iz klopi./</stage></p>
            </sp>
            <sp who="SDT5:JerovšekJožef">

               <speaker>JOŽEF JEROVŠEK:</speaker>

               <p>Ker je podoben slučaj kot Iran, ampak mislim, da je Indija še vseeno pomembnejša
               država. Naš obisk je bil začetek pravzaprav.</p>
               <p>Gospe Rihtarjevi, jaz sem tudi predsednik skupine prijateljstva in se tega pravilnika
               in tega zavedam. Sem celo v zadregi, ker nemški kolegi pričakujejo naše povabilo in
               oni nas vabijo in tako naprej. Je pa z Anglijo, tu pa lahko potrdijo verjetno, ko je
               bil predsednik skupine gospod Kacin smo bili skupina prijateljstva na obisku v
               Združenem kraljestvu. To je bil uradni obisk. Takrat zunanjepolitičnega odbora
               Britanci niso hoteli povabiti oziroma ni bilo vabila. Kacin je upravičeno izkoristil
               to, da smo šli kot skupina prijateljstva.</p>
            </sp>
            <sp who="SDT5:KlasincJanja">

               <speaker>PREDSEDNICA JANJA KLASINC:</speaker>

               <p>Glede na vaša vprašanja v zvezi s predlogom sprememb Pravilnika o mednarodni
               dejavnosti ste verjetno dobili v vse poslanske skupine odgovor predsednika Državnega
               zbora, ki je dejal, da se v več elementih ne strinja s tem pravilnikom, ki smo ga
               pripravili s težko muko v dobrem sodelovanju s strokovno službo našega odbora. In ne
               moremo reči, da se vse strokovne službe, tako da moramo biti pošteni tudi do naših
               kolegic, ki so se izredno angažirale v več mesečnem pripravljalnem obdobju tega
               pravilnika. Pač pa je situacija sedaj takšna. Predsednik Državnega zbora se je želel
               še pogovarjati in je rekel, da me bo poklical na pogovor. Jaz sedaj tega povabila še
               nisem dobila, ampak ne vem zakaj. Ta odbor je svoje mnenje dal. Mi smo svoj predlog
               dali. Mislim, da bi bilo pametno, da  pride pravilnik dejansko tako, kot smo si mi želeli, v poslanske
               skupine. Da se v poslanskih skupinah o njem razpravlja in potem pride posledično na
               Kolegij Državnega zbora, ampak moja naloga je lahko samo to, da ponovno povprašam
               predsednika Državnega zbora. <gap n="..."/><stage>/Oglašanje iz klopi./</stage> Tisti pismen odgovor, ki smo ga
               takrat dobili.</p>
               <p>Sedaj bi zaključila to točko dnevnega reda.</p>
               <p>Prehajamo na <title>7. TOČKO DNEVNEGA REDA - RAZNO.</title> Ali ima kdo kakšno vprašanje
               pod razno? Če ne, potem zaključujem to točko dnevnega reda in tudi 38. redno sejo
               odbora. In se vsem zahvaljujem za udeležbo, predvsem tistim, ki ste zdržali do
               konca.</p>
               <stage type="time">(Seja je bila končana 9. junija 2010 ob 11.55.)</stage>
            </sp>
         </div>
      </body>
   </text>
</TEI>
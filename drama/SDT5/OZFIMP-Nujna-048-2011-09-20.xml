<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZFIMP-Nujna-048-2011-09-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E7748737D465EFF3C125790D003E9F5F</idno>
               <idno type="custom" subtype="day">7C91D9700D941764C125791100315EBA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=7C91D9700D941764C125791100315EBA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZFIMP-Nujna-048-2011-09-20.OZFIMP" n="048">
               <name>Nujna</name>
               <date when="2011-09-20"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZFIMP-Nujna-048-2011-09-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZFIMP-Nujna-048-2011-09-20.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA FINANCE IN MONETARNO POLITIKO</stage>
            <stage type="session">48. nujna seja</stage>
            <stage type="date">(20. september 2011)</stage>
            <stage type="chairman">Sejo je vodil Bogdan Čepič, predsednik odbora.</stage>
            <stage type="time">Seja se je pričela ob 08.20.</stage>
            


            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Poslanke in poslanci. Ali lahko pričnemo, glede na to, da nas je minister našel.
               Baje, da je malo iskal, prostor je bil zbrisan na vabilu, drugače je pa on bil pravi
               čas tukaj.</p>
               <p>Pričanjem 48. nujno sejo odbora. Obveščam vas, da se mi nihče ni opravičil, da je
               zadržan in zaenkrat tudi nimam nobenih pooblastil za nadomeščanje. S sklicem seje ste
               prejeli naslednji dnevni red seje odbora: predlog zakona o spremembah zakona o
               poroštvu Republike Slovenije za zagotavljanje finančne stabilnosti v euroobmočju
               nujen postopek. Odbor je matično delovno telo za obravnavo te navedene točke. Ker v
               poslovniškem roku nisem prejel predlogov v zvezi z dnevnim redom ugotavljam, da je
               določen takšen dnevni red kot ste ga prejeli s sklicem seje odbora.</p>
               <p>Prehajamo na <title>1. TOČKO DNEVNEGA REDA</title> - predlagatelj zakona je vlada. Kolegij
               predsednika Državnega zbora je na seji 9. 9. 2011 sklenil, da se predlog zakona
               obravnava po nujnem postopku. Skupina poslank in poslancev s prvopodpisanim Jožetom
               Tankom je 13. 9. 2011 vložila zahtevo, da o odločitvi Kolegija odloči Državni zbor.
               Državni zbor je na 31. seji, 19. 9. 2011 odločil o sklepu, da se predlog zakona
               obravnava po nujnem postopku in ga sprejel. K obravnavi te točke so vabljeni
               predstavnice in predstavniki Ministrstva za finance ter Zakonodajno-pravne službe.
               Kot dodatno gradivo k predlogu zakona ste dobili mnenje Zakonodajno-pravne službe in
               dodatno utemeljitev nujnega postopka za sprejem predloga zakona, ki jo je 19. 9. 2011
               posredovala vlada. V poslovniškem roku za vložitev amandmajev kvalificirani
               predlagatelji niso vložili amandmajev. Torej pričanjem z drugo obravnavo predloga
               zakona. Želi minister za finance podati dopolnilno obrazložitev? Prosim, gospod
               minister. Beseda je vaša.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa. Spoštovane poslanke in poslanci, spoštovani predsedujoči. Dovolite mi, da
               na kratko predstavim predlog zakona o spremembah zakona o poroštvu Republike
               Slovenije za zagotavljanje finančne stabilnosti euroobmočja ter razloge in namen za
               sprejetje zakona. Verjamem, da so vam dobro znani razlogi, zakaj je bil lani
               izpostavljen poseben mehanizem za finančno pomoč državam članicam v območju evra,
               tako imenovani EFSF European Financial Stability Facility. Gre za instrument, ki naj
               bi z zadolževanj na mednarodnih kapitalskih trgih ob jamstvih držav članic območja
               evro zagotovil pomoč tistim državam, ki bi zašle v finančne težave. In te so trenutno
               vsa tri: Irska, Portugalska - sta že deležni pomoči preko EFSF, ter Grčija, ki
               trenutno pomoč prejema v obliki bilateralnih posojil držav članic. Bo pa potrebovala
               dodatno finančno pomoč, ki naj bi bila v nadaljevanju zagotovljena preko EFSF. V času
               ustanovitve EFSF je bilo dogovorjeno, da bo družba zagotavljala finančno pomoč v
               obliki posojil in v skupni višini do 440 milijard evrov. Efektivna posojilna
               sposobnost družbe EFSF pa je zaradi dodatnih mehanizmov za varovanje, ki omogočajo
               pridobitev in ohranitev najvišje bonitetne ocene družbe EFSF, to je trojni A, manjša
               od 440 milijard evrov kot je bilo prvotno predvideno, trenutno je efektivno le 250
               milijard evrov. V luči širitve krize na evropskih trgih in ravno zato, ker je ta EFSF
               prešibak, se kriza tudi širi je nujno, da se zagotovi manjkajoča kapaciteta, ker je
               možno le s povečanjem poroštva držav članic. Zakaj se kriza širi? Enostavno, če
               ponovim Kajtnerjevo oceno na našem petkovem srečanju finančnih ministrov, če imate vi
               tako velik problem, se pravi grožnjo določenih stečajev držav in tako majhno požarno
               steno, kot se je izrazil firewall, potem že sama nevarnost, da bi se lahko zgodila,
                   povzroča turbulenco na
               finančnih trgih <gap n="..."/><stage>/nerazumljivo./</stage><gap n="..."/> zloma. In vsake tri mesece, ko je potreba
               nakazati novo tranšo Grčiji, se odpre možnost ali bo do tega zloma prišlo. Enostavno,
               če imaš tak problem možnost, da pride do nekih neplačil v monetarnem, enotnem
               monetarnem območju, rabiš tudi ustrezno visoko požarno steno in potem do krize sploh
               ne pride, ne obstoj te dovolj visoke protipožarne stene krizo dejansko povzroča.
               Ostale države velika primerljiva območja takšne mehanizme, ki jim rečemo tudi
               kredit<gap n="..."/><stage>/nerazumljivo./</stage><gap n=".."/> ravni, imajo, ima ga Japonska, ima ga ZDA, ima ga
               Kitajska, imajo ga tudi te velike Brazilija, Rusija in podobno in ga moramo mi
               vzpostaviti za svoje monetarno območje. Na primer Šved, Švedi imajo svojo. Švedski
               guverner je povedal, da so v času krize porabili za lansiranje kreditov iz centralne
               banke v poslovne banke v višini 15% bruto domačega produkta leta 2009. To je tisti
               kreditor na zadnji ravni in to je pač treba, trenutno to zagotavlja ECB, vendar
               zakonsko nima teh osnov, mi rabimo poseben sklad in to je ta sklad.</p>
               <p>Naprej. Pri tem je pomembno dejstvo, da so razmere na mednarodnih finančnih trgih v
               poletnih mesecih dodatno zaostrene. Poleg Grčije in Irske in Portugalske, ki so že
               pod različnimi režimi finančne pomoči držav članic območja evra ter IMF, se
               povečujejo stroški za zadolževanja tudi nekaterim drugim državam članicam območja
               evra s slabšimi gospodarskimi obeti, pa so bile posamezne države deležne tudi
               slabšanja bonitetnih ocen ali slabšanja obetov za bonitetno oceno s strani vodilnih
               bonitetnih agencij, na primer Ciper, Italija in Španija. Po padcu pokojninske reforme
               smo tu v neugodnem položaju tudi mi. Poleg zadostne kapacitete EFSF se tako poraja
               vprašanje dodatnega povečanja fleksibilnosti EFSF, in sicer predvsem s povečanjem
               nabora instrumentov kako zagotavljati to funkcijo kreditorja na zadnji ravni.
               Poglavitna rešitev predlaganega zakona je zagotovitev pravne podlage za
               implementacijo sprememb EFSF, in sicer zviša se višina poroštva Republike Slovenije,
               spremeni način določitve skupnega obsega poroštva Republike Slovenije, doslej je bila
               določena skupna poroštvena obveza, po novem se določa obveza v obliki glavnice plus
               pripadajoče obresti in stroški. Drugič. Omogoči se družbi EFSF, da opravlja nakupe
               obveznic držav članic v finančnih težavah na primarnem trgu kot tudi da investira na
               sekundarnem trgu. Tretjič. Doda se možnost ukrepanja družbe EFSF na podlagi posebnega
               previdnostnega programa prekurjarno. Četrtič. Doda se možnost dokapitalizacije
               finančnih inštitucij s posojili državam članicam območja evra. Ob upoštevanju
               navedenega se poroštvena obveznost Republike Slovenije sedanje dve milijardi 73
               milijonov evrov, ki zajema tako višino glavnice kot obresti ter stroške finančnih
               inštrumentov obveznic EFSF zviša na 3 milijarde 664 milijonov evrov za glavnico
               finančnih inštrumentov obveznic EFSF. Ob tem Republika Slovenija daje poroštvo tudi
               za znesek pripadajočih obresti in morebitnih stroškov. Celoten znesek poroštev držav
               članic območja evra družbi EFSF znaša 779,8 milijarde evrov, se pravi iz tistih 440
               je zdaj dvignjeno na približno 780 milijard, pri čemer so Helenska republika,
               Portugalska republika ter Irska začasno izstopile kot države dajalke poroštva zaradi
               njihove javnofinančne situacije. Efektivni znesek poroštev družbi EFSF bo tako znašal
               726 milijard evrov. Se pravi za Irsko, Portugalsko, Grčijo se te znesek, ki je bil
               ciljen, zmanjša in to pade na 726 milijard evrov.</p>
               <p>Predmetne spremembe EFSF sporazuma začnejo veljati in postanejo zavezujoče na dan, ko
               bodo vse države članice območja evra predložile družbi EFSF pisno potrditev, da so
               zaključile potrebne notranje pravne postopke.</p>
               <p>Glede na dogajanja na finančnih trgih se pričakuje, da bodo države članice zaključile
               svoje postopke do konca septembra oziroma prvega tedna v oktobru. V kolikor
               katerakoli od držav članic območja evra ne bi uspela zaključiti svojih postopkov v
               predvidenem roku oziroma zavrne predmetne spremembe EFSF, to posledično pomeni, da
               spremembe EFSF sporazuma ne bi stopile v veljavo. Slednje predstavlja izredno
               negativni signal finančnim trgom v že tako skrajno občutljivi situaciji na dolžniškem
               trgu vrednostnih papirjev držav članic evra, ki smo si jo skuhali sami ravno z
               neobstoječim oziroma premalo močnim inštrumentom. Ob enem bi odločitev države
               članice, da ne sodeluje pri zadevnem mehanizmu, tudi nakazovala na pomanjkanje
               ustrezne politične volje v območju evra za sprejemanje zahtevnih in težkih odločitev
               za prihodnost evra  za
               sprejemanje zahtevnih in težkih odločitev za prihodnost evra ter še nadalje omajajo
               zaupanje finančnih trgov tako državne članice območja evra kot tudi samo evropsko
               valuto. Zaradi preprečitve širjenja dolžniške krize in z namenom okrepitve zaupanja v
               evropsko valuto je nujno, da vse države članice območja evra vključno s Slovenijo čim
               prej okrepijo obstoječi mehanizem EFS kot enega ključnih elementov za zagotavljanje
               stabilnosti območja evra.</p>
               <p>Spoštovane, poslanke in poslanci. Vlada RS, zato predlaga državnemu zboru, da v sled
               navedenega sprejem Zakon o spremembah Zakona o poroštvu RS za zagotavljanje finančne
               stabilnosti v evro območju. Hvala lepa.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Želi besedo predstavnica zakonodajno-pravne službe, gospa Andreja Kurent? Ne
               želi. Dobili ste pa pisno mnenje.</p>
               <p>Prehajamo na razpravo in glasovanje o členih. Na začetku bi vas rad opozoril, da bomo
               delali 10 do 10-ih, v kolikor ne končamo bomo, potem iskali jutranje termine, mi
               moramo do torka to končati. V torek je planirano na seji državnega zbora. Ali zjutraj
               ali pa po seji, v kolikor bi bilo to možno.</p>
               <p>V razpravo dajem 1. člen. Želi kdo razpravljati? Gospod Barovič, prosim.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p>Hvala lepa, gospod predsednik. Dobro jutro vsem. Meni je žal, da se tako na hitro in
               po takih postopkih tako pomembne vsebine sklicujejo na ad hoc, če želite.</p>
               <p>V osnovi pa, spoštovane kolegice in kolegi, vezano na 1. člen. Ni pošteno, da se ta
               zakon obravnava po nujnem postopku. Jaz, ne vem gospod minister, ali se je vedelo
               predvčerajšnjem, da moramo v oktobru to sprejeti ali ne, verjetno se je vedelo
               prej.</p>
               <p>Drugič. RS kot piše v prvem odstavku po tem zakonu nepreklicno, brezpogojno daje
               poroštvo za obveznosti družbe glavnice, stroške, obresti, posamezne inštrumente
               financiranja. Ne vem, če lahko po nujnem postopku tako z lahko rečemo, da prehajamo
               iz dogovorjenih 2 milijard in 73 milijonov na 3 milijarde in, bom zaokrožil, 700
               milijonov ali pa 3 milijarde 666 poroštev, ob tem, da nimamo časa, volje, želje in
               hotenja, da sploh izvemo, koliko poroštev nasploh ima ta država, ne govorim samo
               poroštev kot obveznosti do EU in do evro območja, ampak tudi ostalih poroštev, ki jih
               imamo znotraj in ki jih bomo še dajali. Jaz sem prepričan, da država RS je
               konstruktivna država, ki želi pomagati in živeti v okolju strpno in zmerno, vendar v
               okviru svojih zmožnosti.</p>
               <p>Glede na vse, kar se dogaja, spoštovani gospod minister in spoštovane kolegice in
               kolegi, pa v Slovenski nacionalni stranki smo prepričani, da tak zakon za razliko
               milijardo in 600 milijonov poroštva, ki ga Slovenija daje več ni sprejemljiv. Vsem
               kolegicam in kolegom, ki bodo kasneje trdili, da poroštvo ni kredit naj povem, da
               zavajajo ljudstvo in najmanj govorijo neresnico. Vsako poroštvo za zasebne, za osebe
               kakor za državo, pomeni zmanjšanje kreditne sposobnosti in to je dejstvo. Škoda, da
               mi kdo še reče, ker sem slišal že v preteklosti, da poroštvo ni kredit, nekatere
               kolegice in kolege, to je laž. Poroštvo zmanjšuje kreditno sposobnost osebe in
               države. Še enkrat, Slovenija in tudi mi smo pripravljeni pomagati v tistem trenutku,
               ko bomo sami sposobni preživeti. Ni prav in ni pošteno, še toliko bolj smo jezni, da
               gre tak zakon po nujnem postopku, da dajemo 3 milijarde 700 s pripadajočimi obrestmi,
               da dajemo to poroštvo za glavnico, za izdane dolžniške vrednostne papirje, za
               inštrumente financiranja  in pa
               iz glavnic in pripadajočih obresti povezanih z instrumenti financiranja pridobitve
               ter ohranitve njihove visoke bonitetne ocene. Najbolj me boli to, ko smo podpisali,
               spoštovani gospod minister oziroma ko smo v DZ sprejeli prvi poroštvo, 2 milijardi in
               73 milijonov, to hranim, je v dokumentu zapisano, da s tem, ko država pristopi k
               dejanju poroštva ohranja boniteto kakršno ima. Nam pa Evropa že tretjič grozi z
               znižanjem bonitete, mislim da ta trenutek še AA minus, nisem prepričan, mi boste
               potrdili ali zavrnili moje trditve, in nam grozi z znižanjem bonitete. Torej, ali je
               laž v pogodbi oziroma dokumentih, ki smo jih podpisali ali pa sprejeli s sprejemom
               tega Zakona o poroštvu, takrat ko smo ga sprejeli za 2 milijarde 73 milijonov ali pa
               nam grozijo?</p>
               <p>Na zadnje. Vljudno vas prosim, ker vas cenim, gospod minister, povejte mi, glede na
               to, da vztrajate na nujnem postopku in glede na to, da o finančnih posledicah piše,
               jasno piše, da finančnih posledic ne bo razen, če država posojilojemalka ne bo zmožna
               povrniti posojila in obresti. Ali torej Vlada ve več kot mi? Ali to pomeni, da bo
               katerakoli od držav, ne bom jih imenoval, vemo katero so vpletene, ali to pomeni, da
               že v naprej vemo, ali pa, da vi veste in mi ne vemo, da katera od teh držav, ki bo
               posledično prejela sredstva iz danih poroštev ne bo sposobna vrniti že ta trenutek?
               Če tega ni, potem ni nobenih razlogov za nujni postopek. Mislim, da so Slovenke in
               Slovenci, vsaj toliko vredni, da izvedo, zakaj dajemo 3 milijarde 700. Kaj se
               spremeni, ali so bile obresti kot piše v 1. členu vključene tudi v prvem delu ali je
               to novost in dodatek. Mislim, da so Slovenke in Slovenci toliko vredni.</p>
               <p>Zaradi vztrajanja, 1. člen je zelo pomemben, k nujnemu postopku, zaradi brezpogojnega
               dejanja jamstva v znesku iz 2 milijard 73 milijonov na 3 milijarde skoraj 700
               milijonov v Slovenski nacionalni stranki nasprotujemo temu zakonu. Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Gospod Vizjak.</p>
            </sp>
            <sp who="SDT5:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Lepo pozdravljeni.</p>
               <p>Najprej bi spomnil, da Poslovnik DZ ne omogoča obravnave te točke oziroma razlogov za
               obravnavo te točke po nujnem postopku, to smo tudi včeraj sprožili na plenarni seji
               ob glasovanju o dnevnem redu, namreč poslovnik je zelo jasen glede tega, v katerih
               primerih je možno obravnavati zadeve po nujnem postopku. Reševanja določenih
               problemov na ravni EU pa naj bodo še tako opravičene pač ne sodijo med razloge,
               čeprav ne rečem, da niso na ravni kakšne naravne nesreče ali česa podobnega. Zato
               menim, da bi bilo smotrno razmisliti v smeri, da bi reševanje takih problemov usodno
               tudi med razloge za nujni postopek, čeprav so o tem deljena mnenja.</p>
               <p>Še enkrat. Tukaj je prišlo do zlorabe poslovnega, torej, cilj opravičuje sredstva in
               jaz mislim, da to ni prav. To je prva stvar, ki jo želim povedati.</p>
               <p>Druga stvar. Ta zakon menim, da je v nasprotju z Ustavo, ker ne določa poroštvenega
               zneska. Mi ne vemo, koliko je poroštveni znesek. Mi smo imeli prvotni zakon, kjer
               piše, v 2. členu, da je celotni obseg poroštva RS po tem zakonu najbrž 2 milijarde 73
               milijonov. To je bil obstoječi zakon, sedaj pa imamo spremembo, ki govori samo o
               glavnici. Ne govori o ostalih zadevah, ki so del poroštva. In sicer piše sedaj ta
               isti člen, da znaša poroštvo RS po tem zakonu za inštrumente financiranja oziroma
               finančne posle do skupne 
               višine glavnice 3,3 milijarde 664 in tako naprej milijona evrov in za pripadajoče
               obresti in stroške instrumentov financiranja oziroma finančnih poslov. Koliko so te
               stroški, kolikšne so obresti. To je nejasno, iz tega zakona tega ni videti. In mi
               nimamo jasne slike koliko poroštvo sploh s tem zakonom odobrujemo in to je v
               nasprotju z Ustavo in zakonodajo, kajti poroštven znesek bi moral biti znan in jasen
               in točen.</p>
               <p>In jaz sprašujem ministra koliko več od teh 3 milijarde 664 milijonov in še nekaj
               evrov bo celoten poroštveni znesek s stroški in obrestmi.</p>
               <p>Drugo kar je ta mehanizem, ta družba, ki ji sedaj povečujemo kapital oziroma s
               poroštvi prevzemamo nase je seveda namenjena reševanju neke solidarnosti znotraj evro
               območja in reševanju problemov posameznih držav in je težko to primerjati s Švedsko z
               združenimi državami in s podobnimi, ki rešujejo sami svoj problem z ustreznimi
               finančnimi angažmaji, mi pa tu rešujemo probleme drugih in posledično svojega, kajti
               problem drugih je tudi naš.</p>
               <p>Ampak zakaj smo mi v problemu? Mi smo v problemu predvsem zaradi tega, ker se drugi
               ne držijo in niso držali nekih pravil igre mastritskih pravil kako tudi so zavajale
               inštitucije, evropske inštitucije, nadzorne inštitucije in verjetno tudi same sebe in
               svojo domačo javnost.</p>
               <p>Torej mi smo v tem primeru izredno tolerantni do teh in seveda še posebej razumem
               tiste največje plačnike.</p>
               <p>Nekoliko manj se je čuditi temu, če te največji plačniki v bistvu rešujejo s temi
               mehanizmi sami svoje banke, ki bi posledično pritisnile tudi na njihove države,
               namreč vemo, da so izpostavljene do teh najbolj problematičnih držav, ki se s tem
               mehanizmom rešujejo, predvsem francoske in pa nemške banke.</p>
               <p>In spoštovani minister jaz bi spomnil na vašo izjavo, češ, da je poroštvo v to družbo
               naložba in se bo obrestovala. </p>
               <p>Danes je vsem jasno, da bo del pomoči odpisan, reprogramiran tako, da bo kasneje
               odpisan in če ne bomo zmogli te resnice povedati evropskim davkoplačevalcem, da je
               nekaj držav v brez izhodnem položaju, saj vsi vemo, če dobiš posojilo in si
               prezadolžen imaš negativno gospodarsko rast in visoke obresti, je lahko samo čudež
               ali pa ne vem kaj, da se zmažeš v nekem doglednem času iz stvari. To kmečka logika o
               tem govori, to ne rabimo biti ne doktorji ekonomije, pravzaprav nobene ekonomske
               izobrazbe človek ne potrebuje, če posodiš denar nekomu, ki je že vsepovsod zadolžen
               in prezadolžen, hkrati je brez službe in ti še ponuja visoke obresti. Če kdo
               pričakuje od takšnega denar nazaj, potem je notoričen optimist ali pa malo, bi rekel,
               celo ubrisan, kajti to se enostavno ne more zgoditi, ker nima od česa
               odplačevati.</p>
               <p>In če gledamo tudi probleme, notranjepolitične probleme s katerimi se te države,
               katerim preko tega mehanizma posojamo denar soočajo, ugotovimo, da je ta realnost
               odplačila še dlje, kot bi tudi največji optimisti lahko pričakovali in menim, da bi
               tu morala tudi Evropa in tudi Slovenija z njo reči tu bobu bob in pravzaprav
               ugotoviti zelo jasno kolikšen del tega mehanizma je nepovratni in je namenjen za to,
               da rešujemo kar se rešiti da ali pa izbrati druge variante, ki so vse slabe, se
               strinjam in so tudi omenjene skozi to evropsko zgodbo, ki se odvija zadnje dni.</p>
               <p>Panika, ki vlada sedaj na tem evropskem parketu  vizavi potrditve tega povečanja obsega poroštev je
               neizmerna in telefoni brnijo, da so vsi vroči.</p>
               <p>Torej se vidi, da gre zares in da je tu še kako potrebno naliti čistega vina in jaz
               tu predvsem to pogrešam. Pogrešam eno realno oceno, ki jo nismo zmogli in tudi
               evropska politika je očitno ne zmore, realno oceno deleža tega zmetanega denarja v te
               luknje držav članic, ki ne bo prišel nikoli nazaj.</p>
               <p>Če bodo to davkoplačevalci enkrat izvedeli, bodo tudi lažje o tem odločali ne težje,
               lažje. Če se jim pa zamegljuje slika, pa seveda mislim, da bo zelo težko.</p>
               <p>In tu me zanima spoštovani minister, ko ste bili v zadnjem času v teh dialogih z
               nekaterimi oziroma na tem evropskem prostoru, predlogi kot so ti, da naj te države
               članice na nek ustrezen način zavarujejo te stvari. Grčija ima kar nekaj kar je
               zanimivo za Evropo in za te, ki sedaj posojajo denar Grčiji, torej ta obseg
               zavarovanj oziroma neke vrste tolažba za tiste, ki dajejo denar in je minimalna
               oziroma je pravzaprav ni, tu se grški premier zdaj oklepa nekih novih davkov in
               krčenja zaposlitev v javnem sektorju, realnost je pa približno takšna kot pri naši
               vladi, da se število javnih uslužbencev krepi in da je praktično nič ni sposobno
               speljati v praksi, ker je tudi tam eno izredno stanje zaradi odpora javnosti.</p>
               <p>Tako da, če si ne bomo tu sposobni čistega vina pri teh pomočeh, potem bomo imeli z
               vsakim dvigom te poroštvene kvote večje težave in ta zid, ki ste ga prej ponazorili,
               to se pravi, da je problem ali pa nevarnost takšna, požarni zid pa takšen, bo ta
               problem samo še visok in verjetno bomo dvigali tudi požarni zid, vendar ne bomo
               nikoli zgradili dovolj visokega požarnega zida, ker se nam bo pred tem seveda tudi ta
               nevarnost dvignila.</p>
               <p>Tako da sem prepričan, da so evropski davkoplačevalci in tudi slovenski navajeni že
               vsega hudega in da se jim je redko kdaj postreglo z resnico ko so morali reševati
               probleme drugih.</p>
               <p>Nekaj je pa seveda v tem mehanizmu tudi takšnega, kar lahko Slovence zanima, kajti če
               bomo nadaljevali s tem trendom zadolževanja tudi mi bomo verjetno kar kmalu verjetno
               lahko potrkali na ta vrata, upam, da se seveda to ne bo zgodilo, ker imamo danes eno
               pomembno odločitev in verjetno tudi lahko presekamo z neko dosedanjo politiko na tem
               področju, vendar kakorkoli je potrebno ob takih angažmajih dati kar nekaj
               odgovorov.</p>
               <p>Torej, še enkrat poudarjam, da je ta zakon nejasen vizavi poroštvene kvote in bi
               moral biti jasen, saj glede tega.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa. Gospod Juri.</p>
            </sp>
            <sp who="SDT5:JuriLuka">

               <speaker>DR. LUKA JURI:</speaker>

               <p>Hvala lepa. Dobro jutro. Bom še kar naprej, nadaljeval z razpravo, kjer je pravkar
               kolega zaključil in se oprl na vprašanje, da prvo to razjasnimo koliko se lahko
               Slovenija znajde v podobnem položaju, kot Grčija, Portugalska, Irska, upamo da ne
               Španija in Italija.</p>
               <p>Da smo si na jasnem in tu verjetno se bomo vsi strinjali, vse države območja evra se
               lahko znajdejo v takšnem položaju kolikor zasebni vlagatelji čez noč nehajo
               financirati javnega dolga tiste države, vključno z Nemčijo.</p>
               <p>Vse države v območju evra, sicer tudi drugje ampak govorimo o območju evra, živijo na
               osnovi javnega deficita in javnega dolga, ki se financira iz zasebnih virov preko
               prodaje državnih obveznosti.
               Tudi v Grčiji, tako velja za vse ostale države, spet vključno z Nemčijo, je prišlo do
               finančne krize, ne zaradi tega, ker naenkrat Grčija ne bi bila več sposobna
               odplačevati dolga, ampak zaradi tega, ker naenkrat zaradi panike na finančnih trgih,
               ki so danes bistveno likvidnejši kot kdajkoli prej, je obveljalo spoznanje, da se
               Grčiji več ne splača posojati denarja s katerim bi lahko financirala tekoče
               obveznosti. Torej Grčiji ni zmanjkalo možnosti odplačevanja, ampak so zmanjkali
               investitorji, posojilodajalci, ki bi naprej tekoče financirali grški dolg. To seveda
               potem zaradi povezanosti kapitalskih trgov se je začelo širiti po območju EU, po
               vrsti po tistih državah, kjer se je najbolj pričakovalo, da bi lahko nekoč imele
               težave z odplačevanjem dolga. Torej, krizo ni povzročilo dejansko stanje. Krizo so
               povzročila pričakovanja investitorjev, ki so se sprva odmaknili iz Grčije in je torej
               takoj potrebovala tekoči denar, in seveda so ji pristopile v pomoč druge države
               območja evra. Nato Irska, Portugalska in upamo, da še naprej ne.</p>
               <p>Glede na to, da ta kriza je torej osnovana na pričakovanjih kapitalskih investitorjev
               in ta pričakovanja se najbolj odražajo pri odstotku, pribitku, ki ga morajo države
               plačevati za to, da lahko financirajo svoj dolg, torej ceno s katero morajo prodajati
               svoje obveznice, lahko vidimo, da Slovenija se očitno po oceni teh trgov, torej
               predvsem zasebnih vlagateljev, še vedno je na varni strani evra. Ima nižji pribitek,
               kot na primer normalno Španija, nižji pribitek kot Belgija, podoben pribite kot na
               primer Malta, najnižje pribitke pa imajo države kot so Nemčija, Nizozemska, Avstrija,
               katerim se je celo ta pribitek od začetka krize znižal, kar je popolnoma logično,
               glede na to, da so zasebni investitorji iz držav, ki so bile ocenjene kot bolj
               rizične, Grčija, Portugalska, Irska, začeli zatekati v varnejše države. In torej
               denar od Irske, ki je morala na primer od lega 2007 do leta 2011 povečati pribitek iz
               4% na 9,5%, zato da bi še našla investitorje za svoje državne obveznice, se je seveda
               denar začel zatekati na primer na Finsko, kjer pa se je pribitek zmanjšal iz 4 na 2%,
               za polovico, ali pa v Nemčijo, kjer se je zmanjšal iz 4,3 na 2,2%. Zakaj je bilo to
               bistveno sporočiti? Zato, ker to je tudi srž potrebe po tem, da ohranimo evro,
               stabilnost te valute in stabilnost oziroma stabilno možnost odplačevanja dolga s
               strani vseh držav EU, in predvsem območja evra.</p>
               <p>Priznam, da sem med tistimi, ki jih mika vprašanje kaj pa bi bilo, če bi pustili
               Grčijo, pa morda še kakšno državo, da se ji zgodi finančni zlom, da enostavno
               ugotovi, da ni več možna odplačevati redno svojih obveznosti in da se torej zgodi
               defolt.</p>
               <p>Zanimiv scenarij, ki pa bi pripeljal do česa. Ne samo do tehnične posledice, da
               seveda največji financerji tega dolga, kjer drži, so nemške banke bi kar naenkrat
               ostale brez tega denarja, posledično pa te banke, ki financirajo in pomagajo v tem
               sistemu, v tem medbančnem sistemu na nivoju evra tudi drugim bankam v celotnem
               območju. Torej, tudi slovenskim bankam. Torej, posledično bi ta denar zmanjkal tudi
               za te banke. Torej, tudi za slovenske banke in bi se cena posojil povečala nenadno na
               celotnem območju evra. Lahko bi se celo zgodilo, da bi banke zaradi pomanjkanja
               likvidnosti začele 
               odpovedovati, kajti to spominjam, vse kreditne pogodbe omogočajo v izrednih primerih,
               bi začele odpovedovati kreditne pogodbe. In bi od ljudi, ki imajo kredite in redno
               načrtovana finančna odplačila začele kar na enkrat zahtevati odplačilo celotne
               glavnice. Torej, nekdo, ki ima recimo še 20-letni stanovanjski kredit, bi se kar na
               enkrat znašel pred zahtevo banke, še enkrat - to kreditne pogodbe omogočajo, da vrne
               celotno glavnico. Ampak poleg tega bi se zgodilo še nekaj, tako kot se je zgodilo v
               primeru Grčije, Portugalske in tako naprej, bi dokaz, da se dejansko na območju evra
               lahko zgodi finančni zlom ene države, kajti trenutno je to še vedno špekulacija in še
               vedno smo uspeli na evropskem nivoju dokazati, da se to ne more zgoditi, ampak dokaz
               da se to lahko zgodi, začenši z Grčijo, bi pomenilo, da bi zasebni vlagatelji takoj
               dejansko opustili vse tiste države, ki so zaznane kot bolj ali manj rizične na nivoju
               evra in se zatekle samo k tistim državam, ki so ocenjene kot najbolj varne. In to
               prav po teh ocenah pribitkov obveznic so Avstrija, Finska in Nemčija. Od vseh ostalih
               držav, vključno morda celo s Francijo, ki recimo še malo sledi Avstriji, Finski in
               Nemčiji pri teh ocenah, iz vseh ostalih držav bi zasebni vlagatelji začeli bežati.
               Denar bi odtekal iz Italije, Španije, Belgije, Nizozemske, bi začel odtekati v
               Nemčijo, Avstrijo in v zlato. Odtekal bi tudi iz Slovenije, da. Torej, umetno bi
               zaradi te panike na finančnih trgih povzročili ne samo težavo pri financiranju dolga
               Grčije ali Portugalske, ampak težavo pri financiranju dolga zaradi pomanjkanja
               zasebnih vlagateljev večine držav območja evra. In na koncu bi verjetno prišli do
               tega zaključka, da bi 10, 11, 12 držav tega območja ostalo brez možnosti
               financiranja, vključno morda celo s Francijo, vključno tudi s Slovenijo in potem bi
               se postavilo dejansko vprašanje ne samo stabilnosti naše valute, ampak celotnega
               obstoja evra in obstoja vseh ostalih zakonskih določil, ki veljajo v Evropski uniji,
               vključno z notranjim trgom.</p>
               <p>Zdaj jaz mislim, da po tej oceni lahko pridemo do zaključka da je posledica, in tukaj
               ima moj predhodnik prav, tudi morebitnega neodplačevanja kreditov, ki jih Slovenija
               zdaj daje, bistveno cenejša, bistveno manj huda, kot pa posledica scenarija, ki sem
               ga pravkar opisal. Zaradi tega se jaz tudi strinjam s predlagatelji, da lahko ima
               nesprejetje tega zakona hude posledice ne samo na nivoju Evropske unije, ampak tudi
               na nivoju Slovenije. In zaradi, čeprav zelo slabe volje, čeprav ob zavedanju, da je
               to ena od posledic blaginje, ki jo je notranji trg in evro vendarle prinesel na
               splošnem evropskem nivoju, da je ta zakon nujno zlo. In upamo, tu pa nisem prepričan,
               in vem, da niti minister na to ne more odgovoriti, upajmo, da je ta požarni zid
               tokrat dovolj visok, da bo uspel ogenj, ki se širi, da mu bo uspel ustaviti dotok
               svežega zraka, in da se bo ta ogenj lahko končno ugasnil. Ker če se ne bo, nam
               preostane samo še ena odločitev, da požarni zid še naprej višamo.</p>
               <p>Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospod Frangež.</p>
            </sp>
            <sp who="SDT5:FrangežMatevž">

               <speaker>MATEVŽ FRANGEŽ:</speaker>

               <p>Priznam da je po tej razpravi dr. Luka Jurija težko pametno nadaljevati. Mislim, da
               je bila izjemno nazorna in poučna in bi jo veljalo večkrat na ta način, s prikazom
               jasnih alternativ in možnih posledic prikazati ne samo slovenski, ampak tudi vsej
               evropski javnosti. Jaz mislim, da še vedno nismo razumeli v kakšnem položaju
                  smo. In da še vedno ne
               razumemo te usodne soodvisnosti v dobrem in slabem, ki jo delimo z drugimi članicami
               evroobmočja, Evropske unije in širše. Zato je pač potrebno ukrepanje. Jaz mislim, da
               je bil dosedanji pristop pravilen, jaz mislim, da je tudi po mnenju mednarodnih,
               tujih, uglednih finančnih analitikov, pravzaprav poskus reševanja evra z
               zagotavljanjem pomoči problematičnim državam, zato, da jim preko sistema pomoči,
               preko sistema poroštev omogočimo dostopnejši vir financiranja njihovih obveznosti,
               kot bi jih imele sicer, če bi bile prepuščene trgu in bi to zanje gotovo pomenil
               kolaps. Se pravi, tisti scenarij, ki ga skušamo z mehanizmi vzpostavljenih pomoči,
               mehanizmi solidarnostni znotraj Evropske unije preprečiti.</p>
               <p>Tudi sam sem med tistimi, ki ga jezi socializacija odgovornosti in izgub. Dejstvo pa
               je, da mislim, da je to daleč najbolj prijazna od vseh alternativ, ki se članicam
               evroobmočja in s tem tudi Sloveniji kaže. Jaz mislim, da je izjemno nevarna govorica,
               ki smo jo v zadnjih dneh ponovno slišali, da gre za neke prazne obljube Evropi, da
               gre za servilnost slovenske politike do zavez evropskih partnerjev. Jaz mislim, da je
               to izjemno kratkovidno, izjemno populistično. Utegne se razumeti v vseh državah
               članicah smo soočeni s tovrstno retoriko, slišati tudi privlačno za javnost, vendar
               je žal zelo daleč od resnice. Problemi, ki jih ima evro so naši notranji problemi. Mi
               imamo dve bistveni nalogi. Prva naloga je, da skušamo z odgovorno in pametno politiko
               prispevati k pametnejšemu soupravljanju in nadaljnji krepitvi mehanizmov medsebojne
               podpore držav članic evroobmočja in na drugi strani da doma naredimo tisto, kar smo
               podali v svojih zavezah nacionalnega reformnega programa. Takšna ali neka druga
               vlada. Jaz mislim, da bi bil že čas, da spoznamo, da nismo v situaciji, ki bi
               dovoljevala prestižne politične igre, ampak da je treba odgovorno ukrepati skladno s
               potrebami in izzivi časa.</p>
               <p>Jaz si tudi ne delam utvar, da bo ukrep, ki ga imamo danes na mizi ponovno
               restavriral izgubljeno zaupanje. Prepričan pa sem, da če tega ne naredimo, to
               zanesljivo, na skrhano zaupanje uničimo dokončno. Mimogrede, v zadnjem The Economistu
               lahko beremo ocene švicarskega UBS o tem kaj je torej alternativa poskusov reševanja
               Grčije in preko ESFS tudi drugih potencialno problematičnih držav v dolžniški krizi,
               ne samo potencialno problematičnih držav. Ocene so, da bi kolaps evroobmočja pomenil
               padec BDP za polovico za 50% in v nadaljnjih letih za približno polovico tega. V
               finančnem pogledu nas zagotavljanje pomoči, poroštev stane potencialno milijarde, ne
               govorim zdaj samo o Sloveniji, po oceni UBS padec pomeni potencialno trilijon.
               Trilijon je ena številka, ki je sam preprosto nisem sposoben razumeti, razumite me,
               da o takšnih visokih številkah človek ne razmišlja. Breme izgub in breme obveznosti,
               ki smo si ga nakopali v predhodnem  obdobju. Mimogrede, mag. Vizjak je pravilno ugotovil, da so države, ki
               so danes najbolj problematične, zavajale investitorje, zavajale posojilodajalke, ne
               nazadnje, tako je dejal, pa so zavajale tudi same sebe. Ali smo mi počeli kaj
               drugače? Spomnite se zgodbe o zaključnem računu leta 2007, za katerega sem glasoval
               zaradi zunanjepolitičnih interesov Republike Slovenije. Takrat je bila izsiljeno
               politična odločitev s katero smo zavajali sami sebe in popravljali svoje bilance.
               Tako da, ponovno je potrebno več odgovornosti. Mislim, da je nujno, in da je
               praktično edini med slabimi možnostmi, vendarle to, kar je bilo na ravni evropskega
               sveta in pa Ecofina dogovorjeno, da Evropa potrebuje bistveno okrepljeno evropsko
               gospodarsko opravljanje, da je to edina možnost, če želimo preprečiti uničujoče
               scenarije, ki se nam danes kažejo kot povsem realne alternative. Čas je, da to spozna
               ne samo slovenska javnost, pa daleč od tega, da bi želel koga prestrašiti, ampak
               tisto kar se mi zdi pa res problematično je, da teh obrisov potencialnih scenarijev v
               primeru ne ukrepa ali nezadostnega ukrepanje ne prepozna slovenska politika, ki bi
               morala biti dovolj kompetentna za to, da situacijo in scenarije v katerih smo
               poglobljeno razumni.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Sicer ne vem kdaj vas je imenoval, razen v tistem delu, ko vam je rekel, da se
               strinja z vami, torej ni polemiziral. Replika gospod Vizjak.</p>
            </sp>
            <sp who="SDT5:VizjakAndrej">

               <speaker>MAG. ANDREJ VIZJAK:</speaker>

               <p>Replika je popravek napačne navedbe in gospod Frangež je napačno navedel, da je bil
               primer zaključnega računa 2007 primer zavajanja kogarkoli. Zaključni račun proračuna
               za leto 2007 je izkazoval presežek državne blagajne oziroma proračuna in spor je bil
               okoli približno 50 milijonov evrov, če se prav spomnim, ki jih je država prenesla v
               100% državno firmo za poplačilo vlagateljev v javno telekomunikacijsko omrežje. Torej
               gre za državna sredstva, ki so bila pravzaprav namensko prenesena iz enega državnega
               žepa v drug državni žep. In če je to vir problemov, potem jaz ne vem ali imamo nek
               stik z realnostjo in vir in pot v grški scenarij. Je pa pot v grški scenarij
               inovacija, ki si jo je privoščil minister Gaspari, ko je bil še finančni minister, ki
               jo gospod Frangež verjetno se ne bo spomnil, ker ga takrat še ni bilo v tej hiši, ko
               je umetno znižal primanjkljaj tako, da je štel v proračunsko leto 12 mesecev odhodkov
               in 13 mesecev prihodkov. To pa je bila inovacija, ki pelje v grški scenarij. Torej
               razumite, on je štel 13 mesecev prihodkov v državni proračun in 12 mesecev odhodkov
               in je rekel, takšen je primanjkljaj.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Nimamo te razprave.</p>
            </sp>
            <sp who="SDT5:VizjakAndrej">

               <speaker>MAG. ANDREJ VIZJAK:</speaker>

               <p>Hočem samo povedati kaj vodi v grški scenarij, ne stvar, ki jo je omenil gospod
               Frangež, temveč primer, ki si ga je privoščil minister sedanje vlade in celo en tihi
               kandidat za bodočega premierja.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospa Breda Pečan.</p>
            </sp>
            <sp who="SDT5:PečanBreda">

               <speaker>BREDA PEČAN:</speaker>

               <p>Jaz ne bom, glede na to, da sta kolega Luka Juri in Matevž Frangež že povedala bistvo
               <gap n="..."/><stage>/nerazumljivo/</stage><gap n="..."/> bi samo rada rekla, da vse kaže, da imamo tukaj v tej sejni sobi
               ljudi, ki imajo selektivno pešajoč spomin in zaradi tega nima smisla, da dosti o tem
               razpravljamo. Rada bi pa povedala še nekaj.  Mislim, da je vendarle treba ne verjeti, ampak poskusiti
               sprejeti dejstva, o katerih govorijo res vrhunski ekonomski strokovnjaki,
               makroekonomisti, v svetu in Evropi, v Evropski uniji, v evroobmočju in tako naprej.
               Dejstvo je, da ko govorimo o požarnem zidu, je pravzaprav to slabo ponazarjanje.
               Govoriti je treba o krovu, ki mora zadušiti ogenj, ne pa o požarnem zidu, ki prepreči
               prenos ognja z enega objekta na drugega. Namreč, poskrbeti moramo za to, da govorimo
               sedaj o državah, ki smo v evroobmočju. Da bi ogenj, ki je začel tleti in se je
               ponekod že močno razplamtel, kot so Grčija, Irska in Portugalska, da ga na licu mesta
               zadušimo, ne pa da samo preprečimo prenos tega ognja mimo požarnega zidu, ki je
               recimo prenizek. Dejstvo je, da škoda, ki bi nastala, če bi prepustili stihiji
               dogajanja na območju evra, da gre za več kot 10-kratne razlike v posledicah,
               finančnih, oziroma zlasti posledicah stabilnosti držav evroobmočja in tudi cele
               Evropske unije. Ker treba je vedeti, da tiste države, ki so na videz še na varnem,
               zaradi tega, ker nimajo evra, so tesno povezane in soodvisne z državami, ki so v
               evroobmočju. Velika Britanija, ki je velika nasprotnica prevzema skupne valute,
               Poljska, Švedska in tako naprej, z nestabilnostjo držav v evroobmočju bi se sesul
               tudi evropski proračun. Mi moramo to vedeti. In če se sesuje evropski proračun, se
               sesujejo praktično proračuni vseh članic Evropske unije. In če se Evropska unija
               začne sesuvati, pomeni, da se stabilnost na finančnih trgih celega sveta začne
               rušiti. Tako kot vpliva kriza v Združenih državah Amerike na cel svet, Evropska unija
               je sedaj pandan na tem področju. In stabilnost, ki jo na videz kaže, ali pa finančna
               moč, ki jo na videz kaže Kitajska, je treba vedeti, da je vezana tako na Evropsko
               unijo, še bolj, mnogo bolj pa na Združene države Amerike.</p>
               <p>Tako da ko govorimo o milijardi in toliko milijonov poroštva, ponovno povemo, da ne
               gre za kredit, da gre za poroštvo. Da je sicer res, da se bo lahko zgodilo, da bomo
               morali ne samo mi, ampak države, ki dajejo mnogo večja poroštva, odpisati del teh
               terjatev, ki se bodo pojavile kasneje za odpis. Vendar bi spomnila, včeraj je bila
               zanimiva razprava na Studio ob 17.00, kjer je bilo govora tudi o tem, kaj pa je
               alternativa temu sistemu, ki ga imamo danes, govorim o finančnem sistemu, o svetovnem
               finančnem sistemu. Alternativa je najbolj nora ideja, da se ukine denar, da se ukine
               borze, da se ukine banke - mislim, tega seveda v današnjem času, v času naslednjih
               30, 40, 50 let seveda ne moremo niti sanjati. Zaradi tega, zaradi lastne varnosti smo
               prisiljeni dati to poroštvo. Tisti pa, ki mislijo, da se lahko mi, zaradi tega, ker
               smo majhni, zaradi tega, ker imamo komaj nič celih ne vem koliko že procentov teh
               poroštev za dati, da zaradi tega lahko preživimo, tisti naj prevzamejo oblast v
               Sloveniji in naj Slovencem potem čez eno leto povejo, kako bodo uredili katastrofo,
               kako bodo rešili Slovenijo iz katastrofe, v katero se bo potopila skupaj z vsemi
               ostalimi članicami evroobmočja in članicami Evropske unije. Jaz sem prepričana, da ga
               ni pametnega človeka, ki bi lahko  zagotovil, da bo z odklonitvijo tega povečanja količine
               poroštev, da bomo s tem potem seveda mi se potegnili ven iz težav, v katerih se je
               znašla Evropska unija. Mislim, ko govorimo o tem, da kako bomo danes doživeli to, da
               bomo imeli čez nekaj mesecev bistveno bolj pametno, sposobno in kvalitetno vlado, ki
               bo Slovenijo peljala kot neodvisno, samostojno državo, ki ne bo več članica
               evroobmočja, ki ne bo več članica Evropske unije. To je namreč alternativa. Me pa
               prav zanima, kako bo to zgledalo.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospod Žerjav.</p>
            </sp>
            <sp who="SDT5:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa.</p>
               <p>Prej je bilo govora o stanju poroštev. Jaz imam podatek, pa ga boste, spoštovani
               gospod minister, potrdili, na 31.12. bi naj teh poroštev in jamstev Republike
               Slovenije bilo za cca 7,7 milijarde evrov, kar bi naj znašalo 21,5% BDP. Pravzaprav
               pri teh poroštvih najbolj skrbi to, da ta trend naraščanja teh poroštev pravzaprav
               sovpada z naraščanjem javnega dolga v Republiki Sloveniji.</p>
               <p>Če se dotaknem vseh teh razprav, ki so bile, bi lahko rekel, da marsikaj razumem in
               mi je marsikaj jasno, zakaj, in tako naprej. Vendar se postavlja vprašanje, če je to
               tako zveličavni sistem, ki se je poimenoval požarni zid ali kakorkoli ali pa pokrov,
               kako bo ta sistem deloval, če se pojavi še nov problem. Recimo, naše zahodne sosede,
               ker sem zgrožen nad vsem tem, kar se dogaja in kar uprizarja njihov predsednik vlade.
               In se mi zdi, da se pravzaprav vsi skupaj požvižgajo na to, kar se v Evropi dogaja.
               Kako bo odreagiral ta sistem, glede na to, da v primeru Grčije očitno vse skupaj ni
               bilo dovolj, kar je bilo vzpostavljenega. In bilaterale, ki so bile, posojila in tako
               naprej, še daleč ne zadoščajo za vse to, da bi to krizo evra zajezili. Kako se bomo
               obnašali takrat, kaj bomo naredili, kaj bo naredila Evropska monetarna unija takrat,
               ko se morda zgodi še kakšen tak primer. Najbrž ga ne izključujemo, najbrž se lahko
               zgodi. In mislim, da na ta enak sistem preprosto to ne bo šlo. In sprašujem se, ali
               še sploh, to kar sem vedno znova ponavljal, ali Maastricht še sploh velja. Če ne
               velja, potem smo hudo zabredli. Človek ima občutek, da Maastricht ne velja več. Ker
               če bi veljal - ne vem, no. Torej, moje vprašanje je, kaj bo, če bo. Ker se ves čas
               danes pravzaprav pogovarjamo, če bi, da bi oziroma kaj bo, če bo, ali kaj bi, če ne
               bi, in tako naprej in tako dalje.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospa Kurentova, ki se bo potem poslovila.</p>
            </sp>
            <sp who="SDT5:KurentAndreja">

               <speaker>ANDREJA KURENT:</speaker>

               <p>Hvala lepa. Ja, bom pač morala zapustiti sejo. Odgovorila bi samo na navajanja mag.
               Vizjaka, ki je spraševal glede ustavnosti tega predloga zakona.</p>
               <p>Spomnila bi, da je Zakonodajno-pravna služba imela ogromno pomislekov na osnovni
               zakon glede ustavnosti. Zatem je bil sprožen ustavni spor, sprožili ste ga poslanci,
               Ustavno sodišče je odločilo in kot Zakonodajno-pravna služba razume tisto odločbo
               Ustavnega sodišča, ta zakonski predlog ne more biti ustavno sporen. Toliko sem želela
               povedati. Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala lepa.</p>
               <p><stage>/Oglašanje v ozadju./</stage> Ni replike na pojasnjevanje Zakonodajno-pravne službe. Ja,
               ampak Zakonodajno-pravna služba je samo pojasnila. Razprava je v drugem krogu.</p>
               <p>Minister, predlagam, da mogoče na nekatera vprašanja, ki so bila v tem prvem krogu
               razprave, odgovorite.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Hvala lepa. Spoštovani!</p>
               <p>Torej, glede finančnih posledic razširitve te garantne sheme<gap n="..."/> <stage>/Oglašanje v ozadju./</stage>
               Ali bi vi radi prednost, ali kako?</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Ne, ne, ne, minister, beseda je vaša.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Okej.</p>
               <p>Dejstvo je, da bo EFSF dražje posojal, kot bo sam  nastopal na trgu. Zadnje <gap n="..."/><stage>/Nerazumljivo./</stage> izdajal po 3,8%,
               pardon, 2,8. Se pravi, čez dva pa bo približno odstotno točko dražje. Poskuša seveda
               ne zelo lokrativno<stage>(?)</stage> nastopati, da ne bi preveč obremenjeval držav, ki jim pomaga.
               Te finančni učinki bodo potem se kazali v profitu EFSF, ki ga bomo mi dobili glede na
               naše članstvo. Nekoliko kasneje se bom vrnil na ta profit.</p>
               <p>Potem brez dvoma bodo nastale hujše nepopravljive posledice, če pravi čas ne
               prilagodimo EFSF<stage>(?)</stage> primerljivim inštitucijam v primerljivih monetarnih aglomeratih
               ala ZDA, japonski prostor, prostor jena, prostor REM&amp;B-ja<stage>(?)</stage>. V tem primeru se
               nam obeta tako imenovana kaskadna kriza. Ta izraz uporabljajo, iz ene na drugo državo
               bo padalo. Vemo, da pada že na naslednjo. Da je Italija, Španija, Belgija. Po padcu
               penzijske reforme, mi je žal, smo mi tudi tam blizu. Dejansko kriza izgleda tako, da
               ti ne posodijo več. Posebej Španija ima sorazmerno majhen dolg, je pa izvozno šibka.
               Italija je pa izvozno močna, je tehnološko močna, inovativna država, ima precej
               lastnih prihrankov. Ampak Italijani Italijanom ne bodo več hoteli posojati, da smo si
               na jasnem. Če hočeš imeti valuto, potem moraš imeti tudi inštitucije, ki to valuto
               branijo. In za to gre. Če pa je nimaš, potem pa je dovolj neka manjša turbolenca, nek
               manjši problem in zadeva se začne obračati prit finančnemu zlomu. Grčija je z vidika
               Evrope majhen problem. Tu je bila tudi prispodoba dana, glede na ZDA je to isto kot
               Alabama. Alabama proti ZDA je Grčija proti Evropi. Ampak je simbol tak. In ta simbol
               lahko posuje čisto vse skupaj. To se pravi, kar se tiče obresti, je jasno, smo mi pač
               preverjali to takrat, ko smo podpisali sporazum. Po sporazumu je sedaj tako, koliko
               to lahko doseže pri tej dve odstotni obrestni meri, pri maksimumu je to dodatnih sto
               milijonov, vendar maksimum zanesljivo ne bo splasiran, ker ga bodo od tega imeli
               tretjino vezanega v denarnih sredstvih. To bo sorazmerna varna investicija. To se
               morate zavedati. Ne bo vse posojeno, vseh 724 milijard, kolikor jih je sedaj, ampak
               do 440, ostalo bo pa kot zavarovanje in je to sorazmerno varen inštrument. Tako, da
               se tukaj kaj dosti ni zaobetati problemov.</p>
               <p>Dejstvo je, da so v monetarnem območju problemi drugih tudi naši problemi. In to
               velja za nekatera gospodarstva, ki niso tako intenzivno vpeta v mednarodni prostor,
               ki imajo večji delež domače porabe v BDP ala Francija, no, Anglija ni v tem prostoru,
               ampak Francija, tudi Španija manj. In za tiste, ki so izjemno izvozno orientirani pa
               več. Imamo velike izvozno orientirane, to so Nemčija, in potem imamo manjše, to smo
               mi in Nizozemci in tudi Danci, čeprav niso del evra, imajo pa vezan tečaj na evro. In
               te bomo najbolj pokasirali. Največji problem bomo utrpeli ob morebitnem padcu
               povpraševanja zaradi zloma evra. Ta izvozno orientirana gospodarstva. Pa Avstrija
               tudi, načeloma naj bi bila najbolj stabilna. Tu ni nobenega dvoma, da imamo mi precej
               za izgubiti z evrom. Ker smo imeli precej za pridobiti smo tudi hitro notri prišli.
               In se bomo tudi relativno uspešno prilagodili, dobro preoblikovanju plač je treba
               upoštevati, da imamo stabilno valuto in da gre ad hod, ne več z nekimi formulami to
               delati. Jaz upam, da bomo to tudi rešili s socialnimi partnerji.</p>
               <p>Odpis naložb v nekatere države, če gledamo Grčijo, Grčija ni brez službe, je pa imela
               dolgo obdobje neustrezne makroekonomske politike, orientirane na zadolževanje v
               tujini in na ustvarjanje nekega v bistvu planiranega zunanjetrgovinskega
               primanjkljaja, s čimer si je razgradila svoj izvozni sektor, izvozno osnovo do
               precejšnje mere, in tudi turizem je nekako zastal za konkurenti. Tisto prednost, ki
               jo je prej imel mali družinski, osebni pristop in tako naprej je postopoma izgubil.
                   Verjetno so se Atene
               preveč povečale itn., ampak zdaj je pa na vzponu nazaj. Izvoz se jim je v tem letu
               povečal za 40%, 44 mi je rekel finančni minister. Znižali so javnofinančni
               primanjkljaj in sicer, če gledamo primarni pa dejanski, se jim je zlasti znižal
               primarni. Se pravi, zaradi velikih plačil obresti imajo še vedno primanjkljaj. Če pa
               to odštejete, tem se reče potem primarni primanjkljaj, so pa že zelo blizu milijardi
               in še nekaj, podobno kot mi, ampak ker je večje gospodarstvo, je to že precej, je že
               zelo blizu izravnanega in precep je naslednji, Belgija je izvedla ob podobnih
               problemih. Doseči moraš ta primarni presežek, zaradi obresti ima še vedno
               primanjkljaj in ga več let držati in potem sčasoma z gospodarsko rastjo se problem
               postopoma znižuje in seveda prideš v stabilno območje. Belgija je to izvedla v
               podobnih razmerah na prehodu iz 80. v 90. leta. Grki bodo to izvedli sedaj. Seveda pa
               rabiš kredite, ki so dovolj dolgoročni, planirajo se 30 letni krediti in sprememba
               tudi nekaterih, prostovoljni pristop nekaterih investitorjev, tudi slovenski so bili
               na to pozvani, mislim da okrog 40 milijonov evrov je v diskusiji, kjer bi se
               podaljšala ročnost in zagotovila štiri, mislim da neka solidna obrestna mera, ne bi
               trenutno <gap n=".."/><stage>/nerazumljivo/</stage><gap n="..."/> ker se lahko spreminja. Glede na pričakovan donos, če bi
               teklo vse v redu, je to seveda poslabšanje. V tem primeru lahko to govorimo o nekem
               implicitnem odpisu, dejansko pa dobiš vse nazaj in dobiš obrestovano nazaj. Ni za
               pričakovati, da bi prišlo tukaj do odpisov, razen če pride do nekontroliranega odloma
               povezanega z nekimi političnimi turbulencami v Evropi, če bi se te pojavile. Zelo
               dobro vprašanje v zvezi z zavarovanji. Dejstvo je, da ko so se začele te govorice o
               tem, da bi, to je sploh določen del ljudi, mislim profesionalne javnosti, strokovne
               javnosti so sprožili te govorice, da bo treba nekaj odpisati in smo seveda vsi, ki
               smo tam posodili, zahtevali zavarovanje. In eni smo bili posebej, mislim da šest
               držav je tukaj posebej vztrajnih in zahtevamo zavarovanja, sedaj eni prav v denarju,
               kot denarni sklad. Mi smo rekli, da je dovolj tudi, če se nepremičnine
               <gap n="..."/><stage>/nerazumljivi./</stage><gap n="..."/> oblikuje. Tako da, trenutno je dogovorjeno, da zavarovanja so
               možna. Tisti, ki jih bo hotel dobiti, jih bo lahko dobil, bodo pa plačljiva proti
               plačilu in ko bo jasno, kako bo to oblikovano, koliko bo to treba plačati, se bomo v
               naprej odločali.</p>
               <p>Sedaj, nova kriza je možna. Mi smo na poti v dvojni-V. Ta turbolenca se je začela po
               aprilu, zaradi katere je potem tudi evropski svet, vrh Evrope sklenil povečati EFSF,
               21. julija. Ta <gap n="..."/><stage>/nerazumljivo/</stage><gap n="..."/> je pripeljala do padca izvoznega povpraševanja.
               Deloma pregrevanje teh hitro rastočih gospodarstev, ki so morale zmanjšati
               povpraševanje, deloma visoke cene nafte, deloma pa kriza v evroobmočju in varčevanje,
               ki je tej krizi sledilo in strah, pesimizem tudi zmanjšanje investicijskega
               povpraševanja je pripeljalo do tega, da je tudi nam začelo izvozno povpraševanje od
               junija naprej pešati in to je bil pa naš motor gospodarske rasti, rasti
               javnofinančnih prilivov in tistega zaradi česar smo lahko z optimizmom gledali v
               prihodnost o problemih, ki jih imamo z gradbenim sektorjem in strukturo financiranja
               gospodarstva vezano na tajkunske različne zgodbe, ki pri podjetjih kar eno za drugim
               potem še malo ven skoči. Tako da, zdajle bo en nov prišel na dnevni red.</p>
               <p>Maastricht. Kako je z Maastrichtom. Jaz mislim, da se je pokazalo, poleg tega, da
               moramo v enotnem evropskem prostoru, monetarnem, postaviti ustrezne institucije, da
               zagotovijo stabilnost te valute in njeno vrednoto, ki jo prinaša s to stabilnostjo,
               je treba zagotoviti tudi ustrezno koordinirano fiskalno politiko in Maastricht daje
               dovolj izhodišč za to koordinacijo. Da pa bi zagotovili disciplino na tem področju,
               je sedaj v postopku ali pa na koncu postopka parlament mora še glasovati šest
               zakonodajnih aktov. Mislim, da je pet uredb in ena direktiva s katero se zaostrujejo
               in uvajajo tudi sankcije, če prihaja do nestabilnosti v posamezni državi članici. To
               bodisi, v nestabilnosti javnih financ po načrtu ne znižuje deficita na normalno raven
               pod 3% ali pa tudi makroekonomska nestabilnost, se pravi zunanjega trgovinskega
               neravnotežja, ki je običajno glavni vzrok potem nadaljnjih težav, kar se je pokazalo
               zlasti v Grčiji in 
               Portugalski, v Irski manj, ker se v Irski manj se zdaj kaže tudi, da se je Irska
               dosti hitreje pobira iz težav, seveda se upira na uspešno rast izvoza, to je vendarle
               tako imenovani keltski tiger, ki se dokaj hitro pobira in tu lahko vidimo kaj lahko
               naredi dinamično gospodarstvo tudi, če se znajde v težavah in če ni dinamično koliko
               časa rabi in koliko tragedije prinese ljudem in družinam preko varčevanja jasno, kot
               je v primer Grčiji pa verjetno tudi Portugalski. Hvala.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Kolegice in kolegi 15 minut še imamo seje, prijavljena sta še dva, gospod Barovič in
               potem gospod Vizjak. Predlagam, da če želimo danes zaključiti racionaliziramo
               razprave. Prosim.</p>
            </sp>
            <sp who="SDT5:BarovičBogdan">

               <speaker>BOGDAN BAROVIČ:</speaker>

               <p> Hvala lepa. zdaj če je Državni zbor pač ali pa del Državnega zbora izsili obravnavo
               po nujnem postopku, še ne pomeni, da moramo biti o tako pomembni vsebini, jaz samo
               govorim tiho in ne bi se oglasil, če ne bi poslušal predhodnih govornikov, katerih
               govor so bili <q>"grožnje"</q> Sloveniji.</p>
               <p>Tisti, ki razmišljamo drugače in se sprašujemo od kod milijarda sedemsto še dodatnih
               poleg 7,7 kot je povedal kolega, da smo populisti in da moramo biti odgovorni in
               imeti pametno politiko, ob tem, da je Slovenija, minister, vi dobro veste tukaj za
               vse spoštovanje ima skoraj 40% manjši javnofinančni dolg, kot druge države, povprečje
               v Evropi je 80, mi ga imamo 46, tam nekje.</p>
               <p>Slovenija ima povprečni javnofinančni primanjkljaj po podatkih, ki jih imam jaz s
               strani Umarja okoli 5,4 naj bi bil povprečni v Evropi, torej Slovenija dobro stoji in
               za to je ni treba kaznovati.</p>
               <p>Rečeno je bilo, da se gremo prestižno politično igro, jaz pa trdim, da ni potrebno
               zato se iti hlapčevstvo.</p>
               <p>Vsi govorijo ali pa so govorili o ESFS-u, ko pa vsi vemo, da se ta in še en podoben
               inštitut v najkrajšem času združujeta v evropski stabilicijski mehanizem, ki nas bo
               seveda še bolj zavezoval in bo spremenil celo Lizbonsko pogodbo.</p>
               <p>In zmotila me je beseda, da smo prisiljeni iti v to, ne, noben nas ne more prisiliti
               v ničesar, nismo prisiljeni, mi imamo pravico vprašati od kod Sloveniji še milijardna
               sedemsto dajanja jamstev in zakaj po nujnem postopku. To pravico imamo in vezal se
               bom na drugi člen, da bom potem tiho. To ni hec, da se v drugem členu dejanje posojil
               spremeni z besedo finančna pomoč. To ni isto. Posojilo in finančna pomoč je širši
               pojem in pomeni, da poleg posojila vključuje še nakup obvezne države članice v
               finančnih težavah na primarnem trgu kot tudi intervencija na sekundarnem trgu v
               primeru. Tudi to je obveznost te države in Slovenk in Slovencev, ki v njej živimo. </p>
               <p>Če ocenjujete, da Vlada, da smo sposobni, dokažite in povejte, jaz sem vesel, da sem
               slišal, samo ja bi rad slišal, spoštovani minister z vaše strani, da je tudi
               Slovenija končno zahtevala jamstvo za dano posojilo Grčiji konkretno.</p>
               <p>Tako sem vas razumel in to sem vesel.</p>
               <p>In na koncu gospe in gospodje povejte resnico. Grčija ima 15 milijard nepobranih
               davkov, 12 milijard potrebuje pomoči. Grčija ima kup denarja v tujini, doma nič, to
               ni hec, tudi jaz bi rad to imel pa nimam.</p>
               <p>In bodite pošteni do slovenskega naroda, ne zdaj prisiljevati, jaz nimam nič proti,
               eden drugemu moramo pomagati takrat ko lahko in takrat ko zmoremo.</p>
               <p>In še eno vprašanje gospod minister, pa tudi če mi ne odgovorite, zakaj ravno iz 440
               na 780 milijard, ne vem, na pamet govorim zakaj ne iz 440 na 600, zakaj ravno na 780
               milijard ob tem, da ta kriza traja že dve leti in da so francoska in nemške in
               ciprske banke v teh dveh letih, ko so bili tiho v tej krizi več kot polovico svojih
               posojil za katere so se bali, ki so jih dali Grčiji že pokasirali, ostalo polovico so
               pa prenesli tudi na breme naše države Republike Slovenije. Vi kar dajte pristanek,
               jaz z vsem spoštovanjem in moji kolegi v SNS ga ne bomo dali.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospod Vizjak.</p>
            </sp>
            <sp who="SDT5:VizjakAndrej">

               <speaker>MAG. ANDREJ VIZJAK:</speaker>

               <p>Torej nekaj kratkih intervencij. Ko sem govoril o neustavnosti nisem mislil tistega
               prvotnega razloga. Torej mi smo namreč sprožili tudi ustavno presojo zaradi tega, ker
               smo bili prepričani, da je potreba v vsakem poroštvu posebej imeti zakon, kot govori
               slovenska Ustava.</p>
               <p>Očitno je tu ustavno sodišče
               drugačnega mnenja in v redu.</p>
               <p>Ampak v tem primeru sem opozoril predvsem na težko določljivo poroštveno kvoto.
               Namreč mi imamo tu absolutni znesek glavnice plus dve postavki, ki sta težje
               določljivi in zaradi tega pravzaprav mi ne vemo koliko poroštva sploh dajemo po tem
               zakonu.</p>
               <p>Minister tu pravi okoli 100 milijonov obresti, zdaj kakšni so še ostali stroški in
               tako naprej je nejasno, saj iz teksta zakona.</p>
               <p>Tako da na tej točki sem opozoril na vprašljivo ustavnost in ne nazadnje glejte mi
               imamo to določbo, da dajemo poroštva zakonom iz neke previdnosti, ki nas je naučila
               zgodovina, namreč živeli smo prej v eni skupni državi, ki ji je bilo precej kdaj malo
               mar za neko finančno stabilnosti in rezultat tega je bil ta, da smo na koncu si
               nakopali ogromno bremen in stroškov in posledica je bila tudi razpad države in jaz to
               zelo primerjam, saj en bomo imeli čistih računov danes tudi glede teh poroštev te
               naši skupni družini evropskih narodov, je vprašanje kako se bo ta zgodba končala.</p>
               <p>Glejte, saj so lahko informacije slabe, lahko so informacije katastrofalne ampak ne
               smemo se slepiti in zatiskati oči pred realnostjo. Če bomo to počeli, potem smo na
               poti v pogubo.</p>
               <p>In jaz sem prav zaradi tega vprašal in danes še nisem izvedel tveganja povezana s
               temi danimi poroštvi v ta fond.</p>
               <p>Kolega Barovič je omenil prej, da je naš primanjkljaj tako celo dober v evropskih
               merilih, glede na strukturo proračuna sem jaz prav nasprotnega mnenja.</p>
               <p>Namreč naš primanjkljaj za letošnje leto je višjo kot so pa vsi investicijski odhodki
               skupaj plus obresti, naše obresti v letošnjem letu, ki jih plačujemo za naša posojila
               plus vse investicije, ki jih letos plačujemo, to se pravi investicijski odhodki in
               transferi skupaj so manjši, kot je pa naš primanjkljaj.</p>
               <p>Če je to stabilno iz naslova javnih financ, sem ja papež, to ni stabilno, ker mi
               pravzaprav se zadolžujemo oziroma primanjkljaj je tudi za financiranje tekoče porabe,
               tekočih odhodkov in tekočih transferjev in naših transferjev v EU.</p>
               <p>Pa še nekaj bi opozoril. Danes smo spet fino presenečeni negativno seveda z indeksom
               ekonomske svobode. Tudi tu smo zdrsnili, ne samo tisti šok pred tednom dni, da smo
               padli za 12 mest pri konkurenčnosti svetovnega ekonomskega foruma, tudi tu smo padli
               po indeksu ekonomske svobode, ki se meri tudi mednarodno.</p>
               <p>Tako da ne nas slepiti z nekimi informacijami, da je z našimi javnimi financami vse v
               redu ali pa da smo nekje na povprečju ali celo nad njim.</p>
               <p>Morebiti se lahko <q>"šlepamo"</q> samo na račun neke zgodovine, da nam v dvajsetih letih
               samostojnosti res ni uspelo pridelati toliko javnega dolga, kot Grčiji v svoji
               zgodovini odkar se seveda meri dolg, kot se meri.</p>
               <p>Mi smo le mlada država in to moramo imeti v očeh in smo imeli leta, vsaj po podatkih
               evropskih, torej eurostata približno od 22% GDP-ja javnega dolga, sedaj imamo pa že
               približno 45%.</p>
               <p>Naš trend je zaskrbljujoč in trend je zaradi tega, ker sem prej povedal kako
               ustvarjamo in financiramo primanjkljaj.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Minister, prosim lepo.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>Glejte, saj to ne zadeva te teme, vendar je treba reči.</p>
               <p>Najprej ko govorimo o dolgu, Slovenija se od 2004 do 2008 izjemno zadolžila.</p>
               <p>Zadolžila se je preko poslovnih bank, bruto dolg se je podvojil, neto dolg je sploh
               nastal in se je krepko povečal, blizu 10 milijard in ko je prišla kriza je seveda ta
               dolg ne samo da je bil vzet, vzet je bil na kratko roko in ko je prišla kriza je
               prišlo do nje do odliva kapitala.</p>
               <p>Država se je nato odzvala tako kot ostale države, da je dvignila kapital najprej
               preko zakladnih majnic, potem pa preko zdaj obveznic na svetovnem trgu kapitalskem in
               ga plasirala v banke kot depozite.</p>
               <p>V tem kontekstu imamo dobre 3 milijarde 700 plasirano v bankah. Če štejemo, da je
               nekaj bilo že prej <gap n="..."/><stage>/Nerazumljivo./</stage><gap n="..."/> rezerve, dobri dve milijardi so čista
               akcija, približno 7% ali koliko šteje do tistih 47 in je posledica tistega
               izpostavljanja, ki seveda pretežno krivda centralne banke, manj finančnega
               ministrstva v 2004-2008 vendar takrat je to nastalo. Kar se konkurenčnosti tiče, končni rezultat je neto izvoz v
               obdobju 2004-2008, zlasti pa 2008 smo imeli ogromno primanjkljaja in zunanje
               trgovinski smo bližje na poti v Jugoslavijo, minus 2 milijardi je bila ta bilanca
               tekočega računa, to smo, potem s precej truda sanirali, tako da imamo sedaj zopet
               stabilno to razmerje, nimamo pa tistega neto izvoza stabilnega, ki smo ga imeli pred
               2004, tukaj nas še čaka pot. Smo na dobri poti, razvojni projekti tečejo, tistimi, ki
               bodisi financiranje s povratnimi, nepovratnimi sredstvi, tisti, ki dajejo izvoznemu
               sektorju boljšo konkurenčno boljše <gap n=".."/><stage>/Nerazumljivo./</stage><gap n=".."/> faktorji, več znanja, itd., to
               poteka. Jaz mislim, da rezultati bodo tudi naprej ugodni.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Jaz predlagam, da zaključimo razpravo o 1. členu. Prehajamo na odločanje.
               Glede na to, da ni bilo danih amandmajih. Glasujemo za 1. člen.</p>
               <p>Kdo je za? <stage>(7 članov.)</stage> Kdo je proti? <stage>(6 članov.)</stage></p>
               <p>Ugotavljam, da smo sprejeli 1. člen.</p>
               <p>V razpravo dajem 2. člen.</p>
               <p>Želi kdo razpravljati? Gospod Černač.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Sedaj, glede na to deljeno podporo v DZ ostaja velika verjetnost oziroma vprašanje,
               ali bo ta novela sprejeta ali ne. Me v naprej zanima, kaj se bo zgodilo v naprej?
               Prosil bi ministra za odgovor. Prosil bi tudi, da ta odgovor ne bo tak kot smo ga
               poslušali prejšnji teden pri noveli interventnega zakona, kjer smo do odločanja
               poslušali, da brez interventnega zakona katastrofa. Po tistem, ko je ja padel so pa
               ista usta govorila, da praktično ni nobenega problema, ali je bila novela
               interventnega zakona sprejeta ali ne. Bojim se, da je tudi tukaj tako. Ta znesek je
               za našo državo izjemno velik. To povečanje je na ravni letošnjega proračunskega
               primanjkljaja. V globalu pa je minoren. In popolnoma nobene ovire za vzdrževanje tega
               tako imenovanega evropskega mehanizma nebo, v kolikor bo ta zavela zavrnjena.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Gospod minister, lahko na kratko.</p>
            </sp>
            <sp who="SDT5:KrižaničFranc">

               <speaker>DR. FRANC KRIŽANIČ:</speaker>

               <p>To bo Slovenija, potem edina država, verjetno, ki bo to zavrnila. V tem primeru bo
               seveda prišlo do dodatnega zapleta, ki se bo reševal na različnih ravneh. Jaz
               verjamem, da tudi v okviru teh, kjer tečejo strankarskih družin, ki nekako delujejo v
               Evropskem parlamentu in bo prišlo do ustreznih odzivov, tukaj pričakujem, jaz bi
               pričakoval, da bi že prej to bilo, da je to tako pomemben evropski projekt,
               zagotovitev normalnih institucionalnih pogojev za delovanje skupne valute, da bo
               prišlo do ponovnega razmisleka. Z interventnim zakonom ni čisto primerljivo, ker
               imamo drugo vzvode, ki bomo, potem prisiljeni porabiti, zaradi njegovega padca.</p>
               <p>Naša ustava daje dovolj vzvodov za zagotovitev stabilnosti javnih financ.</p>
            </sp>
            <sp who="SDT5:ČepičBogdan">

               <speaker>PREDSEDNIK BOGDAN ČEPIČ:</speaker>

               <p>Hvala. Vidim, da ni več želje po razpravi pri 2. členu. Prehajajo na odločanje.
               Glasujemo o členu, ker ni amandmajev.</p>
               <p>Kdo je za? <stage>(7 članov.)</stage> Kdo je proti? <stage>(6 članov.)</stage></p>
               <p>Ugotavljam, da smo tudi 2. člen sprejeli.</p>
               <p>V razpravo dajem 3. člen. Želi kdo razpravljati? Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(6 članov.)</stage></p>
               <p>Ugotavljam, da smo tudi 3. člen sprejeli.</p>
               <p>Glede na to, da Odbor za finance in monetarno politiko, kot matično delovno telo, k
               predlogu zakona ni sprejel nobenega amandmaja odbora, predlaga Državnemu zboru, da
               predlog zakona sprejme v predloženem besedilu. Moramo še določiti poročevalca. Gospod
               Frangež.</p>
               <stage type="time">(Seja je bila končala 20. septembra 2011 ob 9.39.)</stage>
            </sp>
         </div>
      </body>
   </text>
</TEI>
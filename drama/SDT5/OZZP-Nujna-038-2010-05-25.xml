<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZZP-Nujna-038-2010-05-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8EB40698B0FBAEE4C1257729004FE189</idno>
               <idno type="custom" subtype="day">0599AD6FCD329803C125772E00356B3B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=0599AD6FCD329803C125772E00356B3B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZZP-Nujna-038-2010-05-25.OZZP" n="038">
               <name>Nujna</name>
               <date when="2010-05-25"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZZP-Nujna-038-2010-05-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZZP-Nujna-038-2010-05-25.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">38. nujna seja</stage>
            <stage type="date">(25. maj 2010)</stage>
            <stage type="chairman">Sejo je vodila Janja Klasinc, predsednica odbora.</stage>
            <stage type="time">Seja se je začela ob 08.30.</stage>


            <sp xml:id="SDT5-OZZP-Nujna-038-2010-05-25.sp1">

               <speaker>PREDSEDNICA JANJA KLASINC:</speaker>

               <p>Spoštovane kolegice in kolegi. Pričenjam 38. nujno sejo Odbora za zunanjo politiko.
               Obveščam vas, da so zadržani oziroma, da na seji sodelujejo kot nadomestne članice in
               člani naslednje poslanke in poslanci. Namesto mag. Andreje Rihter je z nami gospa
               Silva Črnugelj, opravičil se je tudi gospod Roberto Battelli. Pozdravljam vse
               prisotne, še posebej danes prvič na našem odboru v novi funkciji državno sekretarko
               na ministrstvu za finance, gospo Matejo Vraničar, državnega sekretarja na Ministrstvu
               za okolje, mag. Zorana Kusa in ostale predstavnike Vlade in seveda predsednika
               Komisije za mednarodne odnose in evropske zadeve Državnega sveta, gospoda Vincenca
               Otoničarja ter predstavnike medijev.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red seje odbora, dne 21. maja 2010 pa ste prejeli predlog za širitev dnevnega reda s
               točko 2a. in sicer Predlog sklepa z razjasnitvijo novih okoliščin, s katerimi je bila
               javnost seznanjena po razpisu zakonodajnega referenduma o Zakonu o ratifikaciji
               arbitražnega sporazuma med Vlado Republike Slovenije in Vlado Republike Hrvaške.
               Predlagam, da glasujemo o predlogu za širitev.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Tako je določen dnevni red seje kot je bil predlagan s sklicem ter izglasovano
               širitvijo.</p>
               <p>Prehajamo na <title>1. TOČKO DNEVNEGA REDA - POBUDA ZA PODPIS PROTOKOLA S KATERIM SE
                  SPREMINJA KONVENCIJA O MEDSEBOJNI UPRAVNI POMOČI PRI DAVČNIH ZADEVAH.</title> Vlada
               je pobudo za podpis protokola sprejela na 83. redni seji, dne 20. maja 2010. <stage type="mag"/><stage>(Nadaljevanje)</stage> Dne 21. maja smo na odbor prejeli
               dopis ministra za finance dr. Franca Križaniča, s prošnjo za čimprejšnjo obravnavo
               pobude na seji našega odbora, saj se bo protokol na sedežu OECD v Parizu podpisal 27.
               maja 2010, v imenu Republike Slovenije ga bo podpisal prav minister za finance dr.
               Franc Križanič.</p>
               <p>Želi predlagatelj pobude dodati dopolnilno obrazložitev? Izvolite, gospa
               Vraničarjeva.</p>
            </sp>
            <sp xml:id="SDT5-OZZP-Nujna-038-2010-05-25.sp2">

               <speaker>MATEJA VRANIČAR:</speaker>

               <p>Hvala lepa za besedo.</p>
               <p>Konvencija o medsebojni upravni pomoči pri davčnih zadevah je eden temeljnih
               dokumentov OECD in Sveta Evrope, ki zagotavlja izmenjavo informacij na davčnem
               področju med državami, ki pristopijo h konvenciji.</p>
               <p>Zaradi vse večjega fokusa mednarodne stroke na izmenjavo informacij v davčnih zadevah
               v povezavi z bojem proti davčnim goljufijam je bilo ugotovljeno, da konvencija, ki je
               bila sprejeta lete 1988, potrebuje dopolnitve oziroma posodobitve. Tako je v
               sodelovanju med OECD in Svetom Evrope prišlo do predloga popravkov oziroma sprememb
               konvencije, ki so oblikovane v protokolu in posodabljajo pravila o izmenjavi davčnih
               informacij, jih usklajujejo z mednarodno sprejetimi standardi na tem področju. Zelo
               pomembno pa je tudi, da se omogoča tudi državam, ki niso članice OECD oziroma članice
               Sveta Evrope, da h konvencijo pristopijo oziroma zaprosijo za pristop h konvenciji,
               kar pomeni, da bo ta konvencija pridobila na teži in bo omogočala izmenjavo davčnih
               informacij tudi med drugimi državami, kot pa se je uporabljala doslej.</p>
               <p>Slovenija je pobudo za pristop h konvenciji sprejela že lansko leto. Pravni postopki
               v zvezi s protokolom pa so bili zaključeni v marcu letošnjega leta, zato predlagamo,
               da se pristopi oziroma da se lanskoletna pobuda dopolni še s pobudo za pristop k
               protokolu.</p>
               <p>Glede na to, da bo 27. in 28. maja letos potekal podpis pristopnih aktov Organizacije
               za ekonomsko sodelovanje in razvoj v Evropi, predlagamo, da se ta protokol podpiše
               ravno tako ob tej priložnosti, in predlagamo, da odbor to pobudo podpre. Če bodo
               podrobnejša vprašanja, sem pa na razpolago. Hvala lepa.</p>
            </sp>
            <sp xml:id="SDT5-OZZP-Nujna-038-2010-05-25.sp3">

               <speaker>PREDSEDNICA JANJA KLASINC:</speaker>

               <p>Zahvaljujem se za vašo uvodno predstavitev.</p>
               <p>Odpiram razpravo. Besedo dajem gospodu Jelinčiču.</p>
            </sp>
            <sp xml:id="SDT5-OZZP-Nujna-038-2010-05-25.sp4">

               <speaker>ZMAGO JELINČIČ PLEMENITI:</speaker>

               <p>Hvala lepa.</p>
               <p>To pobudo bom z velikim veseljem potrdil, ali kako se že temu reče, podprl. Namreč,
               upam, da se bodo s tem prenehale razne goljufije, ki so se dogajale po raznih
               ambasadah po svetu, tako kot, recimo, se je dogajalo na ambasadi v Madridu, kjer je
               neka gospa dobivala denar, pa ni plačevala davka ne v Španiji ne v Sloveniji. In
               potem je celo od Dursa dobila potrdilo, da ji ni treba plačati. In z Ministrstva za
               zunanje zadeve so ji "štango držali" in tako naprej. Postavil sem tudi poslansko
               vprašanje v zvezi s tem, ampak kot kaže, nekateri z dobrimi zvezami in prijateljskimi
               zvezami lahko počnejo karkoli, tudi goljufajo državo. Upam, da se bo rešila tako
               tista zadeva od prej kot tudi, da bodo v bodoče kakšne take zadeve onemogočene.</p>
               <p>Zato še enkrat, moj glas je zraven.</p>
            </sp>
            <sp xml:id="SDT5-OZZP-Nujna-038-2010-05-25.sp5">

               <speaker>PREDSEDNICA JANJA KLASINC:</speaker>

               <p>Hvala, gospod Jelinčič.</p>
               <p>Želi še kdo? Ne želi. Zaključujem razpravo.</p>
               <p>Predlagam, da glasujemo o naslednjem predlogu sklepa: Odbor za zunanjo politiko
               potrjuje podano pobudo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - POBUDA ZA SKLENITEV PROTOKOLA O VARSTVU
                  PRED POPLAVAMI V OKVIRU SPORAZUMA O SAVSKEM BAZENU, KI BO PREDLOŽEN V SPREJEM 1.
                  JUNIJA 2010</title>
                  <stage type="mag"/> <stage>(Nadaljevanje)</stage> <title>V KRAJU GRADIŠKA, BOSNA
                  IN HERCEGOVINA.</title> Odbor je pobudo za parafiranje tega sporazuma že obravnaval
               na svoji 26. seji, in sicer 14. januarja letos in jo takrat podprl, sedaj pa
               obravnavamo pobudo za podpis protokola. Prejeli smo tudi pismo ministra za okolje in
               prostor, dr. Žarnića za čim prejšnjo obravnavo pobudo glede na to, da naj bi sporazum
               podpisali že 1. junija 2010. Želi predlagatelj pobude dodatno obrazložitev? Izvolite
               gospod državni sekretar.</p>
            </sp>
            <sp xml:id="SDT5-OZZP-Nujna-038-2010-05-25.sp6">

               <speaker>MAG. ZORAN KUS:</speaker>

               <p>Najlepša hvala za besedo, gospa predsednica. Lep pozdrav vsem članicam in članom tega
               odbora in vsem ostalim prisotnim! Zelo na kratko, to pobudo je vlada sprejela 20.
               junija na svoji seji. In pravzaprav pobudo že pošiljamo v sprejem 1. junija 2010 v
               kraju Gradiška v Bosni in Hercegovini kot ste predsednica povedala. In za podpisnika
               je vlada pooblastila ministra za okolje in prostor dr. Žarnića. Zelo na kratko. Kot
               veste, je okvirni sporazum o savskem bazenu že nekaj let v veljavi, podpisale so ga
               štiri države in sicer poleg Slovenije tudi Hrvaška, Bosna in Hercegovina in pa Zveza
               Republika Jugoslavija. To se je zgodilo decembra 2002, v veljavi pa je od decembra
               2004. Zdaj pač sprejemamo ta protokol o varstvu pred poplavami, ki na nek način
               temelji na poplavni direktivi, ki je bila sprejeta leta 2008 oziroma je v veljavi od
               leta 2008. In pravzaprav s to vsebino se ukvarja skoraj vseh 25 členov. Opozoril bi
               morda na dva pomembnejša člena. 3. člen tega predloga protokola govori o tem, da
               pogodbenice pri načrtovanju in izvajanju ukrepov za varstvo pred poplavami tesno
               sodelujejo na podlagi akcijskega programa za trajnostno varstvo pred poplavami v
               Podonavskem bazenu. In zelo zanimiv iz širšega zornega kota in tudi za današnji
               dnevni red verjetno, je tudi 24. člen, ki posebej opredeljuje mednarodne meje in ga
               bom kar prebral. Nobena določba tega protokola, izvajanje protokola ne vpliva na
               določitev ali označevanje meddržavnih mej med pogodbenicami. To se nam je zdelo
               pomembno in zato je tudi Slovenija vztrajala pri takšnem členu. Ostali členi so čisto
               klasični členi takšnih protokolov in verjetno jih ni potrebno posebej izpostavljati.
               Torej vlada predlaga, da spoštovani odbor to pobudo na današnji seji tudi potrdi in s
               tem omogoči tudi podpis 1. junija s strani Slovenije v Bosni in Hercegovini. Hvala
               lepa za besedo.</p>
            </sp>
            <sp xml:id="SDT5-OZZP-Nujna-038-2010-05-25.sp7">

               <speaker>PREDSEDNICA JANJA KLASINC:</speaker>

               <p>Hvala tudi vam. In odpiram razpravo. Gospod Jelinčič se je že spet javil.</p>
            </sp>
            <sp xml:id="SDT5-OZZP-Nujna-038-2010-05-25.sp8">

               <speaker>ZMAGO JELINČIČ PLEMENITI:</speaker>

               <p>Hvala lepa. Že spet Jelinčič, a neda,...</p>
            </sp>
            <sp xml:id="SDT5-OZZP-Nujna-038-2010-05-25.sp9">

               <speaker>PREDSEDNICA JANJA KLASINC:</speaker>

               <p>Ne, to je pohvalno, gospod Jelinčič.</p>
            </sp>
            <sp xml:id="SDT5-OZZP-Nujna-038-2010-05-25.sp10">

               <speaker>ZMAGO JELINČIČ PLEMENITI:</speaker>

               <p>V redu. Jaz bi samo nekaj pripomnil. Predlagal bi vladi, da v okvirnem sporazumu, ki
               je osnova tudi tega sporazuma, spremeni oznako države Zvezna Republika Jugoslavija v
               Srbijo, kajti zdaj ni več Zvezne Republike Jugoslavije in je treba potem to zadevo
               prilagoditi. Drugače pa podpiram tole zadevo.</p>
            </sp>
            <sp xml:id="SDT5-OZZP-Nujna-038-2010-05-25.sp11">

               <speaker>PREDSEDNICA JANJA KLASINC:</speaker>

               <p>Najlepša hvala za vašo pobudo. Ima še kdo kakšno vprašanje ali pobudo? <stage>(Ne.)</stage> Potem
               zaključujem razpravo in predlagam, da glasujemo o naslednjem predlogu sklepa. Odbor
               za zunanjo politiko potrjuje podano pobudo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet. S tem zaključujem to točko dnevnega reda.</p>
               <p>Prehajamo na <title>2.A TOČKO DNEVNEGA REDA - PREDLOG SKLEPA V ZVEZI Z RAZJASNITVIJO
                  NOVIH OKOLIŠČIN S KATERIMI JE BILA JAVNOST SEZNANJENA PO RAZPISU ZAKONODAJNEGA
                  REFERENDUMA O ZAKONU O RATIFIKACIJI ARBITRAŽNEGA SPORAZUMA MED VLADO REPUBLIKE
                  SLOVENIJE IN VLADO REPUBLIKE HRVAŠKE.</title> Med tem se nam je pridružil tudi
               minister za zunanje zadeve gospod Samuel Žbogar in ga lepo pozdravljam, s sodelavci.
                  <stage type="mag"/><stage>(nadaljevanje)</stage> Skupina poslank in
               poslancev, s prvopodpisanim Jožetom Tankom je 20. maja 2010 vložila zahtevo za sklic
               izredne seje Državnega zbora. Predsednik Državnega zbora je 21. maja 2010 predlog
               sklepa posredoval v obravnavo Odboru za zunanjo politiko. Zahteva predlagateljev s
               predlogom sklepa je objavljena v Poročevalcu Državnega zbora št. 70/10 z dne 21. 5.
               2010. Prejeli ste mnenje Vlade, prejeli ste tudi mnenje Zakonodajno-pravne službe o
               predlogu sklepa. Bi želel v imenu predlagatelja kdo podati uvodno obrazložitev?
               Gospod Ziherl.</p>
            </sp>
            <sp xml:id="SDT5-OZZP-Nujna-038-2010-05-25.sp12">

               <speaker>MILENKO ZIHERL:</speaker>

               <p>Hvala za besedo. Lep pozdrav, vsem prisotnim, posebej gospodu ministru. V naši
               poslanski skupini smo pač podali ta predlog, ker se je dejansko od dneva razpisa pa
               do danes, na soočenjih, v medijih se je pojavilo cel kup novih dejstev oziroma že
               znana dejstva so, osvetljene z drugega zornega kota, v drugi luči in vse, kar vidimo,
               preberemo, slišimo, nas navaja oziroma samo še utrjuje našo skrb okoli posledic
               arbitraže oziroma našo skrb tisto, ki smo jo že večkrat izrazili, da nihče ne
               garantira Sloveniji, da ji ostanejo enake pravice, kot jih v bistvu že izvaja 20 let,
               od razglasitve samostojnosti, torej od tistega 25. 6. 1991 in ker je večja nevarnost,
               da se te pravice razpolovijo, posledice za slovensko gospodarstvo, za Slovenijo bi
               bile neslutene, recimo tudi taka posledica, ki sem jo zasledil v medijih, Slovenija
               ne bo sposobna niti izpeljati regate v razredu optimist, ker zahteva to tako površino
               morja, da bo potrebno štartati v Sloveniji, malo zaviti na Hrvaško, pa že spet priti
               nazaj v Slovenijo. Velika nevarnost, da Sloveniji ostane v bistvu morja za nekaj
               plavalnih bazenov. Zato vsekakor pa slovenska javnost mora biti informirana, odloča
               se o veliki zadevi. Kakršnakoli napaka ali pa napačno sprejet sklep v Vladi se lahko
               recimo čez 4 leta popravi, ko pride nova Vlada, ta sklep oziroma posledica arbitraže
               so pa, tako kot so bile posledice avstrijskega plebiscita, so pa lahko za zmeraj,
               kajti meje, kot vemo se spreminjajo, samo v stresnih trenutkih, torej v vojnem času
               in nihče ne želi takih razmer vzpostavljati oziroma zakaj hiteti na arbitražo po
               materiji, po odpri problematiki, ki za Slovenijo ni tako usodna, da bi se nam res kam
               mudilo. Mudi se Hrvaški, ne pa Sloveniji in zato pač je treba na neki razširjeni
               razpravi, na našem odboru, pa na seji Državnega zbora vsekakor opraviti, kajti
               ljudje, marsikdo še ni zadosti informiran, da bi vedel o čem odloča na referendumu,
               zato jih prvič, podatki kažejo, da udeležba ne bo največja, po drugi strani pa
               podatki vsekakor kažejo, da so ljudje še vedno polovično informirani in bolj sledijo
               najetim javnim govorcem, podpisnikom peticij na vpoklic, imajo morda že kar vnaprej
               bianco podpise in tako naprej. Vse te zadeve zahtevajo širšo razpravo in zato v
               Slovenski demokratski stranki smo zahtevali, da se uvrsti ta točka na dnevni red
               našega odbora in Državnega zbora. Hvala lepa.</p>
            </sp>
            <sp xml:id="SDT5-OZZP-Nujna-038-2010-05-25.sp13">

               <speaker>PREDSEDNICA JANJA KLASINC:</speaker>

               <p>Hvala gospodu Ziherlu, v imenu predlagatelja. Želi besedo minister za zunanje zadeve?
               Izvolite, minister.</p>
            </sp>
            <sp xml:id="SDT5-OZZP-Nujna-038-2010-05-25.sp14">

               <speaker>SAMUEL ŽBOGAR:</speaker>

               <p>Hvala lepa, predsednica. Prejeli ste gradivo Vlado, to je mnenje na predlog sklepa v
               zvezi <stage type="mag"/> <stage>(nadaljevanje)</stage> z razjasnitvijo novih
               okoliščin, s katerim je bila javnost seznanjena po razpisu zakonodajnega referenduma.
               Po navedbah pobudnikov sklepa so po sprejemu zakona o ratifikaciji arbitražnega
               sporazuma nastopile nove okoliščine, ki zahtevajo to izredno sejo Državnega zbora.
               Nasprotno, Vlada Republike Slovenije meni, da v gradivu predlagateljev izredne seje
               ni navedena niti ena nova okoliščina, ki ni bila poslancu Državnega zbora, pa tudi
               sicer slovenski javnosti znana že ob ratifikaciji arbitražnega sporazuma v Državnem
               zboru dne 19. aprila 2010. Mislim, da gre za ponovitev dejstev, ki so v gradivu za
               ponovitev dejstev, ki so znana in ki se ponavljajo v javnih nastopih.</p>
               <p>Vlada je imela za pogajanja arbitražnega sporazuma zelo natančno določen mandat, ki
               ga je potrditev ta odbor za zunanjo politiko. Mandat je vseboval iste elemente kot
               jih je vseboval mandat za pogajanja v posebnem sporazumu sprejet aprila 2008. Ob tem
               je imela sedanja vlada v mandatu za sklenitev arbitražnega sporazuma še dodatno
               zahtevo, da mora sporazum med drugim omogočiti stik Slovenije z odprtim morjem. Vlada
               je v celoti izpolnila naloženi mandat. Pri svojem delu je bila transparentna.
               Besedilo arbitražnega sporazuma je Vlada objavila oziroma je zunanje ministrstvo
               objavilo na svoji spletni strani že 5. novembra 2009. Poleg tega je Vlada 6. maja
               2010 na svojih spletnih straneh objavila tudi vse relevantne dokumente glede
               arbitražnega sporazuma in glede dosedanjih pogajanj za reševanje mejnega spora. Vlada
               pa v predloženem gradivu podrobno odgovarja na posamezne trditve, ki jih
               predlagatelji navajajo kot razlog za sklic izredne seje Državnega zbora. Šteje samo
               to, kar je podpisano v arbitražnem sporazumu. Enostranske izjave po podpisu sporazuma
               so brez mednarodno pravnih učinkov. Ne obstajajo drugi dogovori izven arbitražnega
               sporazuma, ker je prejšnji teden potrdila tudi sama predsednica hrvaške vlade, ki je
               rekla, da ni dogovorjeno ničesar izven arbitražnega sporazuma in temu lahko
               pritrdimo.</p>
               <p>Naloga arbitražnega sodišča je med drugim tudi določiti stik Slovenije z oprtim
               morjem. Povedano drugače, zagotoviti prost izhod Slovenije v mednarodne vode oziroma
               povedano še drugače, zagotoviti neposreden teritorialni izhod Slovenije v mednarodne
               vode. Arbitražni sporazum razume tudi pretežni del domače strokovne javnosti, kot
               tudi mednarodne stroke.</p>
               <p>Vlada Republike Slovenije ni pobudnik referenduma o arbitražnem sporazumu, zato ne
               more izvajati referendumska kampanje. Vse kar je z zakonom omogočeno organizatorjem
               kampanje, to je oglaševanje, plakatiranje, javni shodi, pošiljanje publikacij
               volivcem, Vlada in ministrstva ne smejo početi in tudi ne počnejo.</p>
               <p>Kot podpisnik sporazuma in kot predlagatelj zakona o ratifikaciji pa Vlada želi
               legitimno seznanjati državljane za razlogi, z vsebino, z zgodovino, s pojmovnikom, z
               opcijami, z alternativami. To počne v okviru rednih oblik komuniciranja z javnostjo
               in rednih oblik obveščanja, tako preko spletne strani, kot preko posebnega telefona.
               Hvala lepa.</p>
            </sp>
            <sp xml:id="SDT5-OZZP-Nujna-038-2010-05-25.sp15">

               <speaker>PREDSEDNICA JANJA KLASINC:</speaker>

               <p>Najlepša hvala, minister. Odpiram razpravo in obenem predlagam, da glede na
               obrazložitev, ki jo je pravkar podal minister po končani razpravi sprejmemo amandma
               odbora k predlaganemu sklepu, in sicer glasil bi se: Državni zbor se je ponovno
               seznanil z informacijo o okoliščinah razpisa zakonodajnega referenduma o zakonu o
               ratifikaciji arbitražnega sporazuma med Vlado Republike Slovenije in Vlado Republike
               Hrvaške.</p>
               <p>Besedo dajem gospodu Jelinčiču.</p>
            </sp>
            <sp xml:id="SDT5-OZZP-Nujna-038-2010-05-25.sp16">

               <speaker>ZMAGO JELINČIČ PLEMENITI:</speaker>

               <p>Hvala lepa. Tudi naši podpisi so v zahtevi za izredno sejo. Gre za 12 točk, ki
               kažejo, kako je naši vladi izjemno mnogo do tega, da se ta tako imenovan arbitražni
               sporazum sprejme <stage type="mag"/> <stage>(nadaljevanje)</stage> medtem ko ji
               ni čisto nič do tega, da bi ohranila integriteto slovenskega nacionalnega ozemlja in
               zaščitila Slovenijo kot pomorsko državo. Že v samem dokumentu se kaže popolno
               nepoznavanja zgodovine, mednarodnega prava in še marsičesa drugega. Ampak, da ne bi
               prav predlogo govoril o teh zadevah o katerih bomo še razpravljali, lahko mirno
               rečemo, da Vlada v tej kampanji goljufa, kajti vodi se nezakonita referendumska
               kampanja, za kar Vlada izkorišča čisto vse medije, evidentno je, da ima pod komando
               praktično vse tri glavne pisane medije, to se pravi Dnevnik v prvi vrsti, Delo in pa
               Večer, seveda pa tudi obe nacionalni televiziji v prvi vrsti POP TV. Nič se ne sme
               objaviti kar ne gre skozi sito in rešeto vladnih služb in sme se objaviti samo tisto
               kar dovolijo. Jasno, da ne gre za direktne komande, ampak gre za posredne učinke
               pogovorov, dogovorov takšnih in drugačnih pritiskov tudi s tem, da se govori kaj se
               bo in koliko se bo še oglaševalo, če se bo kaj drugače objavljalo in podobno. Tudi
               komentatorji, ki jih te mediji objavljajo, so enostranski. Ne bi govoril tudi o
               raznih intervjujih, ki jih dajejo vsi mogoči in nemogoči osebki ženskega in moškega
               spola v raznih intervjujih kjer se navajajo lažnivi podatki in predvsem podatki, ki
               so v korist sosednje Hrvaške ali pa še koga druga. Človek bi sodil, da je večina teh
               gospa in gospodov kupljenih oziroma podkupljenih, zdaj ne vem s strani koga, morda
               Hrvatov, morda Američanov, morda Evropske unije ali pa morda kar z vseh treh strani
               na enkrat. Vlada tudi zavaja z izjavami kjer navaja lažnive podatke za katere nima
               nobenega dokaza, edini dokazi so mnenja nekih kvazi strokovnjakov, ki so pa praviloma
               študirali na Hrvaškem, v glavnem v Zagrebu, nekateri pa v Splitu. Tudi prej, ko je
               rekel minister, da se govori, da nobeni dokumenti po podpisu ne bodo prišli v poštev,
               je treba povedati, da ta enostranska izjava ni dokument, ki je bil predložen po
               podpisu, ampak dokument, ki je bil predložen ob podpisu in se je s tem dokumentom
               strinjal tudi premier slovenske Vlade, gospod Pahor, vsaj tako navajajo Hrvatje. In
               kot kaže je treba Hrvatom bistveno bolje in več verjeti, kajti več resnice je v
               njihovih izjavah kot v izjavah našega premerja ali pa Ministrstva za zunanje zadeve.
               Ne vem pa kako se je in zakaj se je v ta tako imenovani arbitražni sporazum nekako
               zatekel člen 5, ki govori, da noben enostransko podpisan oziroma noben enostranski
               akt po 25.6.1991 nima nobene pravne veljave. To pomeni, da je s tem podpisom, ki ga
               je gospa Kosorjeva že podpisala ta sporazum in ki ga je ratificiral Sabor, pravzaprav
               je Kosorjeva podpisala izbris Hrvaške iz svetovnega zemljevida. Kajti, Hrvaška,
               ustanovitev hrvaške države z vsem protokolom in dokumentacijo je bil 8.10.1991, kar
               je več kot tri mesece po 25.6. Gre torej tudi za enostranski akt, ki ga je izvedla
               hrvaška država in glede na ta tako imenovani arbitražni sporazum, torej ustanovitev
               hrvaške države ne velja, hrvaške države ni in meja ni in tudi meja brez države ni. To
               se pravi kaj je zdaj tukaj zadaj, ali imajo Hrvatje zopet razmišljeno kakšno izredno
               bistro potezo s strani njihovih pravnih strokovnjakov, kajti treba se je zavedati, da
               že v nekdanji Jugoslaviji je bil v Beogradu na raznih zasedanjih najbolj <stage type="mag"/> <stage>(nadaljevanje)</stage> grozljiv pojem "Hrvatska škola
               državnog prava". Skratka, Hrvaška šola državnega prava. Tam so se na zagrebški
               fakulteti učili kaj pomeni državno pravo. Na slovenskih fakultetah v Ljubljani se
               tega ni poučevalo in nihče niti še danes ne ve kaj to je državno pravo, kajti ti
               termini so dostopni in razumljivi ter razumljeni samo v državah, kjer država nekaj
               velja, kjer kontinuiteta državnosti nekaj velja, česar ne bi mogli govoriti za
               Slovenijo. Mi nimamo, kot kaže države. Imeli smo jo morda nekaj časa po letu 1991,
               vendar ne prav dolgo. Praktično vse vlade so se zelo trudile da bi to državo
               izničile, in ta sedanja Vlada, kot kaže, bo zabila zadnji žebelj v krsto, ko bomo
               pokopali slovensko državo.</p>
               <p>To so grozljive stvari in mislim, da se z vsem tem nekako z levo roko ukvarjamo.
               Človek bi pričakoval, da bodo vsaj novinarji pokazali eno osnovno zanimanje do tega
               kaj se dogaja v naši domovini, in da bodo vsaj novinarji nekaj naredili na tem
               področju, kajti vedno se hvalijo o ne vem kakšni veji oblasti, da so. Ne vem, četrta,
               peta ali še kaj več veja oblasti da so novinarji in mediji, pa vendar ne objavljajo
               nič takšnega, kar bi bilo v korist Sloveniji, oziroma izredno malo. Sem ter tja se v
               glavnem najde kakšno pismo bralcev, včasih se poroča kaj iz kakšnih drugačnih
               forumov, vendar izredno skopo in s komentarji, ki so proti slovenski državi. Človek
               se do neke mere niti ne čudi, če pogleda kdo so ti novinarji, kdo so tisti, ki pišejo
               in če malo pogleda nazaj njihovo takšno ali drugačno zgodovinsko ozadje, potem je
               marsikaj jasnega. </p>
               <p>Skratka človeka pretrese ob tem kako zvito in zakaj so Hrvatje podpisali ta 5. člen,
               ki negira hrvaško državnost in državo, kajti možno je da gre tudi tukaj za kakšen
               dogovor med gospo Kosorjevo in gospodom Pahorjem, ko je kdaj v trenutku preskočila še
               kakšna iskrica, še kakšen ogenj, še kakšna nežna beseda je poletela z ene strani na
               drugo stran, še kakšni objemi in poljubi so se dogajali in tako naprej, ampak to ni
               državna politika. To je smešenje države, to je sramotno za neko resno državo, kar
               Slovenija pravzaprav že dolgo ni več. In če se kje lahko učimo državnosti, ponosa in
               patriotizma - žal - se ga lahko učimo na hrvaški strani. Pri nas je vse prodano. Vsaj
               polovica slovenske politike je prodane in tendira na hrvaško stran, ker verjetno upa,
               če bodo Hrvatje enkrat prišli do Karavank, da bodo dobili kakšne dobre politične
               položaje in da bodo morda guvernatorji kakšnih manjših vasic po Sloveniji, seveda pa
               bodo govorili v hrvaškem jeziku, kajti to jim, kot kaže, nekaterim bistveno bolje gre
               kot slovenščina. Mislim, da je skrajni čas, da ljudem povem nekaj o teh zadevah.
               Seveda je težko govoriti, kajti omejeni smo s časom na seji Državnega zbora, da ja ne
               bi povedali kaj več. In konec koncev glavno in zadnjo besedo ima seveda vedno vlada,
               kot jo ima tukaj pri teh obrazložitvah, ki so nam jih zdaj razdelili na mizo. Kratke,
               jedrnate obrazložitve, ki pa ex katedra ne dovoljujejo nobenega ugovora in nobenega
               drugačnega razmisleka. Ne vem kje je tukaj demokracija, kje je tukaj demokratičnost,
               če že ne govorimo o državotvornosti. Mislim da je grozljivo kar se dogaja v naši
               domovini, in upam le, mislim, da mora tako biti, da ta tako imenovani arbitražni
               sporazum pade in se zadeve začnejo vrteti na drugih osnovah, na osnovi zahteve po
               mirovni konferenci o nekdanji Jugoslaviji, kjer se bo razpravljalo tako o mejah, kot
               o sukcesiji Jadranskega morja. Vedno po vsaki vojni je mirovna konferenca, v
               Sloveniji in Jugoslaviji je nismo imeli. Ko nekateri govorijo, da je bila mirovna
               konferenca takoj po napadu JLA na Slovenijo - je to neumnost,<stage type="mag"/><stage>(nadaljevanje)</stage> kajti boji in grozljiva vojna na balkanskih
               prostorih se je začela po tej tako imenovani mirovni konferenci, kar pomeni, da je to
               edina mirovna konferenca na svetu, ki je pravzaprav povzročila eno hudo državljansko
               vojno na balkanskih prostorih in zato je treba to narediti. Vojna dejure ne traja
               več. Ni rečeno, da ne bo zopet, kakor kaže v Bosni bo še enkrat udarila, ampak
               naredimo za to nekaj in naj mednarodna javnost to zahteva, seveda je pa potrebno
               imeti na Vladi ljudi, ki to razumejo, ljudi, ki to hočejo ne pa, ki hočejo po liniji
               najmanjšega odpora, saj se že toliko časa pogovarjamo. Dajmo že nehati s tem, da bo
               mir. Seveda, potem pa naj te gospodje dajo tudi svojo lastnino komu od, kaj jaz vem,
               tako imenovanih izbrisanih, ki jih tudi tako zelo zagovarjajo. Naj jih povabijo domov
               pa rečejo, vzemite jaz bom eden konček, eden kot v kuhinji si bom zadržal za sebe,
               drugo naj bo pa kar vaše. Tako delate, gospoda žlahtna, z našo domovino. Če je vam
               vseeno za domovino nekaterim ni in jaz mislim, da večina slovenskega naroda ni
               vseeno, kaj bo z njimi, kaj bo z njihovimi otroki, kaj bo s slovensko zemljo.
               Nekateri so dali življenja za to. Vem, da tista večina v tisti skoraj, da polovica
               ljudi, ki je proti sporazumu je tudi v času naše osamosvojitvene vojne bila
               pravzaprav na drugi strani, je bila na strani okupatorjev, če tako rečemo.
               Podpisovali so neke bele izjave, praktično o kapitulaciji, o rožah pred tanki in
               podobne zadeve. Pred tem so seveda zelo poskrbeli, da so Jugoslovanski vojski vrnili
               orožje teritorialne obrambe, zanimivo, da so vedno to počeli ljudje iz ene politične
               sfere. Danes ta ista politična sfera ob pomoči slovenskih medijev posluša izničiti
               slovensko državo. Mislim, da je to grozljivo in upam, da se to ne bo zgodilo.</p>
            </sp>
            <sp xml:id="SDT5-OZZP-Nujna-038-2010-05-25.sp17">

               <speaker>PREDSEDNICA JANJA KLASINC:</speaker>

               <p>Besedo ima gospod Franco Juri.</p>
            </sp>
            <sp xml:id="SDT5-OZZP-Nujna-038-2010-05-25.sp18">

               <speaker>FRANCO JURI:</speaker>

               <p>Hvala, predsednica.</p>
               <p>Ravnokar smo poslušali zanimivo predavanje, kjer je bilo ugotovljeno, da, prvič,
               hrvaške države ni več, drugič, slovenske države ni več, iz tega bi lahko sklepali, da
               problema ni več in torej se sprašujem, čemu takšna razprava in take skrbi poslanca,
               ki je ugotovil, da teh držav ni več. Ampak, pustimo to, saj vemo, da gre tudi danes
               za veliko propagandno in pred referendumsko akcijo, kjer se izraža nemoč nasprotnikov
               sporazuma pri prikazovanju in pri obrazložitvi konkretnih argumentov. Ko sem poslušal
               utemeljitev sklica današnje seje oziroma te točke, ki bo na dnevnem redu seje in ki
               jo sedaj obravnavamo, sem slišal predvsem žaljivke na račun nekaterih podpisnikov
               peticij, ki niso po godu opozicije, ker ni takih čudnih izrazov, ki seveda niso
               nikakršni argument.</p>
            </sp>
            <sp xml:id="SDT5-OZZP-Nujna-038-2010-05-25.sp19">

               <speaker>PREDSEDNICA JANJA KLASINC:</speaker>

               <p> Gospod Jelinčič, jaz vas opozarjam.</p>
            </sp>
            <sp xml:id="SDT5-OZZP-Nujna-038-2010-05-25.sp20">

               <speaker>FRANCO JURI:</speaker>

               <p>Gospod Jelinčič, ja, je govoril na dolgo in sem ga poslušal, sedaj prosim, da me on
               posluša. Ker ni argumentov seveda sem tudi skrajno razočaran. Jaz sem upal, da bom
               danes slišal in spoznal nekatera nova dejstva, o tem naj bi bilo govora na današnji
               seji, teh novih dejstev ni, poznam pa nova stara dejstva, ki še bolj utemeljujejo
               sporazum, ki smo ga ratificirali v tem Državnem zboru in, ki ga bomo, verjamem,
               podprli z večinsko voljo na referendumu 6. junija. Danes berem z veseljem, da tudi
               borci devetega korpusa podpirajo sporazum o arbitraži. <stage type="mag"/><stage>(Nadaljevanje)</stage> Upam si trditi, da borci 9. korpusa, gospodje iz
               opozicije, niso hec. To so ljudje, ki so se borili za domovino. <stage>/Medsebojni
               pogovor./</stage></p>
            </sp>
            <sp xml:id="SDT5-OZZP-Nujna-038-2010-05-25.sp21">

               <speaker>PREDSEDNICA JANJA KLASINC:</speaker>

               <p>Moj oče je tudi še živ, gospod Jelinčič. Tako da lepo prosim...</p>
            </sp>
            <sp xml:id="SDT5-OZZP-Nujna-038-2010-05-25.sp22">

               <speaker>FRANCO JURI:</speaker>

               <p>Ali lahko nadaljujem? <stage>/Oglašanje v ozadju./</stage> Lahko nadaljujem? Gospod Janša, lahko
               nadaljujem? Dovolite. Hvala.</p>
               <p>Torej, nismo slišali nobenih argumentov. Jaz pa bom podal dve novi dejstvi, zelo
               zanimivi. Prvič, to ni prva arbitraža, s katero se sooča Slovenija, to je druga
               arbitraža. Kot veste, prvo arbitražo je vodil mednarodni sodnik, gospod Badinter, ko
               je prišlo do ureditve pogojev in odnosov, zato da bi bile nekatere bivše republike
               Jugoslavije priznane kot države. Med temi sta bili tudi Slovenija in Hrvaška.
               Badinterjeva komisija je bila arbitražna komisija. In takrat se je Slovenija zavezala
               v svojih dokumentih in zagotovila tej arbitražni komisiji, da nima nobenih neurejenih
               mejnih vprašanj s sosednjimi državami, še zlasti s Hrvaško ne. To je bila uradna
               zaveza, ki je omogočila, da je potom arbitraže Slovenija sprejela temeljno ustavno
               listino, ki, kot vemo, je tudi podlaga za katerokoli pogajanje o statusu in označitvi
               meje na kopnem in na morju. Takrat se je zunanji minister, gospod Dimitrij Rupel,
               izrecno zahvalil tistim mednarodnim pravnikom, ki so omogočili tak izid arbitraže, in
               se osebno in pisno zahvalil gospodu Danilu Türku, gospodu Bohtetu in gospe Mirijam
               Škrk. Dokument o tem obstaja, pojdite malo v arhiv, si ga poiščite in boste videli, s
               kakšnim navdušenjem je takratni zunanji minister ugotovil, da je ob posredovanju in
               sodelovanju teh mednarodnih pravnikov prišlo do odličnega in dobrega izida mednarodne
               arbitraže, s katero smo dobili državo in tudi mednarodno priznanje te države.</p>
               <p>Drugo dejstvo, ki ga pozabljamo, je pa dogovor na Bledu. Takrat se je predsednik
               prejšnje vlade, gospod Janez Janša, s svojim kolegom, tudi strankarskim, na evropski
               ravni, gospodom Ivom Sanaderjem, dogovoril o načelnem dogovoru, da bosta državi
               rešili mejno vprašanje na mednarodnem sodišču v Haagu. Ampak to ni bilo vse. Če leta
               2007 ne bi SD, in to po zahtevah gospoda Patricka Vlačiča in gospoda Marka Pavlihe,
               zahtevala izrecno, naj se doda načelo "ex aequo et bono", zunanje pravičnosti, tudi
               tega ne bi bilo, ampak bi šli v Haag celo brez tega. Tudi o tem so dokazi. Torej,
               gospod Janša ni niti vedel za "ex aequo et bono" do leta 2007, dokler ni prišel
               gospod Vlačič in je pogojeval, v imenu SD pogojeval podporo takemu dogovoru z "ex
               aequo et bono". Zdaj imamo bistveno boljšo rešitev, kot je bil takrat kompromis med
               pozicijo in opozicijo, zato da bi šli v Haag.</p>
               <p>To so nova dejstva in samo to so nova dejstva. Prejšnja vlada ne more sprejeti
               dejstva, da smo zdaj dosegli bistveno boljše izhodišče, kot je bilo izhodišče
               sporazuma na Bledu. Mene zanima, in pričakujem, da bodo to interpretacijo danes
               demantirali, tako da jo bomo lahko ponavljali in dokazovali tudi na skupni
                  seji.<stage type="mag"/> <stage>(nadaljevanje)</stage> Ja, vem da sem
               predolg. In samo to so nova dejstva. Dejstva o katerih govorite vi, in s tem bom
               zaključil, niso dejstva, ker tista enostranska izjava na katero se vi sklicujete,
               enostranska izjava hrvaške vlade oziroma hrvaškega sabora nima niti statusa aneksa k
               sporazumu. Niti statusa aneksa. Je ena od mnogih izjav, enostranskih izjav, tudi mi
               imamo svojo izjavo Državnega zbora, ki pa tam na arbitraži ne bo veljala, ne bo
               merodajna. Niti pogovori med predsednikoma vlad nimajo nobene teže, samo tisto, kar
               je zapisano v členih arbitražnega sporazuma velja in samo tisto, kar bodo ugotovili
               arbitri.</p>
               <p>Hvala.</p>
            </sp>
            <sp xml:id="SDT5-OZZP-Nujna-038-2010-05-25.sp23">

               <speaker>PREDSEDNICA JANJA KLASINC:</speaker>

               <p>Hvala, gospod Juri. </p>
               <p>Jaz sem kolega Jurija opozorila, da naj bo malce krajši in prosim tudi naslednje
               razpravljavce. Lepo bi bilo če bi lahko do 10. danes zaključili to točko, da ne bi
               bilo tega nadaljevati jutri zjutraj še pred izredno sejo, ker mislim, da je v
               interesu vseh, da to izpeljemo čim bolj učinkovito.</p>
               <p>Repliko ima gospod Janez Janša. ...<stage>/Oglašanje v ozadju./</stage>... Ja pa je bil omenjen.
               Potem pa bo imel razpravo. Ne, zakaj ne?! Seveda da ja. No, gospod Janez Janša ima
               besedo.</p>
            </sp>
            <sp xml:id="SDT5-OZZP-Nujna-038-2010-05-25.sp24">

               <speaker>JANEZ JANŠA:</speaker>

               <p>Dobro, potem pač razpravljam, če je tako bolj prav.</p>
               <p>To, kar je dejal gospod Juri ne drži. Gospod Juri laže, in to očitno. Gospod Juri
               laže, in to očitno. Laže o tem, kako je hotela iti vlada v Haag in jo je potem šele
               stališče gospoda Vlačiča prepričalo, da mora to pogojevati z načelom ex aequo et
               bono. Tukaj za to mizo je še nekaj ljudi, ki so bili takrat na sestanku predsednikov
               parlamentarnih strank pred Bledom, gospoda Jurija ni bilo in tam je bilo izoblikovano
               skupno stališče, pod kakšnimi pogoji je Slovenija pripravljena prepustiti reševanje
               tega vprašanja, bodisi Haagu bodisi kakšni drugi mednarodni instituciji. In ker
               Hrvaška teh pogojev na Bledu ni sprejela, na Bledu tudi ni bil dosežen dogovor o
               njih. Bila je pripravljena izjava za Bled, kjer so bili pogoji, ki smo jih v
               Sloveniji politično uskladili, vendar ni bila podpisana, gospod Juri. In ker se nismo
               uskladili, smo pač ustanovili komisije, kjer je takrat sodelovala tudi opozicija,
               imela je pol članov, kjer smo skušali doseči usklajena stališča. Gospod Vlačič je bil
               del tega pogajalskega tima. Torej, to kar govorite, je laž in je zavajanje. Poleg
               tega je zelo težko poslušati predavanje o patriotizmu in IX. korpusu od vas. Vsaka
               čast vsem, ki so se kadarkoli borili za Slovenijo, vendar pa del te časti ne morejo
               biti ljudje, ki so bili poslanci tega parlamenta, 25. 6. 1991 in ki so bojkotirali
               glasovanje o samostojni Sloveniji in se s tem celo javno hvalili. Vi ste bili na čelu
               tega. Rekli ste, da boste takrat, ko smo mi glasovali za sprejem temeljne ustavne
               listine raje sedeli na obali in gledali v morje.</p>
            </sp>
            <sp xml:id="SDT5-OZZP-Nujna-038-2010-05-25.sp25">

               <speaker>FRANCO JURI:</speaker>

               <p>...<stage>/Mikrofon ni vključen./</stage>... Laž.</p>
            </sp>
            <sp xml:id="SDT5-OZZP-Nujna-038-2010-05-25.sp26">

               <speaker>JANEZ JANŠA:</speaker>

               <p>Ja, napisali ste to v Delu. Če pa lahko dokažeta, da ste takrat glasovali za
               Slovenijo, pa bomo vsi veseli, vendar pa bo to, bom rekel, zelo težko, ker se ve kako
               je bilo in je bilo tudi posneto in zapisano. Torej, ne predavati o patriotizmu.</p>
               <p>Kar se tiče odgovorov Vlade na ta naša gradiva, v teh odgovorih ni odgovorov na
               vprašanja, ki so postavljena in na dileme, ki so postavljene, je pa veliko drugega.
               Zelo enostavno je napisati tak odgovor in reči: To niso nova dejstva, ob tem pa
               spustiti stvari, ki so nova dejstva v vprašanjih. Mi smo tukaj zelo jasno napisali
               kaj želimo razčistiti. Želimo razčistiti protislovne izjave predsednika Vlade. Na
               javno vprašanje na nacionalni televiziji<stage type="mag"/><stage>(nadaljevanje)</stage> dne, 10. 5. 2010 je predsednik Vlade dejal, da se je Hrvaška
               strinjala s tem, da Slovenija dobi teritorialni stik z mednarodnimi vodami. Ker je
               bilo to neko novo dejstvo sem ga jaz takrat še enkrat vprašal, ali lahko to še enkrat
               potrdi in je rekel da, potem so sledili demantiji s Hrvaške strani in sledilo je tudi
               poslansko vprašanje našega kolega Zvonka Černača. Na to vprašanje pa je gospod Pahor
               v Državnem zboru v istem odgovoru dal dve različni informaciji. Na vprašanje: "Kje je
               bila dana ta obljuba je najprej dejal na Trakošćanih, je bil v bistvu dosežen ta
               dogovor s predsednico Hrvaške vlade. Potem se je pa zapletel in je rekel, da je
               prišla obljuba in kdaj je bil dosežen dogovor, 11. septembra 2009 v Ljubljani." To je
               v magnetogramu Državnega zbora. Potem, kar se je dogajalo po tem zmedenem odgovoru,
               ki pač dokazuje, da te obljube s strani Hrvaške ni bilo je prišlo do tega, da so tudi
               nekateri slovenski mediji objavili Zakon o ratifikaciji arbitražnega sporazuma, ki ga
               je hrvaški sabor sprejel z 90% večino, samo 7 poslancev od 135-ih jih je glasovalo
               proti za kot pravite tako dober sporazum za nas in tako slab za Hrvaško. V tem zakonu
               sta prišla na dan dve novi dejstvi, ki pa sta še bolj pomembni od tega, kar je trdil
               predsednik Vlade. V tem zakonu namreč piše, da Hrvaška to svojo izjavo, ki je
               vključila tudi v zakon, kateri pravi, da nič po tem sporazumu ne more Sloveniji
               priznati pravico do teritorialnega izhoda v mednarodne vode. Oni pravijo, da je bila
               ta izjava dogovorjena s slovensko stranjo in da sta Hrvaška in Slovenija skupaj
               informirali mnenje o vsebini predsedstvo Sveta EU in ZDA in to 27. oktobra 2009.
               Potem v tem istem zakonu, ki je sprejel Hrvaški sabor, to je del postopka
               ratifikacije arbitražnega sporazuma piše tudi kot je dogovorjeno s slovensko stranjo,
               to izjavo Hrvaška daje po podpisu in pred ratifikacijo arbitražnega sporazuma. Se
               pravi, tudi čas, kdaj bo Hrvaška dala to izjavo je bil dogovorjen s slovensko
               stranjo. Sedaj vi pravite, da smo tudi mi dali tako izjavo in res ste vi pač podobno
               izjavo vključili v slovenski Zakon o ratifikaciji arbitražnega sporazuma, vendar o
               njej niste skupaj obvestili niti švedskega predsedstva EU, niti ZDA in Hrvaška ni
               dala pristanka, da mi sprejmemo tako enostransko izjavo do čim ste vi dali pristanek
               Hrvaški, da sprejme takšno enostransko. Z vsebino se ne strinjate in po tej plati naj
               bi bila enostranska, ste se pa strinjali, da je Hrvaška in to v točno določenem času
               postopka, da in ko ste bili predsednik Slovenske vlade in predsednica Hrvaške vlade
               očitno skupaj pri predsedstvu EU je Hrvaška to na tem sestanku predložila predsedstvu
               EU, ki je tukaj priča o podpisu sporazuma. Torej, sedaj imamo dve izjavi,<stage type="mag"/><stage>(Nadaljevanje)</stage> za kateri pravite ali pa pravimo,
               da sta enostranski. Ampak slovenska je bila sprejeta izključno kot izjava v času, ko
               se je ratificiral ta arbitražni sporazum. Dočim je bila Hrvaška sprejeta v času, ki
               je bil dogovorjen s slovensko vlado, in o njej sta obe državi skupaj informirali
               predsedstvo Evropske unije in Združene države Amerike 27. oktobra 2009. In vi
               pravite, da to ni novo dejstvo. Ali je kdo od vas, ko se je sporazum ratificiral v
               parlamentu, povedal, da sta 27. oktobra 2009 skupaj informirali o tej izjavi Združene
               države in predsedstvo Evropske unije? Gospod minister, ste o tem kaj govorili
               slovenskemu parlamentu in slovenski javnosti? Je predsednik vlade kaj o tem govoril?
               Pravite, da pač to ni novo dejstvo.</p>
               <p>In ko že toliko govorimo o teh novih dejstvih, je treba pogledati tudi 10. člen
               arbitražnega sporazuma oziroma sporazuma o arbitraži. Kajti v zadnjih tednih smo
               slišali predsednika Vlade, ministra za zunanje zadeve in nekatere druge člane vlade,
               ki so trdili, da Slovenija danes nima Piranskega zaliva oziroma da ga ima samo
               polovico in da nima teritorialnega izhodi v mednarodne vode, in da je najslabše, če
               se takšno stanje ohrani. V sporazumu ste pa pristali na 10. člen, ki se imenuje
               ohranitev sedanjega stanja. In dali arbitrom celo pravico, da, kot piše v točki 2 10.
               člena, "arbitražno sodišče lahko odredi kakršnekoli začasne ukrepe, za katere meni,
               da so potrebni za ohranitev sedanjega stanja, če to narekujejo okoliščine." Vi
               pravite, da je stanje za Slovenijo izjemno slabo, hkrati ste pa pooblastili arbitre,
               da naredijo vse, kar je treba, da se to stanje ohrani. Ta zadeva je problematična
               zaradi tega, ker niste določili nikakršnega roka za to, da arbitražno sodišče sprejme
               odločitev. Arbitražno sodišče lahko teoretično razpravlja in odloča, ne vem, 5, 10,
               15 let, nobenega roka ni in nobenih sankcij. In pristali ste tudi na to, da
               arbitražno sodišče začne delati šele takrat, ko bo Hrvaška že podpisala pristopno
               pogodbo k Evropski uniji, kar poleg tega, da ste dali iz roke enega od zelo pomembnih
               pogajalskih adutov, tudi dodatno zavlačuje čas oziroma odlaga čas, ko bo prišla
               razsodba. Za ves ta čas pa ste podpisali sporazum, v katerem piše, da arbitražnemu
               sodišču dajete vse pristojnosti, da odredi kakršnekoli ukrepe, da se ohrani sedanje
               stanje, za katerega pa zadnje dni trdite, da je slabo in da je pravzaprav najslabša
               možna opcija. Res, odličen pogajalski dosežek.</p>
            </sp>
            <sp xml:id="SDT5-OZZP-Nujna-038-2010-05-25.sp27">

               <speaker>PREDSEDNICA JANJA KLASINC:</speaker>

               <p>Repliko ima Franco Juri.</p>
            </sp>
            <sp xml:id="SDT5-OZZP-Nujna-038-2010-05-25.sp28">

               <speaker>FRANCO JURI:</speaker>

               <p>Hvala za repliko, predsednica.</p>
               <p>Zanimivo je poslušati gospoda Janšo. Ko nima argumentov, se zateka v stare meglene
               zgodbe, in to je približno tako, kot da bi jaz vlekel ven njegovo članstvo v
               Komunistični partiji. Ampak dejstvo je, da gospod Vlačič, ki ste ga takrat vključili
               in je zastopal SD v pripravljalni skupini, vam je predlagal "ex auequo et bono". In
               za gospodom Vlačičem je bil tudi gospod Pavliha, ki je danes sicer član, očitno član
               Zbora za Republiko; ampak takrat sta bila oba člana SD.</p>
               <p>Glede samih vrednostnih ocen o borcih. Lepo vas prosim, partizani so vredni
               spoštovanja, in to dobro veste, vsaj za nas. Za našo opcijo so vredni spoštovanja. In
               to, da so borci 9. korpusa zavzeli tako stališče, je za nas zelo pomembno. Hvala.
                  <stage type="mag"/>
               </p>
            </sp>
            <sp xml:id="SDT5-OZZP-Nujna-038-2010-05-25.sp29">

               <speaker>PREDSEDNICA JANJA KLASINC:</speaker>

               <p>Besed ima zunanji minister, ki bi rad pojasnil nekaj dejstev. Ostale razpravljavce,
               ki so se prijavili bi pozvala k mogoče ali zelo kratkim razpravam. Poglejte, imeli
               bomo v sredo na voljo 10 ur in 13 minut za razpravo na zboru in bomo lahko povedali
               vse, kar si mislimo. Pozvala bi vas danes k racionalnosti.</p>
               <p>Izvolite, minister.</p>
            </sp>
            <sp xml:id="SDT5-OZZP-Nujna-038-2010-05-25.sp30">

               <speaker>SAMUEL ŽBOGAR:</speaker>

               <p>Hvala lepa. Mislim, da bo jutri tekla dolga razprava, kjer bo tudi predsednik Vlade
               lahko sam pojasnjeval zadeve, ampak bom tudi jaz določene stvari razčistil.</p>
               <p>Najprej je ena kontradikcija v tej sami izjavi, ki je bila dana, kjer je bilo govora
               o tem, da je Hrvaška dala izjavo, ki naj bi jo ...<stage>/Nerazumljivo./</stage> dala skupaj z nami
               in ob našem soglasju 27. oktobra in hkrati, da je Hrvaška dala izjavo 9. novembra.
               Šel bi po vrsti.</p>
               <p>Nobenega tajnega, nobene nejavnega dokumenta ni. Nobenega skupna dokumenta Slovenije
               in Hrvaške ni, razen arbitražnega sporazuma. Arbitražni sporazum je edini dokument,
               ki je podpisan in ki ima soglasje obeh strani. Slovenija in Hrvaška nista skupaj
               obvestili predsedstva ali Amerike o tem da se strinjata, da bi Hrvaška dala
               enostransko izjavo. Slovenija in Hrvaška sta konec oktobra obvestili predsedstvo, da
               je sporazum usklajen, da je določilo, ki je bilo sporno, še cel september, to je
               točka 3.b usklajena in da ima soglasje obeh držav. To sta državi obvestili
               predsedstvo. Slovenijo oziroma slovenski predsednik Vlade je bil o tem, ko je Hrvaška
               govorila, da bo dala enostransko izjavo, bil zelo jasen, da seveda, države lahko
               dajejo enostransko izjavo. Tega ne moremo preprečiti, ampak da ta izjava nikakor ne
               sme priti pred podpisom niti ob podpisu tega sporazuma. In je to bilo tudi jasno
               preneseno predsedstvu Evropske unije, da v kolikor pride do takšne enostranske izjave
               predčasno, da potem ne bo prišlo do podpisa tega sporazuma. Zato ni bilo nobene
               izjave dano ne pred podpisom, ne ob podpisu in niti k dejstvu izjave, niti k vsebini
               izjave Slovenija ni dalo soglasja. O tem je predsednik Vlade zapisal v pismu, ki ga
               je poslal predsednici hrvaške vlade, kot tudi predsedstvu Evropske unije in Združenih
               državam Amerike v katerem pravi, da se ne strinjamo, ob tem, ko seveda priznavamo
               pravico države, da dajo oziroma jemljemo na znanje pravico Hrvaške, da da enostransko
               izjavo, se ne strinjamo niti z dejstvom, da bo dala to izjavo, niti z vsebino takšne
               izjave. In potem daje tudi slovensko interpretacijo tega člena. To je to, kar so
               dejstva. In to so dejstva, ki so bila znana. Tudi sam zakon o ratifikaciji hrvaški je
               že iz lanskega leta, tako da tudi tu ni neko dejstvo, ki je novo.</p>
               <p>Drugo. Časovnica. Časovnica arbitražnega sporazuma je zelo jasna. Arbitražno sodišče
               bo začelo z delom po podpisu pristopne pogodbe Hrvaške z Evropsko unijo, kar se
               pričakuje, da bo v začetku prihodnjega leta. Arbitraža običajno teče tri leta. To so
               normalne oziroma precej običajne časovnice za arbitražo, da traja tri leta. Ni govora
               o petih do desetih let. To so bolj časovnice za meddržavno sodišče v Haagu.</p>
               <p>Zadnja točka. Ker mi govorimo je, da Slovenija seveda od 25. 6. ima oziroma 25. 6. ko
               je vršila kontrolo nad celotnim Piranskim zalivom, vključno z dostopom do odprtega
               morja, da je to pravno dejstvo, ki še vedno velja. Da pa konkretnem, dejanskem
               stanju, zatečenem stanju, ki je na terenu,<stage type="mag"/>
               <stage>(Nadaljevanje)</stage> se ta suverenost začasno ne izvaja na vseh lokacijah, kar ne pomeni,
               da se odrekamo suverenosti, ki jo je Slovenija imela, in ki jo tudi potrjuje ta
               sporazum s tem, ko stanje vrača na 25. 6. in s tem ko zagotavlja stik Slovenije z
               odprtim morjem. Člen 10, ki govori o ohranitvi stanja, se ne nanaša, ne govori o tem.
               To je standardni člen, ki se uporablja v takih sporazumih, kjer je govora o tem, da
               naj stranki ne poslabšata odnose na terenu, zato do končne odločitve sodišča. Mandat
               sodišča pa zelo jasno, da odločajo o stanju da dan 25. 6. ob upoštevanju vseh načel,
               ki smo jih zapisali v sporazumu.</p>
            </sp>
            <sp xml:id="SDT5-OZZP-Nujna-038-2010-05-25.sp31">

               <speaker>PREDSEDNICA JANJA KLASINC:</speaker>

               <p>Hvala gospod minister. Besedo ima gospod Grims.</p>
            </sp>
            <sp xml:id="SDT5-OZZP-Nujna-038-2010-05-25.sp32">

               <speaker>MAG. BRANKO GRIMS:</speaker>

               <p>Hvala. Opozoril bi na tisto, kar je zapisalo Ustavno sodišče. Zapisalo je, da je
               Temeljna ustavna listina o samostojnosti in neodvisnosti države Slovenije trajen, živ
               ustavni temelj naše države, ki torej zavezuje vse kot ustavna materija, vključno z
               vlado, predsednikom vlade in predsednikom države. In ob vsej besedni telovadbi, ki
               smo jo ravnokar slišali in ob tem, kar berem v medijih, lahko ugotovim samo eno. Niti
               enkrat gospod Pahor ni zanikal, da ni bol naprej obveščen o tej izjavi. Še več, kdor
               je zdajle zelo pozorno poslušal gospoda ministra, je bilo iz njegovih besed kristalno
               jasno, da je bila slovenska strank dejansko obveščena o pripravi enostranske izjave
               Hrvaške, in da je zgolj rekla, no pa naj se to sprejme in objavi kasneje, da ne bo že
               v naprej hude krvi ali približno nekako tako kot je bilo zdajle povedano s strani
               gospoda ministra. To seveda postavlja na laž, dodatno laž vse izhodišče, ki je bilo
               predstavljeno ob podpisu tiste izjave in potem kasneje arbitražnega sporazuma, kjer
               se je reklo, da temelji v osnovi na dobrososedskih odnosih. Kakšni dobrososedski
               odnosi pa so, če si že v naprej obveščen, da ti tvoj dobri sosed odreka tvojo
               življenjsko, vso zgodovino dolgo, vitalno, strateško pravico, ki jo imaš celo
               zapisano v slovenski ustavi. In še nekaj, gospe in gospodje, prezrli ste eno bistveno
               stvar. Vsi, ki vas zavezuje ustavno prvo in zavezuje vse in vsakogar, pa višja ko je
               na nekem položaju, toliko bolj ga zavezuje, ga ne bo kakšne pomote, da je kdo odrešen
               ustavne zaveze, ste šli preko meja slovenske ustave v teh pogajanjih, ne samo preko
               meja zakonov - kršili ste več zakon - ne samo preko meja Poslovnika Državnega zbora,
               ki je bil izključen, tudi naš konkreten odbor, ampak šli ste preko meja slovenske
               ustave. To je bistveno. Vaše ravnanje je protiustavno, in če je protiustavno, gospe
               in gospodje, potem je to veleizdaja, imejmo to pod pravim imenom, da ne bo kakšnega
               nesporazuma v teh stvareh v resnici gre. Kajti kakršnokoli pristajanje ali tudi, če
               hočete, tiho soglasje s tem, da sosed pripravlja neko izjavo s katero ti odreka nekaj
               kar piše v tvoji lastni temeljni ustavni listini, je seveda protiustavno ravnanje.
               Tisti hip, ko ste bili o tem obveščeni, bi se morala ta pogajanja prekiniti. Tisti
               hip, ko ste bili o tem obveščeni, bi morali obvestiti tudi Državni zbor, bi morali
               obvestiti vse druge. Nič od tega niste storili in gre za opustitev dejanja, ki je
               bistveno za nadaljnji potek dogodkov. In še nekaj ste vsi prezrli. Ves čas govorite o
               enostranski izjavi. In če bi bila res povsem enostranska, potem pravno ne učinkuje.
               Toda bili ste o njej v naprej obveščeni in to nima več pravno status povsem
               enostranske izjave, ampak je čisto nekaj drugega. Vi lahko naknadno rečete "se z
               vsebino ne strinjate" toda dejstvo je, da ima tak akt določeno pravno veljavo, ni več
               zanemarljiv, ni več irelevanten, ampak ste bili o njem obveščeni v naprej. <stage type="mag"/> <stage>(nadaljevanje)</stage> "In kdor molči se strinja",
               pravi pravo. Tudi če se nekaj časa strinja in kasneje objavi, da se ne strinja in da
               je pravzaprav bil proti. Vendar ste molčali v ključnem trenutku - ko je prišlo do
               podpisa, ko je prišlo do sprejemanja teh aktov, o vsem tem ste bili obveščeni. In v
               tem delu ste šli preko Ustave, šli ste preko zakonov, izstopili ste iz okvirja
               ustavnega reda države Slovenije, ki vas zavezuje. Vaše ravnanje je bilo protiustavno
               in treba bi ga bilo preučiti tudi z vidika Kazenskega zakonika države Slovenije.</p>
            </sp>
            <sp xml:id="SDT5-OZZP-Nujna-038-2010-05-25.sp33">

               <speaker>PREDSEDNICA JANJA KLASINC:</speaker>

               <p>Gospodu Grimsu bi povedala, da je bila enostranska objava, seveda smo bili obveščeni,
               tudi vi ste bili obveščeni. Na tem odboru smo jo obravnavali in sicer oktobra lansko
               leto, tako da ste bili tudi vi zelo dobro seznanjeni s to izjavo. ...<stage>/Oglašanje v
               ozadju./</stage>... Ja, takoj. Povedala pa vam bom še, da tudi Ustavno sodišče se ne strinja
               z vami. No, ampak kar izvolite.</p>
            </sp>
            <sp xml:id="SDT5-OZZP-Nujna-038-2010-05-25.sp34">

               <speaker>MAG. BRANKO GRIMS:</speaker>

               <p>Gospa predsednica. Tista seja, o katerim bom zdaj govoril - oba veva, da je potekala
               v posebnih razmerah, v času ko je prišlo do podpisa izjave, skupaj s Hrvaško in tista
               izjava je šla daleč preko okvira sklepov, ki so bili sprejeti na tem odboru. Veste,
               da je bilo več poslank in poslancev, vključno z mano, ki smo v tem odboru zahtevali,
               da dobimo na vpogled to izjavo prej, preden se...</p>
            </sp>
            <sp xml:id="SDT5-OZZP-Nujna-038-2010-05-25.sp35">

               <speaker>PREDSEDNICA JANJA KLASINC:</speaker>

               <p>Spoštovani...</p>
            </sp>
            <sp xml:id="SDT5-OZZP-Nujna-038-2010-05-25.sp36">

               <speaker>MAG. BRANKO GRIMS:</speaker>

               <p>...podpiše...</p>
            </sp>
            <sp xml:id="SDT5-OZZP-Nujna-038-2010-05-25.sp37">

               <speaker>PREDSEDNICA JANJA KLASINC:</speaker>

               <p>...kolega Grims, to je replika....</p>
            </sp>
            <sp xml:id="SDT5-OZZP-Nujna-038-2010-05-25.sp38">

               <speaker>MAG. BRANKO GRIMS:</speaker>

               <p>...s tem, da smo obveščeni...</p>
            </sp>
            <sp xml:id="SDT5-OZZP-Nujna-038-2010-05-25.sp39">

               <speaker>PREDSEDNICA JANJA KLASINC:</speaker>

               <p>...ne pa proceduralno!</p>
            </sp>
            <sp xml:id="SDT5-OZZP-Nujna-038-2010-05-25.sp40">

               <speaker>MAG. BRANKO GRIMS:</speaker>

               <p>...o vseh, o vseh relevantnih okoliščinah. In vi ste to preprečili. In to nam je
               odklonila vlada, in tudi v tem delu ste ravnali proti pravnemu redu države
               Slovenije.</p>
            </sp>
            <sp xml:id="SDT5-OZZP-Nujna-038-2010-05-25.sp41">

               <speaker>PREDSEDNICA JANJA KLASINC:</speaker>

               <p>To ni res, ampak z vami ne bom polemizirala, ker jaz se držim Poslovnika.</p>
               <p>Besedo...</p>
            </sp>
            <sp xml:id="SDT5-OZZP-Nujna-038-2010-05-25.sp42">

               <speaker>MAG. BRANKO GRIMS:</speaker>

               <p>...<stage>/Nerazumljivo./</stage>... ...je dokazljiv, gospa predsednica.</p>
            </sp>
            <sp xml:id="SDT5-OZZP-Nujna-038-2010-05-25.sp43">

               <speaker>PREDSEDNICA JANJA KLASINC:</speaker>

               <p>...ima gospod Anderlič.</p>
            </sp>
            <sp xml:id="SDT5-OZZP-Nujna-038-2010-05-25.sp44">

               <speaker>ANTON ANDERLIČ:</speaker>

               <p>Kdor le bežno spremlja, ve, da novih okoliščin ni in da se s tem manevri poskuša
               vnašati zmedo v javno razpravo pred referendumom. Ja, vsa vprašanja je treba
               razčistiti, če so še kakšna odprta. Verjamem, da je tistim, ki predlagajo to točko na
               dnevni red jutrišnje seje oziroma te, ki se bo začela danes, da se razčiščuje zato,
               da se ne bi nič razčistilo in še bolj zameglilo stvar, kajti odgovarjajo jim, da je
               to čim dlje odprto in čim dlje aktualno in seveda se okrog tega kujejo ne vem kakšni
               konstrukti o zarotah, o veleizdajah in podobno, od česar se izrecno ograjujem od
               izjav, ki so bile maloprej izrečene s strani enega od poslancev, da gre za veleizdajo
               in ne vem kaj še vse. To so navadne klevete, to so žalitve, to so natolcevanja, ki so
               plod domišljije, da ne bom kaj drugega rekel. In seveda, zatekanje k vsem sredstvom
               samo zato, da bi preprečili demokratično izraženo voljo ljudi na referendumu na
               način, ko bi bila vsa dejstva jasna, jaz mislim, da so, da državljani in državljanke
               še kako vedo o čem bodo odločali. Ne bodo odločali o meji, ne bodo odločali o
               nikakršni določitvi kakršnegakoli režima ali karkoli že v tem delu, ampak samo o
               načinu kako si mi, in tudi sosednja Hrvaška, pa tudi tretja stran domišlja ali
               razlaga, da bi bilo prav urediti neko odprto vprašanje. Jaz razumem razne evropske
               poslance, ki pravijo, da je Pahor skorajda izdajalec in tako naprej, ampak da pa
               razume tudi Evropsko ljudsko stranko in Vatikan in jim ne zameri, da podpirajo
               reševanje tega vprašanja na tak način. Takšnega licemerja, razen verjetno pri tistih
               strankah, ki imajo krščansko podstat, ni mogoče razumeti. Vsaj jaz ne razumem. Ampak,
               pustimo ob strani to. jaz sem trdno prepričan, da mora vsaka oblast urejati odprta
               vprašanja, ki so in tudi prejšnja jih je <stage type="mag"/><stage>(nadaljevanje)</stage> neuspešno pa tista predprejšnja pa nazaj, ne vem, katera je že
               po vrsti bila, tista Drnovškova, ko je prišlo do nekih dogovorov in sedaj je dozorel
               čas, tako razumem, da bomo te stvari lahko tudi po poti, ki smo si jo sami tlakovali
               uredili, najprej na referendum in potem naprej. Ko je bilo pričakovati večina
               državljanov in državljank po javnem mnenju pravi, da referendum ni potreben, da je
               neumno, da se na ta način odloča in v tem kontekstu tudi razumem podpisnike te
               zahteve za sklic izredne seje, da želijo popraviti tisto, kar niso naredili na seji,
               kjer so sprejemali Zakon o ratifikaciji tega sporazuma in to slabo vest sedaj perejo
               na način, da maltretirajo vse z domnevno novimi okoliščinami, ampak dajmo razjasniti
               sam pojem. Od ratifikacije naprej torej od sprejetja zakona je nekaj nastalo. Nič ni
               nastalo od takrat naprej in ni novih okoliščin. Okoliščine nastanejo, če se nekaj
               zgodi. Tudi, če se je zgodilo pred tem ob vedenju to ni nova okoliščina, ampak je
               neka okoliščina. Kako insinuacije so? Ja, dobro, to je tvoj prispevek še zraven k
               tem.</p>
               <p>Jaz bom seveda vztrajal 10 ur in še nekaj jutri na seji, poslušal te domislice, ki
               bodo zagotovo prispevale samo k temu, da bo še kakšnemu se porajal dvom, ali res
               ravnamo prav ali ne, ampak prepričan sem, na drugi strani, da bomo še dodatno lahko
               prepričali z, ne novimi dejstvi, ampak s ponavljajočimi se argumenti, da je prav, da
               se ta referendum izpelje in odglasuje kakor pač.</p>
            </sp>
            <sp xml:id="SDT5-OZZP-Nujna-038-2010-05-25.sp45">

               <speaker>PREDSEDNICA JANJA KLASINC:</speaker>

               <p>Hvala, kolega Anderlič. Jaz sem seveda sedaj pred dilemo. Ostaja nam še slabih 10
               minut do konca, ko se začne Državni zbor. Ali se strinjate, da bi privedli razpravo k
               koncu, ali jo bomo nadaljevali še jutri, potem, zato ker mislim, da nima smisla, da
               še na dolgo in široko razpravljamo o temu, ko bomo jutri imeli dovolj časa za vse te
               zadeve? Kaj pravite kolegi? Jerovšek, bi radi govorili? Izvolite, gospod
               Jerovšek.</p>
            </sp>
            <sp xml:id="SDT5-OZZP-Nujna-038-2010-05-25.sp46">

               <speaker>JOŽEF JEROVŠEK:</speaker>

               <p>Hvala lepa, gospa predsednica. To je bilo ravno v kontekstu tega, kar vladna stranka
               govori, nič nima smisla razčiščevanje nobenih okoliščin. Zdi se mi..</p>
            </sp>
            <sp xml:id="SDT5-OZZP-Nujna-038-2010-05-25.sp47">

               <speaker>PREDSEDNICA JANJA KLASINC:</speaker>

               <p>Ne, ne. Jaz sem lahko tudi danes zvečer z vami.</p>
            </sp>
            <sp xml:id="SDT5-OZZP-Nujna-038-2010-05-25.sp48">

               <speaker>JOŽEF JEROVŠEK:</speaker>

               <p>.. lahko samo popolni slepec govori, da ni novih okoliščin. Stvari, ki so bile
               prikrivane slovenski javnosti so tako grozljive in škandalozne, da si človek sploh ne
               more predstavljati, na kakšen način so ta pogajanja potekala. Sedaj nam je jasno,
               zakaj je Vlada tokrat oziroma predsednik Vlade in tisti, ki ste se pogajali,
               prikrivala celotni politični strukturi se pravi opoziciji in drugim strankam, kako
               potekajo pogajanja. Prvič je odstopila od tega v slovenski zgodovini. Ampak sedaj, ko
               beremo te škandalozne stvari nam je jasno, morali ste skrivati, morali, ker ste se
               dogovarjali o stvareh, o katerih nimate pooblastila in vam jih ne daje ne zakonodaja
               in ne slovenska ustava.</p>
               <p>To, da v hrvaškem zakonu piše, bom citiral: "Kao što je dogovoreno sa slovenskom
               stranom Republici Hrvatskoj daje ovu izjavu nakon podpisivanja sporazuma o arbitraži,
               a prije ratifikacije sporazuma o arbitraži v Republici Hrvatskoj in Republici
               Sloveniji u skladu sa člankom .. jedan sporazum o arbitraži." Pisno so Hrvati dali
               dokaze, da je bil glavni predmet pogajanj pred podpisom sporazuma, kako prelisičiti
               slovensko javnost z vednostjo slovenske strani, da Slovenija ne bo dobila
               teritorialnega stika z mednarodnimi <stage type="mag"/><stage>(Nadaljevanje)</stage> vodami. Bolj grozljivih okoliščin si ne znam predstavljati. In
               se sprašujem, s čim je to pogojeno. Ali so Hrvati uporabljali kakšna prepovedana
               sredstva, kemična? Zato ker se gospod predsednik ne spominja, kdaj je ta dogovor
               podpisal, ali je bilo na Trakošćanih ali je bilo v Ljubljani, ali je bilo ob kavici
               ali je bilo na Bledu ali kje je bilo. To je bolj mila varianta, zakaj je prišlo do
               takšne zmede; pa še sedaj obstaja takšna zmeda.</p>
               <p>Tudi vi, gospod Žbogar, se očitno ne spominjate vsega. Na prejšnji seji sem vas
               vprašal, ali obstajajo kakšni tajni dogovori, na seji odbora. In ste mi takrat
               odgovorili, da ne obstajajo. In ste prikrivali to dejstvo, ki je prišlo zdaj v
               javnost. <stage>/Oglašanje v ozadju./</stage></p>
            </sp>
            <sp xml:id="SDT5-OZZP-Nujna-038-2010-05-25.sp49">

               <speaker>PREDSEDNICA JANJA KLASINC:</speaker>

               <p>Boste počasi končali...</p>
            </sp>
            <sp xml:id="SDT5-OZZP-Nujna-038-2010-05-25.sp50">

               <speaker>JOŽEF JEROVŠEK:</speaker>

               <p>Ne, ne bom končal, ampak se tudi sam ne bom odločal...</p>
            </sp>
            <sp xml:id="SDT5-OZZP-Nujna-038-2010-05-25.sp51">

               <speaker>PREDSEDNICA JANJA KLASINC:</speaker>

               <p>V redu, super. <stage>/Oglašanje v ozadju./</stage> Seja je. Jaz bom prekinila zdaj sejo.</p>
            </sp>
            <sp xml:id="SDT5-OZZP-Nujna-038-2010-05-25.sp52">

               <speaker>JOŽEF JEROVŠEK:</speaker>

               <p>Gospa predsednica, prosim, da mi pustite govoriti. Če se boste odločili za
               prekinitev, ne pa da stalno vstopate v mojo razpravo in me namerno motite.</p>
            </sp>
            <sp xml:id="SDT5-OZZP-Nujna-038-2010-05-25.sp53">

               <speaker>PREDSEDNICA JANJA KLASINC:</speaker>

               <p>Kar izvolite, gospod Jerovšek. Kar zberite se.</p>
            </sp>
            <sp xml:id="SDT5-OZZP-Nujna-038-2010-05-25.sp54">

               <speaker>JOŽEF JEROVŠEK:</speaker>

               <p>Torej, mislim, da se je namen, kako prelisičiti in zavajati slovensko javnost, seveda
               ponesrečil. Če ste optimisti, da slovenska javnost na to ne bo reagirala, potem se
               motite. Pa kljub temu, da poteka tako strašen pritisk na medije. Glejte, ko sem
               včeraj ta dejstva poslušal v prvih poročilih, je bilo to še prikazano. V Odmevih,
               kjer bi morala biti praviloma to tema dneva, je na zahtevo vlade bilo preprečeno.
               Bilo je preprečeno, v radijskih poročilih tudi. In v tem kontekstu po mojem poteka
               izrazita gonja in propaganda jemanja legitimitete in strokovne integritete vsem
               pravnikom, intelektualcem, akademikom in drugim, ki so to, kaj se za tem sporazumom
               skriva, prebrali in spoznali. Tako se jemlje legitimiteta vsem pravnikom, pa četudi
               so med njimi številni predsedniki Ustavnega sodišča, pisci slovenske ustave in tako
               naprej, ki berejo in pojasnjujejo, da gre pri tem, kot je včeraj prof. Pavliha
               povedal, za hlinjen pridržek. Hlinjen pridržek! In zelo zavestno narejen hlinjen
               pridržek, ki bo imel pravne posledice, kot so ti pravniki ugotavljali včeraj. Jemlje
               se s propagando legitimiteto in dobro ime pisatelju Borisu Pahorju. Jemlje se
               legitimiteta in dobro ime prof. Bučarju, prof. Tinetu Hribarju. Vsak dan so časopisi
               polni gnojnice, ki jo ostali udbovci polivajo na njihov račun. Pa kljub temu, da so
               do takrat jih predstavljali kot nesporne avtoritete, kar tudi so. Ampak sedaj je pa
               pisatelj Boris Pahor nekaj grozljivega, Bučar je nekaj grozljivega in vaš Ziherl,
               podpredsednik stranke, bo verjetno takoj ugotovil, da spadajo nekam drugam, v neko
               drugo institucijo. Tudi to se bo zgodilo. Zato, gospod minister, prosim še enkrat, da
               nas seznanite z vsemi tajnimi dogovori in aneksi. In da vas na naslednji seji zopet
               ne bomo ujeli, da na izrecno vprašanje niste želeli temu odboru pojasniti in
               povedati, kaj se je dogovarjalo in kaj ste se dogovorili. Kateri so še drugi hlinjeni
               pridržki slovenske strani. To je pravni pojem, ki ima svojo težo in ki bo škodoval
               Sloveniji. Ti hlinjeni pridržki bodo škodovali. In sem skoraj prepričan, da to ni
               edini hlinjeni pridržek. <stage type="mag"/> <stage>(nadaljevanje)</stage>
               Kajti, zadnjič sem vas to spraševal, ker sem dobil od diplomatov z vašega ministrstva
               oziroma so pricurljale informacije, da takšne stvari obstajajo. In gospod minister,
               tudi vaši diplomati se zavedajo, da so ta pogajanja potekala na nek čuden način. In
               da je bil glavni namen do podpisa sporazuma kako ogoljufati slovensko javnost in
               Slovence, kako jih okrog prinesti, po domače. In to igro, žal, tudi nekateri, jaz
               tega ne razumem, igrajo naprej. Prelisičiti, zavesti slovensko javnost, da bi podprla
               tisto, kar je v izrazito škodo Slovenije. In dejansko ščitenje stanja, kot mu pravite
               zdaj, in dokazujete da je za nas to stanje slabo, ste napisali sporazum, ki
               zagotavlja, da bi na podlagi takšnega sporazuma ne mogli izboljšati zadeve. Da bo to
               glavno dejstvo. In glejte, če bi prišlo do sporazuma te ratifikacije in potrditve
               tega sporazuma, sem prepričan, da bodo Hrvatje v svojem memorandumu napisali, kot
               glavni razlog mnenje tistih mednarodnih slovenskih pravnikov, in so eminentna imena
               med njimi, politična eminentna imena, ki so zapisali, da je Slovenija geografsko
               prikrajšana država. Ja, saj ni treba imeti boljšega argumenta.</p>
               <p>In še to. predsednik Vlade je na včerajšnja razkritja dejal: Ja, saj Američani in
               evropsko predsedstvo je to vzelo na znanje, se ni razburjalo. Ja, seveda se ni
               razburjalo, če so videli, da je ena stran pokleknila in da dela za drugo stran in ne
               bo problemov, ne bo nekih prepirov in vsega tega. Saj Američani bi se verjetno
               strinjali, če bi Hrvaška pokleknila in bi rekla Istra bo pa od zdaj najprej
               slovenska, samo tega niste dosegli. Tega niste dosegli, dosegli ste premik meje na
               morju proti severu na račun slovenskega ozemlja. In tega, zdaj predsednik Vlade
               pravi: So bili seznanjeni, ampak se niso razburjali. Mislim, bolj grozljivega
               odgovora pa si jaz ne znam predstavljati. In bojim se, da je predsednik Vlade včeraj
               v Cankarjem domu se tako potil zaradi tega, ker je bilo v tistem dnevu razkrito na
               kakšen način so potekala pogajanja, kaj vse ste se dogovorili in kaj vse. Res, če bi
               jaz bil v takšni situaciji, bi mi tudi tekel znoj v potokih. Hvala lepa.</p>
            </sp>
            <sp xml:id="SDT5-OZZP-Nujna-038-2010-05-25.sp55">

               <speaker>PREDSEDNICA JANJA KLASINC:</speaker>

               <p>Sporočam vam, da sta na spisku za razpravo še gospod Ziherl in gospod Janša.</p>
               <p>Z vodstvom Državnega zbora smo se dogovorili, da se seja prekine za 15 minut, če v 15
               minutah ne končamo, potem... Ne, saj veste, saj je v vašem interesu, saj ni v mojem.
               Ta seja je v vašem interesu, tako da vi kar izvolite. Vi kar izvolite, jaz bom potem,
               če ne bomo končali, bomo prekinili in bomo mogoče končali, mogoče pa tudi ne
               bomo.</p>
               <p>Skratka, zdaj je na vrsti gospod Ziherl in potem gospod Janša. In potem zaključujem
               razpravo in bomo glasovali. ...<stage>/Nemir v dvorani./</stage>... O, prav tako bo!</p>
            </sp>
            <sp xml:id="SDT5-OZZP-Nujna-038-2010-05-25.sp56">

               <speaker>ZMAGO JELINČIČ PLEMENITI:</speaker>

               <p>...<stage>/Mikrofon ni vključen./</stage>... Ne morete kar zaključiti razprave, kaj je zdaj to?!</p>
            </sp>
            <sp xml:id="SDT5-OZZP-Nujna-038-2010-05-25.sp57">

               <speaker>PREDSEDNICA JANJA KLASINC:</speaker>

               <p>Prav tako bo.</p>
               <p>Gospod Ziherl, izvolite, beseda je vaša.</p>
            </sp>
            <sp xml:id="SDT5-OZZP-Nujna-038-2010-05-25.sp58">

               <speaker>FRANCO JURI:</speaker>

               <p>...<stage>/Mikrofon ni vključen./</stage>... ....povedali vse.</p>
            </sp>
            <sp xml:id="SDT5-OZZP-Nujna-038-2010-05-25.sp59">

               <speaker>ZMAGO JELINČIČ PLEMENITI:</speaker>

               <p>...<stage>/Mikrofon ni vključen./</stage>... ...bodo drugič šli ne študentje, ampak...</p>
            </sp>
            <sp xml:id="SDT5-OZZP-Nujna-038-2010-05-25.sp60">

               <speaker>PREDSEDNICA JANJA KLASINC:</speaker>

               <p>Gospod Ziherl beseda je vaša, gospod Jelinčič vi pa se vzdržite pripomb.</p>
            </sp>
            <sp xml:id="SDT5-OZZP-Nujna-038-2010-05-25.sp61">

               <speaker>ZMAGO JELINČIČ PLEMENITI:</speaker>

               <p>...<stage>/Mikrofon ni vključen./</stage>... Nič se ne bom vzdržal. Imam pravico, baje, še vedno
               govoriti ali ste že tudi to uvedli v nov kazenski zakonik, nov verbalni delikt.</p>
            </sp>
            <sp xml:id="SDT5-OZZP-Nujna-038-2010-05-25.sp62">

               <speaker>MILENKO ZIHERL:</speaker>

               <p>Svojo razpravo bi začel, s tem, da izrazim najostrejši protest, ker se pač kljub
               temu, da je interes ostalih kolegov za razpravo, da se jim onemogoča. Glede na to, da
               je to vsekakor takšna, v bistvu skoraj tema stoletja, zelo usodna odločitev je pred
               nami in bi kar na hitrico. Že predhodni postopki so bili tako <stage type="mag"/> <stage>(nadaljevanje)</stage> vodeni. Recimo minuto razprave, kjer komaj
               pozdraviš vse tiste, ki so v dvorani in je že konec tiste minute. Torej, najodločneje
               protestiram in proceduralno predlagam, da se razpravlja dokler je interes pri
               razpravljavcih.</p>
               <p>Potem bi na nekaj točk vsekakor opozoril. Danes je bilo že govora o smešenju države.
               Ja, kdo pa najbolj smeši državo, saj če pogledaš hrvaške medije, kar sam naš
               predsednik Vlade. V kakšnem položaju predstavljen, kot nekakšen neuslišan ljubimec
               pod Jadrankinim oknom. Potem smešenje države, če je dobro izhodišče za hrvaške
               grožnje. Saj vemo, da v hrvaških medijih zopet piše: Ko bomo vstopili v Evropsko
               unijo, potem pa bomo pokazali Slovencem. To je eno od izhodišč.</p>
               <p>Potem, glede na to, na vsa ta nova dejstva, ki smo jih danes slišali na skoraj
               kapitulantski odnos slovenske strani do tega vprašanja, predvidevam, da če bo
               pomotoma do arbitraže prišlo, če bo do postopka prišlo, da bo zelo kratek, saj smo
               popustili čisto na vseh točkah, dober dan - podpišemo - nasvidenje in je konec
               arbitraže. Predvsem pa bi želel med vrsticami izpostaviti odnos koalicijskih
               partnerjev, ki sem jim bil tudi priča, tako zasebno ali v neformalnih zadevah. Tudi
               njim kaj več kot smešenja ali zelo šibkega, neargumentiranega zagovarjanja nisem
               zasledil. Recimo, minister Zalar, ki bi moral že s strokovne plati bolje obvladati,
               je nekako na soočenjih priznal, da bo na koncu vse v rokah tistih treh sodnikov in bo
               vse v rokah kakršne volje bodo, kakršna lunina mena bo takrat ali kaj. Ne verjamem,
               da bi se za nekaj tretjega poglobili v materijo in resno preštudirali in zagovarjali
               slovenske interese oziroma zagovarjali pozicije, ki jih Slovenija trenutno ima in jih
               nikakor ne namerava prepustiti.</p>
               <p>Govora je bilo o sukcesiji in zasledim v depešah, da na sukcesijska pogajanja prihaja
               oslabljena ekipa nekompetentnih sogovornikov in ravno, mislim, da je bilo v enih
               sukcesijskih pogajanj, pred kakšnimi tremi meseci je bilo nasledstvo oziroma kdo bo
               dobil original Osimskih sporazumov, in tukaj sta spet Hrvaška in Slovenija. In
               Slovenija bi morala imeti v državah nekdanje Jugoslavije dovolj vpliva, saj jim
               pomaga pri vseh procesih ustanavljanja teh držav in pote pri evroatlantskih
               integracijah, bi morala dovolj zlobirati, da enostransko oziroma enoglasno
               ...<stage>/Nerazumljivo./</stage>... original osimskih sporazumov je slovenski.</p>
               <p>In na koncu vsekakor ne morem mimo dejstva, da kar Italija misli - Hrvaška izreče na
               glas. Zgrozil sem se, ko še nisem bil v tej ustanovi, v tej instituciji, ko sem na
               hrvaški kmetijski oddaji videl, mislim, da je bilo spomladi leta 2004, torej še v
               času mislim da Ropove vlade, ko sem prvič videl črto po sredi Jadrana, ko je Hrvaška
               začela postopke za razglasitev zaščitne ekološke ribolovne cone. In to je bilo kot na
               pladnju prineseno Italijanov, da bi, mi pa bomo pač planili na drugo polovico te
               črte, ki jo bodo Hrvatje naredili. In ti procesi so še vedno živi, ti interesi so
               živi, v glavnem zaradi ene same točke, ki se imenuje Luka Koper, z zadušitvijo in
               potem imeti tak bazenček slovenskih voda, da ne moreš niti organizirati regate
               razreda optimist. In to je tisto, kar lahko vsakega državljana in državljanke, ko
               Slovenije močno skrbi in upam, iskreno si želim, da bo prevladala treznost in da se
               bodo ljudje na referendumu pravilno odločili - torej obkrožili proti in to z veliko
               odločnostjo. Smo pred enako dilemo, kot so bili naši predniki v času določanja meje
               na Koroškem, torej v času plebiscita. Oni so se narobe odločili, in apeliram na
               državljanke in državljane da se ne zmotijo na enak način, kot so se v prejšnjem
               stoletju naši predniki in rojaki. <stage type="mag"/>
               </p>
            </sp>
            <sp xml:id="SDT5-OZZP-Nujna-038-2010-05-25.sp63">

               <speaker>PREDSEDNICA JANJA KLASINC:</speaker>

               <p>Hvala. Za zapisnik bi rada povedala, da je poslanko Melito Župevc zamenjala gospa
               Renata Brunskole. Besedo dajem gospodu Janezu Janši.</p>
            </sp>
            <sp xml:id="SDT5-OZZP-Nujna-038-2010-05-25.sp64">

               <speaker>JANEZ JANŠA:</speaker>

               <p>Najprej ugotavljam, da na ključno vprašanje od ministra in tudi kogarkoli drugega
               nismo dobili odgovora. Sprašujemo namreč zelo jasno, ali to, kar piše v hrvaškem
               zakonu o ratifikaciji drži, ali ne? Bom še enkrat prebral: Republika Hrvaška daje
               naslednjo izjavo o vsebini katere sta 27. oktobra 2009 hrvaška in slovenska stran
               skupno obvestili predsedstvo Sveta EU in Združene države Amerike: "Nič o sporazumu o
               arbitraži med Vlado Republike Hrvaške in Vlado Republike Slovenije se ne bo smatralo
               kot pristanek Hrvaške na zahtevo Slovenije za teritorialni kontakt z odprtim morjem.
               Kot je bilo dogovorjeno s slovensko stranjo, Republika Hrvaška daje to izjavo po
               podpisu sporazuma o arbitraži in pred ratifikacijo." Jaz nisem spraševal, ali ste kaj
               skupaj podpisali v tem smislu. Jaz sem samo vprašal, ali to, kar piše v hrvaškem
               zakonu, drži. Ali ste skupaj obvestili predsedstvo Evropske unije in Združene države
               Amerike o tej izjavi, ali ne? To mene zanima. To tukaj ne pravijo, da ste kaj pisno
               poslali in tako naprej. Oni samo pravijo, da sta Vladi Republike Hrvaške in Vlada
               Republike Slovenije skupaj obvestili. To sprašujem tudi zaradi tega, ker je Hrvaška v
               demantiju izjave gospoda Pahorja v oddaji Polemika to zelo jasno zapisala. Slovensko
               ministrstvo za zunanje zadeve tega v svojem odgovoru ni zanikalo, gospod Žbogar. Vi
               tega niste zanikali, ne takrat, ko je hrvaški sabor to sprejel, ne pred dobrim tednom
               oziroma pred kakšnim tednom, ko je hrvaško zunanje ministrstvo to še enkrat povedalo.
               Sprašujem, ali to, kar piše v zakonu o ratifikaciji, ki ga je sprejel hrvaški sabor z
               20% večino drži ali ne drži. Ne zanimajo me razne formulacije, kot ste jih zapisali v
               odgovoru, da se je predsednik vlade slikovito izražal in tako naprej. To mene ne
               zanima. Mene samo zanima, ali to drži kar piše v hrvaškem zakonu, ker je to ključno.
               In ker na tej podlagi potem pravniki to razlagajo kot možnost, da se ta del zakona,
               ki ga je sprejela Hrvaška uporabi kot tako imenovan prikrit pridržek, ki relativizira
               enostranskost koraka, še posebej, ker Slovenija ni naredila tega na enak način.
               Najprej bi rekel še to, da bolj ko beremo ta hrvaški zakon, bolj se razkriva pravi
               motiv za tako imenovano tiho diplomacijo. Ta tiha diplomacija je bila v bistvu to,
               kot je rekel dr. Pavliha, da se je par ljudi pogajalo, vsi ostali smo morali biti pa
               tiho. To je bila tiha diplomacija. To je potekalo brez vednosti javnosti, brez širše
               strokovne verifikacije in brez vednosti opozicije. Ker karkoli o tega bi bilo
               vključeno, potem ne bi moglo priti do dejstva, ki izhaja iz hrvaškega zakona in ki ga
               slovenska stran ni zanikala, ne takrat ko je bil zakon sprejet, ne prejšnji teden, ko
               je Hrvaška to ponovila, da ste skupaj obvestili pristojne dejavnike. Da zadeva ni
               tako enostavna kaže tudi včerajšnje dogajanje v Trstu, gospod Juri. Mislim, da bo to
               vas zelo zanimalo. Vi se zelo borite priti plinskim terminalom. <stage type="mag"/> <stage>(nadaljevanje)</stage> Včeraj je italijanska ministrica za okolje
               rekla: Za nas so pogajanja o tem končana. Mi bomo to gradili. Hkrati pa je Italija
               podaljšala oziroma zahtevala podaljšanje roka v katerem bo dala svoje pripombe na
               širitev Luke Koper.</p>
            </sp>
            <sp xml:id="SDT5-OZZP-Nujna-038-2010-05-25.sp65">

               <speaker>PREDSEDNICA JANJA KLASINC:</speaker>

               <p>Bi se lahko vrnili k točki dnevnega reda?</p>
            </sp>
            <sp xml:id="SDT5-OZZP-Nujna-038-2010-05-25.sp66">

               <speaker>JANEZ JANŠA:</speaker>

               <p>Ja, saj to je točka dnevnega reda. V tej zgodbi, veste, Italija ni na naši strani.
               Tudi v italijanskem interesu je, da se izloči konkurenca Kopra in še marsikaj.
               Italija pred petimi leti, brez tega, da bi obvestila Slovenijo, oziroma še prej,
               pogajanja so se začela pred sedmimi leti, brez tega, da bi obvestila Slovenijo,
               podpisala s Hrvaško sporazum o razmejitvi epikontinentalnih pasov v Jadranskem morju.
               Pa smo mi takrat že vstopali v Evropsko unijo in ko so to podpisali smo bili že
               članica. Ko so podpisali, smo bili že članica. Torej, to, kar se je včeraj dogajalo v
               Trstu samo kaže kakšen bo status Slovenija v raznoraznih postopkih vezanih na
               Jadransko morje, v kolikor bomo pristali na ta sporazum in na doslej prikrita
               dejstva, ki pa jasno izhajajo iz hrvaškega zakona o arbitraži. Ne gre tukaj za besedo
               gor ali dol, gre za stvarne pravice do soupravljanja Jadrana. Poleg teh nespornih
               pravic, ki zadevajo suverenost oziroma teritorialni izhodi Slovenije v mednarodne
               vode in to nas skrbi. Skrbi nas tudi to, da ne predsednik Vlade, ne kakšen drug visok
               predstavnik Vlade, v zadnjih 10-ih dneh od tiste oddaje na televiziji ni uporabil
               besede "teritorialni izhod v mednarodne vode". Ne. Striktno se govori samo o stiku,
               dobili bomo stik. Seveda bomo dobili stik, dobili bomo stik, kot piše v točki 3.b
               arbitražnega sporazuma, vendar to ne bo teritorialnih izhod v mednarodne vode. Če pa
               ste o tem tako prepričani, pa prosim, da termin, ki je bil zapisan tudi v slovensko
               izjavo ob ratifikaciji, dosledno uporabljate, da ne bo potem, ko bo prišla razsodba
               arbitražnega sodišča, če bo sporazum - bog ne daj - ratificiran oziroma potrjen na
               referendumu, rečeno: Pa saj, stik smo dobili in mi smo stik obljubljali. Stik je
               lahko kakršenkoli. Mi pa imamo v tem trenutku teritorialni izhod v mednarodne vode,
               ki je narisan na uradnem zemljevidu Geodetskega zavoda Slovenije, ki je opredeljen v
               zakonu o epikontinentalnih pasovih, ki smo ga sprejeli v tem Državnem zboru in ki
               izhaja, kot je ugotovilo Ustavno sodišče, tudi iz Temeljne ustavne listine. To je
               teritorialni izhod, ne pa stik. In ne zavajati ljudi, ko jih nagovarjate, da naj
               glasujejo za ta sporazum s to igro besed. Mi smo v Državnem zboru vedno, ko smo
               sprejemali resolucijo ali odločitev v zvezi s to problematiko, dosledno uporabljali
               formulacijo "teritorialni stik" ali pa "teritorialni izhod v mednarodne vode". Te
               formulacije v sporazumu ni, ampak vi včasih, občasno pravite, da naj bi to pomenilo
               to. Torej, uporabljajte to besedno zvezo dosledno, da bodo ljudje vedeli, kaj si kdo
               pod čem predstavlja.</p>
            </sp>
            <sp xml:id="SDT5-OZZP-Nujna-038-2010-05-25.sp67">

               <speaker>PREDSEDNICA JANJA KLASINC:</speaker>

               <p>Hvala. Besedo ima minister Samuel Žbogar.</p>
            </sp>
            <sp xml:id="SDT5-OZZP-Nujna-038-2010-05-25.sp68">

               <speaker>SAMUEL ŽBOGAR:</speaker>

               <p>Hvala lepa. Glejte, gospod Janša. Ko govorite da zunaj pada dež in vse kar je treba
               je pogledati skozi okno. In vse kar rabijo ljudje pogledati je pogledati arbitražni
               sporazum, ki je podpisan in edini relevanten za odločanje arbitražnega sodišča. O
               stiku. Jaz sem danes govoril o teritorialnem izhodu in sem uporabil ta izraz. Dajmo
               se malo pogovarjati o tem stiku. O stiku se je govorilo, recimo govorimo o stičišču
               Save in Donave v Beogradu. To je izliv dveh rek, ko se stikata, ko se izlijeta, ni
               govora o nekem mostu preko ene ali druge reke. Popolnoma jasno kaj stik je, popolnoma
               jasno iz kje je ta beseda prišla in kaj je tam opredeljevala. <stage type="mag"/> <stage>(Nadaljevanje)</stage> Sedaj bi pa samo še odgovor na vaše konkretno
               vprašanje, čeprav mislim, da sem nanj odgovoril. Slovenska vlada ni skupaj s hrvaško
               obveščala predsedstva Evropske unije in Združenih držav Amerike, da sprejema
               enostransko izjavo Republike Hrvaške. Mislim, da sem pa tudi že v prvem odgovoru zelo
               podrobno pojasnjeval.</p>
            </sp>
            <sp xml:id="SDT5-OZZP-Nujna-038-2010-05-25.sp69">

               <speaker>PREDSEDNICA JANJA KLASINC:</speaker>

               <p>Hvala, gospod minister. Zaključujem razpravo...<stage>/Oglašanje iz klopi./</stage> Gospod Juri,
               nobene replike več. Jaz zaključujem razpravo in prehajamo na glasovanje.</p>
               <p>Najprej glasujemo. ..<stage>/Oglašanje iz klopi./</stage> Tišina! Mene je vodstvo Državnega zbora
               obvestilo, da je začela razprava.</p>
               <p>Najprej glasujemo o predlogu za amandma odbora k predlaganem sklepu. Besedilo
               predloga sklepa se spremeni tako, da se glasi: Državni zbor se je ponovno seznanil z
               informacijo o okoliščinah razpisa zakonodajnega referenduma o zakonu o ratifikaciji
               arbitražnega sporazuma med Vlado Republike Slovenije in Vlado Republike Hrvaške. Bi o
               tem želel kdo obrazložiti svoj glas? Izvolite.</p>
            </sp>
            <sp xml:id="SDT5-OZZP-Nujna-038-2010-05-25.sp70">

               <speaker>CVETKA ZALOKAR ORAŽEM:</speaker>

               <p>Gospa predsednica, jaz bi vendarle prosila, da za nekaj minut naredimo tudi mi
               posvet. Ne vem, da se dogovorimo, ali je tole v redu, da tako prekinjamo ozrioma
               zaključimo zadevo ali omogočimo nadaljevanje odbora, pa brez teh stalnih očitkov, da
               enostavno, mislim, da smo tudi prej dobili očitek, da ni moč dovolj govoriti, pa
               jutri bo 10 urna razprava. 10 ur bomo jutri govorili o arbitražnem sporazum na
               plenarnem zasedanju. Ampak če to ni dovolj, jaz sem pripravljena tudi danes zvečer tu
               ponovno sedeti, ali pa jaz, ne vem kdaj, jutri o 4 zjutraj, če pač potrebujemo toliko
               časa, pa ga kurimo. Samo ne maram očitka, da komu ni dovoljeno in nima možnosti
               tisočkrat povedati eno in isto, tisočkrat pač govorijo eno in isto. Dajmo si vzeti
               čas...</p>
            </sp>
            <sp xml:id="SDT5-OZZP-Nujna-038-2010-05-25.sp71">

               <speaker>PREDSEDNICA JANJA KLASINC:</speaker>

               <p>Kolegica Cvetka Zalokar Oražem, poglejte, jaz sem sedaj že v fazi glasovanja. Problem
               je v tem, da so bili vsi člani odbora nekajkrat opozorjeni, da mi moramo končati
               danes. Enostavno mi imamo tudi druge obveznosti. Jaz imam jutri, recimo, ob 8. uri
               sestanek s tujim gostom, ki ga ne morem prestaviti. Enostavno si ne znam
               predstavljati. In zato jaz dajem ta predlog, ker mi bomo jutri lahko razpravljali
               kolikor bomo hoteli. In jaz nisem hotela... Poglejte, kdo je največ razpravljal
               danes, opozicija je danes največ razpravljala. Imeli so ves možen čas. In sklicala
               sem prav zaradi tega sejo še prej. Jaz ne bi več obrazlagala.</p>
               <p>Ta predlog dajem na glasovanje.</p>
               <p>Kdo je za ta predlog? <stage>(9 članov.)</stage> Je kdo proti? <stage>(Nihče.)</stage></p>
               <p>Potem ugotavljam, da je amandma sprejet.</p>
               <p>Ker je bil ta amandma sprejet....<stage>/Oglašanje iz klopi./</stage> Od 10 prisotnih jih je bilo 9
               za in nič proti.</p>
               <p>Ker je bil ta amandma odbora sprejet je predlog sklepa predlagateljev v celoti
               spremenjen in tako brezpredmeten.</p>
               <p>Čaka nas še določitev poročevalca na seji Državnega zbora. Če se strinjate, bom to
               opravila jaz.</p>
               <p>S tem zaključujem to točko dnevnega reda in tudi 38. nujno sejo.</p>
               <p>Sprejet amandma pa bo vključen v dopolnjen predlog sklepa, ki bo sestavni del
               poročila Odbora.</p>
               <stage>(Seja je bila končana 25. maja 2010 ob 10.22.)</stage>
            </sp>
         </div>
      </body>
   </text>
</TEI>

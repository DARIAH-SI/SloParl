<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZLSIRR-Redna-008-2010-09-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C34021E9416BEB95C12577650038BBB6</idno>
               <idno type="custom" subtype="day">592D186BE05070BAC12577990030FEAE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=592D186BE05070BAC12577990030FEAE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZLSIRR-Redna-008-2010-09-08.OZLSIRR" n="008">
               <name>Redna</name>
               <date when="2010-09-08"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZLSIRR-Redna-008-2010-09-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZLSIRR-Redna-008-2010-09-08.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">8. seja</stage>
            <stage type="date">(8. september 2010)</stage>
            <stage type="chairman">Sejo je vodil Vili Trofenik, predsednik odbora.</stage>
            <stage type="time">Seja se je pričela ob 14.00.</stage>
            


            <sp xml:id="SDT5-OZLSIRR-Redna-008-2010-09-08.sp1">

               <speaker>PREDSEDNIK VILI TROFENIK:</speaker>

               <p>Spoštovani, lepo pozdravljeni! Predlagam, da začnemo z 8. sejo Odbora za lokalno
               samoupravo in regionalni razvoj. Ugotavljam, da smo sicer na robu sklepčnosti, vendar
               nas je kljub temu toliko, da lahko začnemo.</p>
               <p>Najprej sem dolžan obvestila. Opravičila nimamo nobenega, imamo pa obvestilo, da se
               nam bo kolega Zanoškar pridružil nekoliko pozneje; če ga ne bo, ga bo nadomeščal
               kolega Franc Jurša.</p>
               <p>Naslednje obvestilo je, da je na današnji seji s strani Ministrstva za zdravje
               prisoten Janez Remškar, direktor Direktorata za zdravstveno varstvo, in gospa Helena
               Petek Kos, sekretarka. <stage>/Oglašanje v ozadju./</stage> Hvala. Tako ali tako gre za 2. točko,
               predvideno 2. točko. Drugih obvestil nismo prejeli do tega trenutka.</p>
               <p>Predlagam, da preidemo na določitev dnevnega reda.</p>
               <p>S sklicem ste prejeli naslednji dnevni red:</p>
               <p>1. Predlog zakona o razvojni podpori Mestni občini Maribor in občinam Zgornje
               Podravske regije,</p>
               <p>2. Predlog zakona o spremembah in dopolnitvah Zakona o Rdečem križu Slovenije, druga
               obravnava <stage>(odbor je zainteresirano delovno telo)</stage>,</p>
               <p>3. Razno.</p>
               <p>Dne 27. avgusta 2010 ste prejeli predlog za razširitev dnevnega reda današnje seje s
               točko <q>"Informacija Medparlamentarnega srečanja na temo Vplivi in praktične posledice
               Lizbonske pogodbe na kohezijsko politiko"</q>, ki je bila 12. julija 2010. Zato
               predlagam, da bi s to točko razširili današnji dnevni red.</p>
               <p>Želi kdo besedo v zvezi s predlagano spremembo oziroma razširitvijo dnevnega reda?
               Ugotavljam, da ne.</p>
               <p>Prehajamo na glasovanje.</p>
               <p>Kdo je za predlagano razširitev dnevnega reda? <stage>(7 članov.)</stage> Je kdo proti? <stage>(Nihče.)</stage> </p>
               <p>Ugotavljam, da je razširitev dnevnega reda sprejeta.</p>
               <p>Tako je dnevni red za današnjo sejo, če ga še enkrat ponovim, naslednji: prvič, Predlog zakona o razvojni
               podpori Mestni občini Maribor in občinam Zgornje Podravske regije; drugič, Predlog
               zakona o spremembah in dopolnitvah Zakona o Rdečem križu Slovenije; tretjič,
               Informacija z Medparlamentarnega srečanja na temo Vplivi in praktične posledice
               Lizbonske pogodbe za kohezijsko politiko; četrtič, Razno.</p>
               <p>Prehajamo na <title>1. TOČKO DNEVNEGA REDA - OBRAVNAVA PREDLOGA ZAKONA O RAZVOJNI
                  PODPORI MESTNI OBČINI MARIBOR IN OBČINAM ZGORNJE PODRAVSKE REGIJE, DRUGA
                  OBRAVNAVA.</title>
               </p>
               <p>Predlog zakona je objavljen v Poročevalcu Državnega zbora št. 83 z dne 16. junija
               2010. S sklicem seje ste prejeli še naslednje gradivo: mnenje Zakonodajno-pravne
               službe z dne 23.8.2010, mnenje Komisije Državnega sveta za lokalno samoupravo in
               regionalni razvoj z dne 3.9.2010, mnenje Mestne občine Maribor z dne 7.7.2010 in
               mnenje Občine Šentilj z dne 16.7.2010.</p>
               <p>K predlogu zakona v poslovniško določenem roku, to je do 1.9.2010, ni bil vložen
               noben amandma.</p>
               <p>K tej točki so vabljeni: Janez Ribič, prvopodpisani skupine poslancev, predlagateljev
               zakona, dr. Henrik Gjerkeš, minister brez resorja, odgovoren za področje lokalne
               samouprave in regionalni razvoj, Duša Trobec Bučan, državna sekretarka Službe Vlade
               za lokalno samoupravo in regionalni razvoj, dr. Andrej Horvat, državni sekretar v
               Kabinetu predsednika Vlade, Zakonodajno-pravna služba, Milan Ozimič, Državni svet,
               vodja Interesne skupine lokalnih interesov, Darko Fras, predsednik Komisije Državnega
               sveta za lokalno samoupravo in regionalni razvoj, Skupnost občin Slovenije in
               Združenje občin Slovenije.</p>
               <p>Predsednik Državnega zbora je 15. junija 2010 na podlagi 94. člena Zakona o lokalni
               samoupravi in prvega odstavka 145. člena Poslovnika Državnega zbora poslal predlog
               zakona v mnenje občinskim svetom in županom občin na območju Zgornje Podravske regije
               in Mestnemu svetu in županu Mestne občine Maribor. Državni zbor je prejel mnenje
               občin, ki ste ga prejeli z gradivom.</p>
               <p>Prehajamo na drugo obravnavo predloga zakona.</p>
               <p>Sprašujem, ali želi besedo predstavnik predlagatelja za dodatno obrazložitev členov?
               Gospod Ribič, izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp2">

               <speaker>JANEZ RIBIČ:</speaker>

               <p>Dober dan! Spoštovani predsednik, spoštovani svetniki oziroma poslanci, lepo
               pozdravljeni! Posebej pozdravljam v naši sredini gospoda ministra za lokalno
               samoupravo.</p>
               <p>Povedal bi naslednje. Najprej bi rad rekel, da se verjetno spominjate Podravske
               regije še iz naše prejšnje skupne države in potem nove države Slovenije, ko je v tej
               regiji skorajda propadla in zamrla vsa industrija, vsa večja podjetja, da je veliko
               ljudi izgubilo službe, da je veliko ljudi bilo predčasno upokojenih, da je praktično
               zamrla, kot smo včasih radi rekli, industrija v Podravju. Od tistega trenutka dalje
               se tam živeči trudimo, da bi vzpostavili normalno stanje, da bi zagotovili ljudem
               službe in da bi zopet lahko živeli tako kot vsi v naši državi Sloveniji.</p>
               <p>Moram reči tudi, da je bilo v zadnjem času vloženega veliko napora za to, da bi
               Maribor skupaj z nekaterimi drugimi okoliškimi občinami postal evropska prestolnica
               kulture. To nam je uspelo, ne zaradi tega, ker bi bili tako bogati, ampak zaradi
               tega, da bi obnovili ali zgradili kulturno infrastrukturo, da bi s tem dali neko
               drugo noto tem krajem. Veliko napora je bilo vloženega v to, da bi leta 2013 bila v
               tej regiji univerzijada. Tudi s tem bi obnovili ali na novo zgradili nekatere
               objekte, infrastrukturo  za
               športna področja. Da bi mladi imeli podobne možnosti, kot jih imajo tukaj, v centru
               države. In zato, ko smo se pogovarjali, kako in kaj storiti, nam je bila nekako
               svetla luč naše Vlade, ki je predlagala v postopek in potem tudi v sprejetje zakon o
               Pomurju. In ta naš zakon, ki ga vlagamo, se veliko ne razlikuje od le-tega, saj če bi
               se, potem bi nas bilo strah, da ne bo sprejet, kajti potem bi bil nekako mimo vsega
               tega, kar je predvideno ali pa kar je bilo sprejeto v zakonu za Pomurje.</p>
               <p>Zato smo takšen zakon tudi vložili in bi podal nekaj uvodnih besed na začetku te
               predstavitve. Poslužil se bom nekaj statističnih podatkov.</p>
               <p>Statistična regija Podravje obsega 34 občin, v katerih je konec decembra 2004 živelo
               319.186 prebivalcev, kar je kar 16% vsega slovenskega prebivalstva. Po gostoti
               naseljenosti s 147,1 prebivalca na kvadratni kilometer je na tretjem mestu v
               Sloveniji. Največja po površini je Občina Slovenska Bistrica, medtem ko ima največje
               število in gostoto prebivalcev Mestna občina Maribor. Število prebivalcev v Podravju
               je v obdobju od leta 2000 do leta 2004 upadalo za 0,2%, medtem ko je v celotni
               Sloveniji v enakem obdobju poraslo za 0,3%. V obdobju od leta 1981 do prve polovice
               leta 2004 je Podravska regija poleg Pomurske zabeležila največji padec mladega
               prebivalstva, starega do 14 let. V strukturi prebivalstva po starostnih skupinah se
               znižuje delež mladega, povečuje pa delež starejšega prebivalstva. Zmanjševanje
               rodnosti, staranje prebivalstva ter odseljevanje se odraža v upadanju števila
               aktivnega prebivalstva v regiji, kar se bo ob nadaljevanju tovrstnih trendov na
               daljši rok odražalo tudi v upadu delovno aktivnega prebivalstva.</p>
               <p>Celotna analiza kaže, da so nevarnosti za to regijo naslednje: regija je
               nekonkurenčna zaradi nepovezanosti in neizkoriščenosti razvojnih priložnosti, kar
               lahko vpliva na nadaljevanje negativnih razvojnih tendenc in razvojno zaostajanje
               regije; pomanjkanje integralnih razvojnih projektov, ki temeljijo na izkoriščanju
               vseh razpoložljivih virov, bo nadalje zmanjševalo privlačnost regije za zunanje
               naložbe in negativno vplivalo tudi na nadaljnji razvoj podjetij, ki delujejo v
               regiji; okolje je nepripravljeno na partnersko sodelovanje; pomanjkanje finančnih
               virov na področju zdravstva in socialnega varstva; ukrepi in mehanizmi na področju
               razvoja človeških virov so nepovezani; ukrepi za spodbujanje zaposlovanja so
               nezadostno povezani z ukrepi za spodbujanje odpiranja kakovostnih delovnih mest; nova
               in kakovostna delovna mesta se ustvarjajo prepočasi, prost pretok delovne sile še
               posebej za mlade izobražene kadre pa lahko vpliva na njihovo izseljevanje iz regije.
               Nadaljnje padanje števila prebivalstva in negativnega prirastka bo posledično vodilo
               v vedno večji delež starega prebivalstva. Nadalje, zaustavljanje mednarodne
               konkurence, globalizacijske tendence in nespodbudno podjetniško okolje v državi lahko
               ogrozijo preživetje in razvoj obstoječih podjetij ter upočasnijo nastajanje novih.
               Pomanjkanje in nekonkurenčnost lokacij v regiji bosta še nadalje zmanjševala
               privlačnost regije za zunanje naložbe. Kljub pomoči države so še vedno prisotni
               neugodni pogoji za vlaganje v kmetijstvo, v dopolnilne dejavnosti ter razvoj
               podeželja. Prepoznavnost tradicionalne kulturne krajine se izgublja.</p>
               <p>Cilj predlaganega zakona je torej s programskim pristopom in zagotovitvijo finančnih
               sredstev za razvojno podporo Podravski regiji  iz novih in že obstoječih programov ustvariti pogoje
               za začetek prestrukturiranja in razvojnega dohitevanja drugih slovenskih regij ter
               ublažiti posledice finančne in gospodarske krize. Zakon utrjuje načela socialne
               države s spodbujanjem skladnega regionalnega razvoja in prestrukturiranja
               gospodarstva v regiji, ki je soočena z velikimi strukturnimi problemi. Saj če bi
               imeli vzpostavljene regije, če bi bila decentralizacija, če bi bilo poskrbljeno za
               bolj skladen razvoj, zagotovo takih zakonov ne bi vlagali. Dobro se zavedamo, da tak
               pristop k temu ni najboljši, toda česa drugega se v danem trenutku ne moremo
               poslužiti.</p>
               <p>Za razvojno podporo Podravski regiji določa predlog zakona naslednje ukrepe: izvedbo
               programa spodbujanja konkurenčnosti Podravske regije v obdobju 2012 do 2017 v skupni
               višini 146 milijonov evrov; spodbude za zaposlovanje; davčna olajšava za
               investiranje; prednostno obravnava programov in projektov s Podravske regije pri
               kandidiranju za sredstva iz nacionalnih programov, programov evropske kohezijske
               politike in politike razvoja podeželja na določenih področjih; medpodjetniškega
               izobraževalnega centra v višini 9 milijonov evrov; regijskega gospodarskega središča
               v Podravski regiji v višini 135 milijonov evrov; prestrukturiranje in dviga
               konkurenčnosti kmetijstva in gozdarstva ter živilsko-predelovalne industrije in
               diverzifikacijo v nekmetijske dejavnosti v okvirni višini 28 milijonov evrov;
               infrastruktura za oskrbo s pitno vodo v okvirni višini 75 milijonov evrov.</p>
               <p>Ključni cilj zakona je odpiranje novih in ohranjanje obstoječih delovnih mest ter
               spodbujanje dejavnosti, ki prinašajo višjo dodano vrednost in razvijajo primerjalne
               prednosti regije. S kombinacijo različnih instrumentov se želi ublažiti posledice
               finančne in gospodarske krize, ki je Podravsko regijo prizadela najbolj v primerjavi
               s primerljivimi regijami v Sloveniji. Zakon določa tudi olajšave za delodajalce v
               primeru, da zaposlujejo prikrajšane delavce. Predvideva se pospešitev izvedbe
               celovite oskrbe prebivalstva s pitno vodo in varovanja vodnih virov Podravja.</p>
               <p>Zaradi vsega naštetega in ker menimo, da ta regija resnično potrebuje pomoč, vas
               prosim, da predlog zakona podprete tudi na tem Odboru za lokalno samoupravo.</p>
               <p>Ker pa sem že, gospod predsedujoči, pri besedi, bi povedal še nekaj glede mnenja
               Poslanske skupine Slovenske ljudske stranke k mnenju Zakonodajno-pravne službe
               Državnega zbora. Zakonodajno-pravna služba Državnega zbora opozarja...</p>
            </sp>
            <sp xml:id="SDT5-OZLSIRR-Redna-008-2010-09-08.sp3">

               <speaker>PREDSEDNIK VILI TROFENIK:</speaker>

               <p>Gospod Ribič, se opravičujem, da sem vskočil. Predlagal bi, da slišimo najprej
               mnenje, predstavitev mnenja s strani Zakonodajno-pravne službe, pa vam dam takoj
               potem besedo, če se strinjate.</p>
            </sp>
            <sp xml:id="SDT5-OZLSIRR-Redna-008-2010-09-08.sp4">

               <speaker>JANEZ RIBIČ:</speaker>

               <p>Se zahvaljujem za strpnost že v tem prvem polčasu in vračam besedo. Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp5">

               <speaker>PREDSEDNIK VILI TROFENIK:</speaker>

               <p>Hvala predstavniku predlagateljev, kolegu Ribiču, za dodatno obrazložitev zakona in
               razlogov za njegovo vložitev.</p>
               <p>Prosim predstavnika Vlade za obrazložitev mnenja Vlade. Minister dr. Gjerkeš,
               izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp6">

               <speaker>DR. HENRIK GJERKEŠ:</speaker>

               <p>Hvala za besedo. Spoštovane poslanke in poslanci!</p>
               <p>Razlog za vložitev interventnega zakona za razvojno podporo Mestne občine Maribor in
               Podravske regije razumemo v smislu opozarjanja na razlike v razvitosti Slovenije. Te
               razlike, oziroma temu pravimo neskladen regionalni razvoj, se v zadnjih letih ni
               bistveno zmanjšal. Kriza je prispevala svoje in, kot ste sami omenili, v nekaterih
               regijah še  poglobila to
               zaostajanje.</p>
               <p>Eden od posledic krize je bil tudi interventni zakon o Pomurju. Ta interventni zakon
               o Pomurju je bil implementiran, ker še ni bilo ustrezne sistemske rešitve, na takrat
               akutno, nek akuten problem, ki je nastal s stečajem dveh velikih firm v tisti regiji
               in posledično socialne stiske lokalnega in širšega prebivalstva s skokovito povečano
               brezposelnostjo. To je, pomurski zakon je bil nesistemska rešitev, kar ne pomeni, da
               mislim, da v tistem času in prostoru ni bila pravilna odločitev, mislim, da je bila.
               Rezultati kažejo, da je bila in pomanjkljivost tistega časa je samo bil, da to ni bil
               v obliki sistemskega zakona pripravljen, ampak v obliki interventnega. Ko je en
               takšen presedan narejen je vzorec tudi za druga območja v Sloveniji, da poskuša na ta
               način priti do boljšega razvojnega potenciala, kar je popolnoma razumljivo. Vendar po
               pripravi in sprejetju in seveda zdaj implementacijo, uspešni implementaciji
               pomurskega interventnega zakona smo mi začeli pripravljati sistemsko rešitev, deloma
               se tudi naslanjati na empirične rezultate istega interventnega zakona o Pomurju.
               Moram reči, da nam je uspelo sestaviti zakon, ki na sistemski način rešuje razvojne
               probleme nerazvitosti različnih regij v Sloveniji. Seveda zahteva posameznih regij in
               če pogledamo na zadnje regijo na Koroškem, kjer se je podoben akuten problem kazal,
               da je realen, izgleda, da so se stvari nekoliko bolj ugodno rešile in se rešujejo na
               srečo. Je pokazal, da je želja po istem zakonu, kot je v Pomurju, torej, če gledamo
               vaš predlog za razvojno podporo podravski regiji je to več ali manj identičen, tudi
               razlog ste navedli, zakaj seveda ste pa specificirali tiste kvantitativno tiste
               zneske, ki ustrezajo in tiste rešitve, ki ustrezajo podravski regiji. Nov sistemski
               zakon prinaša rešitve na enak način. Izenačuje vse regije, prebivalci vseh regij s
               prebivalci pomurske regije, v primerih, kot so v Pomurju, v rodnih pogojih kot so v
               Pomurju. To je bila naša osnovna zahteva tudi, ko smo začeli izvajati, izdelovati ta
               zakon, to so pokazale potrebe ali pa izkušnje pri uspešnem izvajanju pomurskega
               zakona, ker je napredek v Pomurju opazen v nekaj mesecih. V devetih, osmih mesecih
               smo zagotovili 450 novih delovnih mest in to so delovna mesta, ko so na področju s
               slabšimi možnostmi za ustvarjanje delovnih mest in s specifično delovno silo. Torej
               tudi s specifičnimi delovnimi mesti. Gre predvsem za majhna podjetja, mikro podjetja.
               Gre za obrtnike. Tudi stabilna delovna mesta. Gre za pomoč, za prve investicije v ta
               majhna podjetja in hkrati ne pogoje, ampak glede na ključnih kriterijih za pridobitev
               teh nepovratnih sredstev, število delovnih mest oziroma ustvarjanje novih delovnih
               mest. Odziv je bil boljši, kar pa je še posebej pomembno, tudi razpoloženje v regiji
               se je spremenilo. To želimo za celotno Slovenijo, da naredimo skladnejši razvoj,
               vendar na način, da regionalna politika deluje. Prej ste omenili med predstavitvijo,
               če bi bila decentralizacija, tega predloga ne bi bilo. Torej razumem pokrajina.
               Seveda v tistem primeru bi pokrajinske uprave prevzele tudi  te razvojne naloge. Ampak jaz bi ločil ta dva
               problema zdaj, ker jih pač nimamo, pokrajin, bi se osredotočil predvsem na skladen
               regionalni razvoj. Vedno pravim, da so pokrajine prestižno politično vprašanje, med
               tem, ko ta zakon o spodbujanju skladnega regionalnega razvoja in tudi seveda v
               povezavi s tem vaš predlog. To je pa strokovna zadeva. Se ne strinjam s tem mnenjem,
               ker ravno interventni zakon bi pomenil še večjo centralizacijo. Spet bomo mi
               povedali, kaj oni imajo in kaj oni rabijo, pa tisti tretji imajo, pa kaj rabijo, tako
               kot smo v Pomurju. Seveda imamo tukaj programski pristop, ki je dober in to se je
               izboljšalo, ker jaz in še mnogi drugi se sprašujejo, kam so šli milijoni v Pomurju
               prejšnja leta. Pa ni šlo malo denarja v Pomurje prejšnja leta. Jaz mislim, da je
               odgovor ravno v programskem pristopu, v sodelovanju regije z Vlado oziroma z
               državnimi organi, kjer so vsi proučili možnosti, želje, zahteve, primerjalne
               prednosti in to uskladili v nekem dokumentu, ki se izvaja, torej, ki je izvedljiv in
               ga seveda tudi finančno podprli. Tudi to je v novem zakonu opredeljeno v poglavju o
               dogovoru o razvoju regije, ki je zavezujoč za obe strani, pri katerem sodeluje tako
               območje, kot spet organ, opredeljen, v bistvu bomo mi zaenkrat simulirali pokrajinsko
               upravo na SVRL-ju, skupaj s skrbniki regij. Ampak sistem je nastavljen tako, da v tem
               delu, v razvojnem delu takrat, ko se bomo vsi skupaj odločili, da bomo imeli
               pokrajine, razvojni vidik ne bo potrebno na novo opredeljevati, ampak se gradi
               sistem, kot da bi, pa jih še ni, v pokrajinah bile. Tako, da s tega vidika se
               sistemski zakon bistveno bolj približa decentralizaciji, kot polaganje interventnih
               zakonov v proceduro oziroma v implementacijo. S tega vidika, da bi s sistemskim
               pristopom rešili te razvojne težave in tukaj govorimo o, prvič, o neskladni
               razvitosti območij v Sloveniji, regij v Sloveniji, drugič pa tudi s strukturnim
               pristopom. Namreč, regionalna politika se mora izvajati na celotnem ozemlju, ne samo
               tam, kjer je problem. Ker, če ne se ali drugače naj povem, regionalna politika ni
               samo talanje denarja, je tudi kaj drugega. Je tudi skladen razvoj, koherenten
               ...<stage>/Nerazumljivo./</stage>...</p>
               <p>Drugi pomemben vidik, ki ga bolje po našem opredeljuje sistemski zakon je pa tudi
               strateškega pomena. Strokovna analiza področij, ki so manj razvite, pokazale, da se
               ta področja več ali manj nahajajo v obmejnem pasu v Sloveniji. Upoštevali smo
               različne parametre, ampak to bi jaz prihranil za predstavitev novega zakona, izkazalo
               se je, da je to obroč, ki se demografsko prazni ali pa celo ima nagnjenje, da
               gravitira v kakšnem drugem centru ali na Hrvaškem ali v Italiji ali v Avstriji. To za
               takšno državo majhno, kot smo mi, si ne moremo privoščiti in pomeni, da je to
               strateškega pomena. Ni samo razvojni vidik, ampak tudi strateški vidik, da ta problem
               neskladne razvitosti v Sloveniji rešimo bom rekel na trajnostni način, če uporabim ta
               izraz iz kohezijske politike.</p>
               <p>V podrobnosti se ne bi spuščal. Jaz mislim, da sem izhodišče na ta način povedal,
               zakaj se Vlada ne strinja s sprejetjem interventnega zakona. Imamo rešitev, ki enako
               dobro rešuje razvojne težave, ne samo v podravski regiji, ampak tudi drugje in
               hitreje kot interventni  zakon.
               Predstavitev tega zakona oziroma v proceduri bo v tem mesecu v parlamentu, bom tudi
               prišel v vaše poslanske skupine predstaviti, po predstavitvi koalicije in takrat bo
               tudi to, kar sem zdaj povedal ne podkrepljeno, ampak je dejansko to, kar stoji v
               zakonu s številkami bo potem pokazano. Zaenkrat toliko, bomo pa sodelovali v
               razpravi.</p>
            </sp>
            <sp xml:id="SDT5-OZLSIRR-Redna-008-2010-09-08.sp7">

               <speaker>PREDSEDNIK VILI TROFENIK:</speaker>

               <p>Hvala, minister za obrazložitev mnenja Vlade. Na vrsti je Zakonodajno-pravna služba.
               Prosim predstavnico, da obrazloži mnenje Zakonodajno-pravne službe. Prosim.</p>
            </sp>
            <sp xml:id="SDT5-OZLSIRR-Redna-008-2010-09-08.sp8">

               <speaker>LUČKA ARKO FABJAN:</speaker>

               <p>Hvala za besedo. Zakonodajno-pravna služba je v svojem mnenju opozorila predvsem za
               to, da gre za sistemski odstop pri urejanju področja regionalne razvojne politike.
               Zato se odpirajo vprašanja skladnosti z načeli pravne države in z načeli enakosti
               pred zakonom, to je 2. in 14. člen Ustave. Poleg tega so pa posamezne predlagane
               rešitve premalo določne. To velja že uvodne določbe zakona, in sicer je vprašanje
               občin, na katere se ureditev nanaša, kjer uporablja se termin občin podravske regije,
               zgornje podravske regije, ni jasno ali je mestna občina Maribor vključena ali ne,
               glede na pojmovno opredelitev v 1. členu. Ravno tako je vprašanje kriterijev za
               vključitev oziroma izključitev posameznih občin znotraj statistične regije. Neurejen
               ostaja tudi status medpodjetniškega centra, kakor tudi položaj občinske službe,
               kateri se nalagajo posamezne naloge, po tem zakonu še zlasti zato, ker ni jasen
               položaj občine, katere občinska služba ima te naloge, saj, kot sem uvodoma rekla,
               tukaj gre za obmestno občino Maribor in ni jasno, v kakšni meri jo te zakonske
               rešitve sploh zadevajo. Zato je nujna dopolnitev zakonskih rešitev, da bo sploh možno
               izvajanje zakona, amandmaji pa niso bili vloženi. Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp9">

               <speaker>PREDSEDNIK VILI TROFENIK:</speaker>

               <p>Hvala lepa. Preden nadaljujemo, sem dolžan obvestilo, da kolega Antona Kampuša
               nadomešča gospa Breda Pečan. Do tega trenutka drugega pooblastila o nadomeščanju ali
               obvestilu nismo prejeli. Opozarjam pa v izogib zapletom, ki so se zgodili na zadnji
               naši seji, če je kdo prisoten od kolegov poslancev ali poslank v vlogi nadomestnega
               člana, da odda pooblastilo. To je bolj zaradi zapisnika, da ne bi prišlo do kakšnih
               zapletov.</p>
               <p>Nadaljujemo, na vrsti je predstavnik Državnega sveta, pa prosim gospoda Jerneja
               Verbiča, če želi podati stališče Državnega sveta.</p>
            </sp>
            <sp xml:id="SDT5-OZLSIRR-Redna-008-2010-09-08.sp10">

               <speaker>JERNEJ VERBIČ:</speaker>

               <p>Hvala lepa, gospod predsednik. Spoštovani vsi prisotni. Komisija predlog tega zakona
               podpira iz načelnih razlogov, kajti nenačelno bi bilo, da smo v zakon o razvojni
               podpori pomurski regiji za obdobje 2010-2015 podprli, če ga pa ne bi. Namreč, glejte
               v Sloveniji se pozna odsotnost druge ravni lokalne samouprave. Ravno zaradi tega je
               bilo polno diskusij o predlogu tega zakona. Sem pa zelo vesel to, kar sem slišal pred
               minuto ali dvema od gospoda ministra, napovedal je sistemski zakon, ker ravno Državni
               svet oziroma komisija Državnega sveta za lokalno samoupravo in pa regionalni razvoj
               opozarja na rešitev, ki se kaže v sistemskem zakonu. Jaz sem zelo vesel, da sem
               slišal gospoda ministra, da se pripravlja sistemski zakon. Hvala lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp11">

               <speaker>PREDSEDNIK VILI TROFENIK:</speaker>

               <p>Hvala lepa, gospod Verbič. Tako smo slišali predstavitve stališč oziroma mnenj. Kot
               sem obljubil še enkrat besedo gospodu Ribiču kot prvopodpisanemu predlagatelju
               zakona. Izvolite, gospod Ribič.</p>
            </sp>
            <sp xml:id="SDT5-OZLSIRR-Redna-008-2010-09-08.sp12">

               <speaker>JANEZ RIBIČ:</speaker>

               <p>Hvala za besedo, gospod predsednik. Najprej bi se rad zahvalil gospodu ministru za
               lokalno samoupravo, da me je vneto poslušal in da mi je dal tud na nekatera vprašanja
                   odgovor. Vem pa, da ta
               problematika ni tako lahka. Že leta in leta se v Državnem zboru ukvarjamo s tem, da
               bi vzpostavili regije, pa nam to ne uspe. Mislim, da ima to za posledico veliko škodo
               v Sloveniji. Še malo pa bomo samo še plačniki v to Evropsko unijo, nič več pa
               koristniki. Če bi to imeli že prej bi bilo marsikatera sredstva lažje pridobiti iz
               teh evropskih strukturnih skladov. Ker pa te regionalizacije nismo izpeljali pa smo
               tu, kjer pač smo. Zakaj vlagamo takšne zakone? Meni samemu je bilo nerodno, ker vem,
               da so druge poteze, da je sistemski zakon sigurno prava poteza, ki bi jo morali
               narediti, ampak se čaka. Tudi naš mandat bo že skoraj na polovici, pa nam še ni nič v
               tej smeri uspelo. Upam, da bo naša namera in prizadevanja s tem predlogom zakona
               prispevala k hitrejši vložitvi tudi zakona o regijah v proceduro v Državni zbor, da
               bi prišlo čim prej do skladnega regionalnega razvoja. Če se bo to zgodilo bo ta moja
               dobronamerna poteza sigurno slišana in potem bom, kar se tega tiče, miren.</p>
               <p>Kar pa se tiče razlage Zakonodajno-pravne službe bi rad dejal to, da je predlagan
               zakon ustavno sporen z vidika 2. in 14. člena Ustave in da gre za nesistemski pristop
               zakonskega urejanja regionalne razvojne politike. Vemo pa, da je že bil sprejet zakon
               o razvojni podpori pomurski regiji, ki ga je predlagala Vlada, kar pomeni, da se tudi
               ta zakon da sprejeti, seveda če hočemo.</p>
               <p>Glede ostalih pripomb Zakonodajno-pravne službe pa v Poslanski skupini Slovenske
               ljudske stranke pripravljamo oziroma smo že pripravili amandmaje, ki bi lahko bili
               kot amandmaji tega odbora. Zavedamo se tudi, da področje spodbujanja regionalnega
               razvoja ureja Zakon o spodbujanju skladnega regionalnega razvoja, ki pa ne ureja
               situacij, ko bi bilo mogoče posamezni regiji dodeliti razvojno podporo. Res je torej,
               da predlagan zakon, ki določa, da se določeni regiji dodeli posebna razvojna podpora
               pomeni odstop od ureditve v zakonu o spodbujanju skladnega regionalnega razvoja,
               vendar pa nam drugega ne preostane glede na to, da Vlada že lep čas zgolj govori,
               ampak ne pripravi sprememb le tega zakona. Zato sem te vaše najave še posebej vesel.
               Morda je tudi ta naša vložitev kaj k tem pripomogla. In če je, je to delo nas
               poslancev.</p>
               <p>Glavni namen predlaganega zakona je namreč zaustaviti zapostavljanje regij s strani
               Vlade in jim zagotoviti sveža finančna sredstva za ublažitev gospodarske krize, ki je
               Podravje močno prizadela. Vložitev zakona in zato tudi neka oblika pritiska na Vlado,
               da končno uredi vprašanja enakomernega razvoja države, saj smo priča vedno večjemu
               razkoraku med razvito Ljubljano in preostalim delom Slovenije. Sprašujem se namreč
               glede na to, da se je tako mudili z zakonom o glavnem mestu, zakaj ni premika pri
               zakonskih podlagah za skladen razvoj regij? Podravje zaradi krize namreč ne more več
               dolgo čakati. Zato še enkrat prosim, da predlog zakona na tem odboru podprete, kajti
               lepo govorjenje ne šteje. Štejejo izgrajeni projekti, šteje boljše življenje
               državljanov. To pa je na nek način naša naloga, naloga poslancev iz katerega konca
               Slovenije prihajamo. Hvala lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp13">

               <speaker>PREDSEDNIK VILI TROFENIK:</speaker>

               <p>Hvala gospod Ribič. S tem smo zaključili uvodne predstavitve oziroma besede k
               predlaganemu zakonu. Ostale vabljene vabim oziroma jim predlagam, da se vključijo v
               razpravo, ki jo bomo vodili, in sicer o sklepu. Na podlagi mnenja Vlade, mnenja
               Zakonodajno-pravne službe in dodatnih vložitev teh mnenj s strani predstavnika Vlade
               in predstavnice Zakonodajno-pravne službe ter glede na to, da niso bili vloženi amandmaji, ki so nujno potrebni
               glede na ugotovitve oziroma mnenja Zakonodajno-pravne službe predlagam, da odbor
               glede na to, da o predlogu zakona ni bila opravljena splošna razprava na podlagi 122.
               člena Poslovnika Državnega zbora, na podlagi drugega odstavka 128. člena Poslovnika
               razpravlja in glasuje o naslednjem sklepu: Predlog zakona o razvojni podpori Mestni
               občini Maribor in občinam Zgornje Podravske regije ni primeren za nadaljnjo
               obravnavo.</p>
               <p>Prva se je k besedi prijavila gospa Brunskole. Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp14">

               <speaker>RENATA BRUNSKOLE:</speaker>

               <p>Najlepša hvala. Lepo pozdravljeni. Vsak predlog zakona, ki mogoče na eni od strani
               oziroma politični ravni prejme neke vrsto podporo, kot je tukaj s strani Državnega
               sveta bila izražena podpora, tako razvojni podpori Mestni občini Maribor in občinam
               Zgornje Podravske regije, v preteklosti Pomurju, pa v preteklosti še nekoliko bližje,
               čeprav danes ni nihče od kolegov omenil tudi območju Bele krajine. Glede na to, da
               sama prihajam iz tega območja zelo dobro vem kakšne težave nas tarejo v primerjavi s
               Podravsko regijo, z Mestno občino Maribor in tako naprej. Vendar zagotovo nisem
               nikoli proti nečemu kar bi prispevalo k razvoju nekega območja. Zagotovo pa moram v
               tem primeru podpreti mnenje Vlade, tudi predstavitev gospoda ministra za lokalno
               samoupravo in regionalni razvoj, in tukaj tudi kot podpredsednica tega odbora lahko
               izrečem, da je zagotovo prava pot nov sistemski zakon. Morebiti nas je pozitivni
               učinek Pomurja pripeljal na pravo pot. Morebiti pa je pozitivni učinek Pomurja
               pripeljal na to, da smo nekateri, ki smo že sedaj zapostavljeni in v težavah,
               trenutno še v izredno zapostavljenem položaju. Na eni strani kar se tiče prometne
               infrastrukture, pa ne očitam kolegom, če mogoče je bila kdaj politična podpora tako
               Podravju kot Pomurju v povezavi z okoljem in prostorom in prometom in lokalno
               samoupravo bistveno večja kot Beli krajini in Kočevski. Vendar če gremo pogledati
               realno, brez kakršnihkoli sentimentalnosti, je zagotovo temu tako. Sama zagotovo
               podpiram mnenje in predlog Vlade, torej ne moremo podpreti tega predloga zakona.
               Strinjam se torej s predlogom predsednika. Sem pa tudi na drugi strani prepričana, da
               ni nikogar med nami, ki ne bi vam spoštovani kolegi, ki prihajate iz tega območja,
               tudi kolega predlagatelj in še drugi kolegi, tamle gledam kolega Gumzarja in tako
               naprej, da vas ne bi podprli. Tudi ko govorimo o Mariboru, ko je nogometni klub
               Maribor igral smo zagotovo vsi za njih navijali, ni bilo vprašanja. Podpora je v tej
               smeri, vendar bodimo realni in podprimo nov sistemski zakon. To kar je gospod
               minister povedal, mislim, da nam je zelo nazorno izrazil kaj si želi, da bi tako
               koalicija kot opozicija imela posluh za njegove predloge oziroma na nek način, da bi
               prišli skupaj tudi s kompromisno rešitvijo in na ta način pomagali, tam vidim
               kolegico Pečanovo, zagotovo tudi, recimo, Ilirski Bistrici, pa še kateremu od
               območij, ki potrebuje pomoč. Torej ni samo Bela krajina in Kočevska, zagotovo so tudi
               kolegi s Koroške in tako naprej. Torej, nov sistemski zakon o skladnem regionalnem
               razvoju. Mislim, da je v tem danem trenutku glede nato, da je ustanovljen tudi
               razvojni svet za Belo krajino in Kočevsko in da ta Državni zbor ni podprl predloga
               zakona za Belo krajino in Kočevsko upam, da bo ta razvojni svet v proračunu namenil
               sicer ne takšne milijone, kot so tukaj zapisani za to območje, kot kolegi nekako
               ocenjujete in predlagate, 393 milijonov evrov, 146 milijonov evrov. Predsednik Vlade
               je za Belo krajino in Kočevsko omenjal znesek 5 milijonov v letu 2011 in 5 v letu
               2012. Očitno skromni kot smo, se nismo proti temu nikakor ne jezili. Nekako moramo
               biti kar realni in pomagati eden drugemu, pa  najprej tudi na področju prometne infrastrukture, zagotoviti skladni
               regionalni razvoj, da ne bodo res še tisti potencialni investitorji, ki bi želeli
               priti v naše sicer izredno gostoljubne kraje, ne bi prišli, pa tukaj imam gostoljubne
               kraje širom Slovenije, ne samo območju od kjer sama prihajam. Torej, menim, da tega
               res ne moremo podpreti. Kolegi župani naj mi tega ne zamerijo, sem pa prepričana, da
               mi ne bodo, ker vsakič, ko se pripeljejo v območja kjer ni kvalitetne prometne
               povezave vedo zakaj tako govorim. Zatorej podpiram sklep katerega je povedal
               predsednik in dajmo tukaj delovati skupaj. Zakaj pa pokrajin ni? Verjetno ni samo ta
               sedanji gospod minister temu kriv ali pa ta Vlada, verjetno gre tukaj za en proces
               ciklični, kar nekaj mandatov in nekoč bo treba vezano na pokrajinsko zakonodajo tudi
               tukaj najti kompromis. Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp15">

               <speaker>PREDSEDNIK VILI TROFENIK:</speaker>

               <p>Hvala. Gospod Lah.</p>
            </sp>
            <sp xml:id="SDT5-OZLSIRR-Redna-008-2010-09-08.sp16">

               <speaker>ZVONKO LAH:</speaker>

               <p>Hvala lepa za besedo. Pozdrav ministru in ostalim.</p>
               <p>Tudi jaz bi načelom, kot je rekel predstavnik Državnega sveta, podprl ta zakon,
               načeloma. Zakaj? Zakon za Pomurje smo sprejeli, odprta je bila projektna pisarna,
               verjetno je to koristno, in da zelo pripomore, da se hitreje realizirajo tisti
               projekti, ki so bili že tako in tako za Pomurje sprejeti v proračun oziroma sredstva,
               ki so bila namenjena. Takrat pri sprejemanju tega zakona je bilo rečeno, da ne bo
               bistveno dodatnega denarja za to območje, ampak da se pospeši realizacija tistih
               projektov, programov, ki so na tem območju. In glede na to, da nimamo drugega nivoja
               lokalne samouprave pokrajin, mislim, da bi mogoče bil to primer, da se tudi v drugih
               krajih manj razvitih sprejme en tak zakon in s strani Vlade pospeši realizacijo
               tistih projektov, ki so na tem področje, predvsem team kjer regionalne razvojne
               agencije ne izvajajo oziroma niso prav aktivne in niso opravičile svojega
               poslanstva.</p>
               <p>Mogoče je to nek način, da se le pospeši, da se projekti realizirajo hitreje in da se
               počrpajo tudi evropska sredstva, ker so nekateri projekti obtičali. Zato bi jaz
               načeloma to podprl, se pa strinjam, da je treba konkretizirati bolj zadeve, da ne
               more biti nek splošen zakon kjer se ne ve kje kaj manjka. Če samo za primer povem
               jugovzhodna Slovenija ali pa Dolenjska. Mi z regionalnimi spodbudami smo razdelili na
               petem razpisu 19 milijonov evrov. Pripravili smo en kup projektov oziroma v nabor je
               šlo mogoče tretjino teh projektov in ogromno denarja je bilo že s strani občin
               uporabljanega samo za pripravo teh projektov. Po drugi strani pa imamo na Dolenjskem
               za 80 milijonov evrov projektov kohezijskih, ki so obtičali. Zakaj? Investitorji
               vemo, so posamezne občine, projekt pa obsega več občin skupaj, koordinacija med
               občinami. Verjetno bo tudi današnji zakon, ki smo ga obravnavali na Odboru za okolje
               in prostor pripomogel, da se bodo ti projekti hitreje pripravili, prišli do
               gradbenega dovoljenja, kar je nujno. 80 milijonov čaka projektov, mi smo se pa tepli
               za 19 milijonov. Mogoče bi to pripomoglo nek razvojni svet kot je za Belo krajino ali
               projektna pisarna, nekdo, ki bo skrbel za vse te projekte in neko koordinacijo med
               občinami. Do sedaj tega nimamo. Jaz se bojim, da ta zakon sistemski o skladnem
               regionalnem razvoju ne bo prinesel hitro rešitev, mogoče sistemsko reševanje na dolgi
               rok. Mi pa veliko časa za črpanje teh sredstev nimamo. Tudi za tretjo razvojno os na
               našem koncu kdo se zavzema, nekaj županov, nekaj poslancev in zadaj pa nekega
               projektnega strokovnega tima, ki bo pomagal, ne kritiziral, ki bi pomagal, da se ta
                   projekt hitreje spelje, ga
               ni. Jaz sam kot poslanec sem iz tega območja, sem vse investitorje pozval, da mi
               pošljejo stanje teh projektov, kje so projekti, kje so obtičali, kje so razlogi, pa
               zanimivo, nič nisem dobil, kot da je tudi interes teh investitorjev oziroma
               predstavnikov teh investitorjev, da po navadi so to na občinah, da samo čakajo 1. ali
               15., ko dobijo plačo in da so problemi tako hudi, da se ne upajo ali ne morejo
               zagristi in premakniti stvari naprej. Po drugi strani je pa to grozno, da projekti
               stojijo. Mogoče je to nek način, pa dajmo, če ni bistveno več denarja za ta območja,
               mogoče samo za stroške tega projektnega sveta oziroma razvojnega sveta ali projektne
               pisarne, pa mogoče je to način, da se to reši oziroma da se ti projekti pripravijo in
               da pridejo do izvedbe, pa zadaj... rešujemo z nekim sistemskim zakonom. Čeprav jaz
               dvomim, tako kot je bil že enkrat nam predstavljen, da bo brez županov oziroma z
               majhnim vplivom županov občin hitreje reševal problematiko, ker vendar so občine
               tiste, ki pripravljajo te projekte ali skupino občin, ki pripravljajo te skupne
               projekte. Tako, da jaz tukaj ne vidim rešitev, mislim, da je ta odbor že kar
               nekajkrat pozval ministrstvo in Vlado, da nam da poročilo kje so ti projekti v kakšni
               fazi. Jaz načeloma to podpiram, čeprav bi bilo verjetno ta zakon treba bolj
               konkretizirati tudi po mnenju Zakonodajno-pravne službe. Gospod minister, nekaj je
               tukaj treba postoriti in to v kratkem času, drugače, kot je že vaš kolega Žarnič ob
               eni priliki izjavil: <q>"Vem, da mi bo denar ostal."</q> Ker če pogledamo projekte, ki jih
               imamo na področju vodooskrbe, odvajanje, čiščenje odpadnih voda in ravnanje z
               odpadki. V kakšnem stanju so projekti, pa smo konec leta 2010, do 2013 pa je rok za
               črpanje teh sredstev? Jaz dvomim, da bodo pravočasno šli v izvedbo, bi bilo pa nujno
               tudi zaradi gradbene operative oziroma industrije te branže v kakršni situaciji je
               zdaj, da se pokrenejo ti projekti in deloma ta evropska sredstva gredo tudi za
               reševanje posredno te branže. Zato res verjamem, da ta zakon ne bo šel skoz in bomo
               čakali sistemski zakon, o katerem se bomo zopet pogovarjali dolgo in preden bo šel v
               realizacijo ta sistemski zakon bo vlak odpeljal in potem na vrat na nos se te
               projekte ne da pripraviti. Gre za projekte, ki rabijo leto, dve ali pa tri za samo
               pripravo.</p>
            </sp>
            <sp xml:id="SDT5-OZLSIRR-Redna-008-2010-09-08.sp17">

               <speaker>PREDSEDNIK VILI TROFENIK:</speaker>

               <p>Hvala gospodu Lahu. Na vrsti je gospod Gumzar. Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp18">

               <speaker>MILAN GUMZAR:</speaker>

               <p>Hvala za besedo. Lepo pozdravljen minister za lokalno samoupravo, lepo pozdravljena
               tudi obrambna ministrica s svojimi sodelavci!</p>
               <p>Res je, da ne morem drugače začeti kot tako kot ste vsi pričakovali od mene, da ne
               bom podprl sklepa, ki govori, da ni primeren zakon za nadaljnjo obravnavo. Seveda,
               predvsem iz načelnega stališča zakaj ne morem podpreti tega, ker sem tudi sprejel
               oziroma podprl Zakon o Pomurju in če sem glasoval za zakon, ki se ne dotika moje
               volilne enote oziroma moje občine, pravzaprav moram tudi glasovati za ta zakon. Za ta
               zakon sicer glasujem tudi zaradi tega, ker je v 2. členu takoj za Mariborom napisana
               beseda Benedikt. In Benedikt je občina v kateri sem župan. Res je, da boste nekateri
               rekli <q>"evo, zopet en dokaz več, da ni združljivo biti župan in poslanec"</q>, ali tako je
               kot je. In če bi danes sicer se odločil drugače bi približno to zgledalo tako kot da
               sem obsojenec in  sem tudi
               sodnik in sam sebe obsodim. To skoraj da ne gre. Res je, da bi imel bistveno manj
               težav ali pa bi lahko tudi drugače glasova za sklep, če bi vladna služba oziroma
               minister že vložil sistemski zakon v vladno proceduro oziroma v Državni zbor in bi
               imeli neko gradivo okoli katerega bi eventualno lahko ugotovili, da je zajeto tisto o
               čemer smo se na tem odboru že večkrat pogovarjali. Ali to ni kritika ministra? So že
               objektivni razlogi zakaj se to ni zgodilo. Sem pa tudi trdno prepričan, da Podravje
               ni bistveno v drugačnem gospodarskem in ostalem položaju kot večina ostalega dela
               Slovenije. Ne želim razpredati ali je ta zakon dober ali je ta zakon slab, ki ga
               vlaga kolega Ribič, preprosto želim povedati, da za sklep, ki narekuje, da zakon ni
               primeren za nadaljnjo obravnavo, ne morem glasovati predvsem iz objektivnega razloga,
               to je pa iz tega, ker prihajam iz okolja za katero se gospod Ribič zavzema. Hvala
               lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp19">

               <speaker>PREDSEDNIK VILI TROFENIK:</speaker>

               <p>Hvala lepa. Gospod Brulc, izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp20">

               <speaker>MIRKO BRULC:</speaker>

               <p>Hvala lepa. Jaz ne bi smel zdaj za njim govoriti. Malo za hec. No, jaz interventnega
               zakona seveda ne bom podprl, ker ni potreben. Nam je iz Pandorine skrinjice ušla vsa
               zadeva z reševanjem Pomurja, to vemo vsi, poti nazaj ni, ampak mogoče nič hudega.
               Tako se nam je tudi zgodilo z drobitvijo občin in danes se dogaja to kar se. Enaka
               razvitost v naši domovini nikoli ne bo mogoča, zato je beseda <q>"skladnejši regionalni
               razvoj"</q> prava in prepričan sem, da bo ta sistemski zakon moral to zadevo urediti čim
               prej. Ne bo pa zakon tega rešil, če se ne bomo ljudje obnašali drugače oziroma tisti,
               ki smo odgovorni politično in drugače. Vse je odvisno od ljudi, od znanja, od
               dogovarjanja in podobno. Neštetokrat slišimo <q>"ja, ni pokrajin in se ne da to, se ne
               da ono"</q> in podobno. Imamo statistično regijo in s tem si marsikaj lahko pomagamo in
               saj na Goriškem smo v marsikaterih primerih stopili skupaj, ampak nas je manj, nas ni
               toliko 30, 50 županov, ampak samo 13, kar je sreča, pa še to je preveč, in smo se
               dogovorili in smo dobili recimo čez 30 milijonov kohezijskih sredstev in podobno,
               kajti en sam tega ne more izpeljati. In jaz sem včeraj na Državnem zboru razlagal, pa
               bom zdaj ponovil. Glejte, koliko denarja so občine razpršile za nepotrebne zadeve za
               nek nadstandard, za neko šminkanje, ki ni nujno in nismo tako bogati. Sprašujem
               koliko se vlaga v tehnološke parke? Koliko v visokošolska središča? Koliko je
               sredstev za pomoč drobnemu gospodarstvu, kmetijstvu, obrti in tako dalje? Jaz sem v
               naši občini poskrbel, da dajemo ogromne vsote denarja za pomoč gospodarstvu, da smo
               preživeli to krizo na nek način. Jaz verjamem, da občina, bom rekel Pukšičeva, ker ga
               ni tu, da se ne more s tem ukvarjati, se pa tolče po prsih, pa uredil je vasico,
               krožna križišča, lepa fasada, ljudje so pa brez službe. Zdaj sem zelo grob, ampak
               tako je.</p>
               <p>Vsak del Slovenije ima nek nerazvit del, zato rabimo res sistemsko ureditev tega
               problema. Jaz ne bom govoril o Goriški kot Novi Gorici, ampak Idrijsko, Cerkljansko
               in tako dalje, ampak ljudje so se angažirali, imamo izjemne firme tam recimo, boljše
               kot v Novi Gorici, zato ker nas je malo igralništvo in tako dalje zabavalo in nam
               dajalo nek nadstandard, ni trebalo delati slabo.</p>
               <p>Tako, da seveda so ti milijoni, ki so tu našteti izjemno vabljivi. Zakaj bi rekel, da
               jih ne bi želel imeti? Neumnost. Ampak, od kod ti milijoni? To Državnega sveta ne
               zanima, oni podpirajo interventni zakon. Kje bo ta Vlada dobila ta denar? Kje? Nekje
               ga bo treba vzeti in ga nameniti tja. Ampak to se vse da s programi, z razpisi, s
               konkuriranjem na evropska sredstva in podobno. Jaz mislim, da tudi megalomanske sanje
               posameznih županov, ki potem 
               gredo do plafona. Ne spadajo zdaj več v ta sistem, ker živimo v enem kriznem obdobju,
               kjer ne bo tako kot je bilo, dolgo več ne.</p>
               <p>Univerzijada. Ja ljudje dragi, dajte izračunati kakšen dobiček od tega bi imeli,
               razen da bi nek župan reke, jaz imam pa ledeno dvorano, če poenostavim. Kdo jo bo pa
               vzdrževal potem, ko gredo te študentje, ki itak nič ne potrošijo, domov, itd. Kako bo
               preživel, župan poten s tako infrastrukturo in podobnim. Ali pa, ne vem, evropsko
               nogometno prvenstvo in podobno. Mislim dajmo. Malo nas je, pamet v roke, časi so
               drugačni kot so bili, vsi bomo živeli bolj skromno, ampak mislim, da imamo veliko
               znanja in ne glede na strankarsko različnost, vsaj jaz to zelo odgovorno govorim, na
               Goriškem, ni važno v kateri stranki je kateri župan, delamo kot ura, kot eden in jaz
               sem na to ponosen. Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp21">

               <speaker>PREDSEDNIK VILI TROFENIK:</speaker>

               <p>Hvala gospod Brulc. Gospod Mencingerje na vrsti. Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp22">

               <speaker>TOMAŽ TOM MENCINGER:</speaker>

               <p>Hvala lepa. Pomurje, Podravje, Bela krajina, Kočevski del, Koroška in še bi lahko
               naštevali. Povsod so problemi. In dejansko, interventni zakon tega ne rešuje. Bodimo
               pametni, bodimo strpni in te stvari dejansko, podprimo ministra, ministrstvo kot
               SVLR, da v bistvu pripravi sistemski zakon, ki bo skrbel za to stvar, da se
               enakomerno razvija. Da bo pa to šlo, je pa potrebno dejansko ugotoviti stanje, ki je
               po celi državi in na podlagi tega potem tudi pripraviti ta sistemski zakon.</p>
               <p>Če se vrnem na interventni zakon v Pomurju, katerega smo praktično vsi podprli, ampak
               dejansko smo s tem sprožili ta plaz teh zgodb, ki jih danes poslušamo, pa bom od tega
               dela Slovenije izpostavil samo eno zgodbo. Mure. Kakšna je tam dodana vrednost v
               Muri. Vložena sredstva, ki so bila, ...<stage>/Nerazumljivo./</stage>... poslih se dela praktično za
               Evropo, objekti niso v lastništvu tega podjetja, stroji niso v lastništvu tega
               podjetja, zgodba je zelo na trhlih nogah. Stečajnik lahko jutri to zgodbo proda in je
               zopet problem tistih zaposlenih v tem podjetju Mura.</p>
               <p>Naslednja stvar, ki je. V te zgodbah sem prepričan, je najbolj pomembno lokalno
               okolje. Lokalno okolje, ki ima vizijo in tej viziji podreja prostorske dokumente, tej
               viziji podreja tudi komunalno infrastrukturo in s tem nekako postane tudi zanimiva,
               da kapital, ki ga ponavadi v teh delih ni, pride na to območje. To so izkušnje,
               recimo po Sloveniji, pa zdaj ne bom našteval, kar dosti uspešne in pa primerne.</p>
               <p>Naslednja stvar, ki je; slišali smo Zakonodajno-pravno službo Državnega zbora, ki je
               opozorilo kar na nekaj stvari, ki so praktično resnično zelo vprašljive, v tem smislu
               podpore, tako da bi tukaj upoštevali to opozorilo. Državni svet je izrekel načelno
               mnenje, ker v bistvu, ...<stage>/Nerazumljivo./</stage>... kolega, iz tega dela, pač načelno se
               strinja, ker smo to že podprli za en del Gorenjske. Ampak to v bistvu dejansko, to ni
               rešitev. Rešitev je sistemski zakon. Danes so nekateri kolegi izpostavili tudi
               probleme, ki so dejansko v praksi in katere tudi župani v bistvu večkrat občutimo.
               Slišali smo, da je treba imeti neko koordinacijo, ki bo skrbela za te projekte, ki so
               na območju več občin. Tukaj ne govorimo samo o denarju ene občine, o denarju države,
               ampak tukaj govorimo o usklajenem nastopanju petih, šestih občin, tudi s proračuni,
               ki morajo biti v bistvu potrjeni za določen projekt, da se ta stvar potem tudi lahko
               realizira. Naslednja stvar, ki je. Ali so regijske razvojne službe, ki so bile
               recimo, imajo tudi neko podporo, da naj bi skrbele za to, odigrale v bistvu to vlogo
               katera je bila njim dana. V nekaterih delih Slovenije so, v nekaterih absolutno niso.
               Naj povem primer Gorenjske, v katerem je BSC kot regijska razvojna agencija bila
               zadolžena, pa bom samo en primer izpostavil, Univerza Gorenjske v Kranju. Popolnoma
               nič ni bilo narejenega. Mi na Jesenicah smo ustanovili sami, kot občina, sami, visoko
               šolo zdravstvene nege. Tako da, vidimo kako in kaj se lahko naredi. Sedaj, če se pa
               vrnem na tisti problem, ki je pa najhujši, najbolj pereč; mi se premalo zavedamo, da
               proračunska zgodba za 2011 tudi pod razno še ni zaključena. Kljub temu, da se je
               črtalo ogromno investicij, je tam še zmeraj vprašljivih 600 milijonov evrov. Kje ta
               denar dobiti? Na socialnih transferjih, pri ljudeh.  Mislim, da to ne bo upal nobeden narediti. Zato bodimo res
               pametni in te stvari v bistvu, dajmo podporo ministru in naj čim bolj pospešeno
               pripravi te stvari v sistemskem načinu reševanja te problematike. Hvala lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp23">

               <speaker>PREDSEDNIK VILI TROFENIK:</speaker>

               <p>Hvala lepa. Na vrsti je gospod Zanoškar. Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp24">

               <speaker>MATJAŽ ZANOŠKAR:</speaker>

               <p>Hvala. Spoštovani predsednik, spoštovana gospa ministrica, minister, sodelavci in
               sodelavke, kolegice in kolegi! Verjetno da ni potrebno posebej poudarjati, da je ta
               zakon tudi v nekih krogih, krogih nekaterih regij, ki imajo parametre svojega razvoja
               še veliko bolj negativni kot pa regijah, ki jih želi imeti podporo, kar precej
               odjeknil in sprožil val razprav. Tudi zaradi tega, ker v moji regiji se je zgodilo to
               kar pač se je zgodil in ta svet regij je tudi na nek način zahteval takojšnje
               oblikovanje interventnega zakona, preko katerega bi se dala neka razvojna spodbuda
               regij, ki je v tem trenutku na zadnjem mestu. Seveda, ni dobro, da je ta graf tak, z
               velikimi vzponi in velikimi padci, torej te razlike med razvitim in nerazvitim so
               vedno večje, vendar nekako razumemo to, da je bilo Pomurje začetek in pa naj bi bil
               tudi konec interventnega reševanja, torej reševanja na en gasilski način gašenja
               požara in naj bi se v sistem skladnega regionalnega razvoja vnesel en kompetenten
               zakon, preko katerega bi imele vse regije, pač tiste regije, ki imajo slabše
               parametre, slabše izkaze, možnost pridobiti sredstva oziroma pridobiti neke spodbude
               za razvoj. Ker ta zakon prihaja iz regije, ki torej ima določeno infrastrukturo, ima
               vse tiste danosti, da se lahko uspešno razvije. Potem je tukaj malo vprašljivo tudi
               podan ta zakon v tej vsebini, zakaj taki regiji, ki tudi ne izkazuje nekega zelo zelo
               negativnega trenda, pomagati na tak način in za katerega pravim, da ni pravi. Torej
               to je bilo Pomurje, pa je bila Bela Krajina, pa je bilo ...<stage>/Nerazumljivo./</stage>...
               Koroška, pa Podravska, interventni zakoni po moje ne bi smeli obveljati v vseh teh
               primerih, če smo začeli s Pomurjem, pa smo ugotovili, da je to sicer praksa, ki je v
               tem trenutku rešila primere, ampak naj ne bi ostala naprej praksa za reševanje takih
               stvari. Regija, katera predlaga ta zakon, ima to infrastrukturo. Poglejte, hitra
               cesta pa univerza pa raziskovalne institucije pa tehnološka opremljenost pa
               gospodarstvo, ki ni najslabše. Če se vzporedno s to regijo, ki predlaga ta zakon,
               postavi še kakšna regija, potem bomo verjetno objokani in začudeni od tega, kje se
               nahaja recimo ena regija, ki nima avtoceste in nima ničesar od tega, kar že ta
               regija, ki predlaga ta zakon, ima. Torej, tistim regijam seveda, ki si ne morejo same
               pomagati, je potrebno pomagati, ampak zanesljivo pa vem, da je ta regija iz katere
               prihaja predlog zakona, je regija, ki ima potenciale, ki si lahko tudi na nek način
               sama pomaga, seveda, ne izključujem kakšnega suporta še iz katerega koli dviga
               resornega ministrstva ali razpisa, vendar absolutno ima potencial s katerim lahko
               preide v neko stopnjo razvitejših regij. Tako da, če se odločimo, potem naj bo ta
               odločitev enotna. In rečemo, prenehajmo s predlogi za interventne zakone, ker če s to
               prakso ne bomo nehali, potem se zavedajte, da bo Koroška tista, ki bo prva zahtevala
               interventni zakon in pomoč v tem trenutku. In se zavzemam za to, da gre stvar naprej,
               oblikovanje zakona o skladnem regionalnem razvoju in upajmo, da bo ta čim preje
               prišel, svetlo na dan, da bo čim prej dal rezultate in da se bo čim prej začelo
               popravljati stanje v regijah, ki so. Je pa eno zanimivo razmišljanje, kolega
               Mencingerja. Veste, Koroški, recimo tako kot je za Pomurje bilo povedano, ne bo
               država pomagala s tem, da bo pridobila ...<stage>/Nerazumljivo./</stage>... posel, da bodo tam še
               vedno šivilje šivale. To ni nobena pridobitev. Mi rabimo denar za drugačno
               infrastrukturo, za neke drugačne razvojne preboje v nekih delovnih mestih z dodano
               vrednost itn. To ni naša perspektiva. In tudi če država misli, da je zdaj rešila
               Koroško, ker je na spisku brezposelnih tisoč ljudi, kateri imajo  urejen transfer. Tudi to ni rešitev. Mi si
               ne želimo nobene take regije. Mislim pa, da so to parametri, ki so primerljivi in ki
               bi sedanje primere in z vašo regijo, verjetno v vaši regiji ni 17% brezposelnost,
               tako kot je na Koroškem in še kaj drugega. Tako, da v tem trenutku jaz enostavno
               mislim, da ta zakon, če je že prišel oziroma predlog zakona, če je že prišel na mize,
               potem naj vendar se malo ohladi, naj malo počaka, pa dajmo pospešiti rajši po tej
               poti, kjer se bo na en sistemski način začelo reševati te nerazvite regije.
               Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp25">

               <speaker>PREDSEDNIK VILI TROFENIK:</speaker>

               <p>Hvala gospod Zanoškar. Naslednji gospod Bogovič. Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp26">

               <speaker>FRANC BOGOVIČ:</speaker>

               <p>Lep pozdrav vsem v mojem imenu! Mislim, da je zelo težko oporekati besedam, ki jih je
               sedaj izrekel gospod Zanoškar. Kažejo pa na to, da dejansko Slovenija rabi zakon, po
               katerem ne bomo na gasilski način reševali zatečenih situacij v posameznih regijah.
               Res je pa tudi to, da so bila takšna opozorila izrečena že pri Pomurskem zakonu, ko
               se je kot zgled potem Bela Krajina organizirala in pripravila zakon, je bilo
               pojasnjeno, da je rok v katerem bo sprejet zakon o skladnem regionalnem razvoju, ki
               bo to reševal in glede na to, da tega zakona še ni, je neka logična ali pa nelogična
               posledica tudi to, da prihajajo novi zakoni v parlament. Jaz bi glede sklepa, ki ga
               je gospod Vili Trofenik predlagal, dodal samo to, da se je v okviru Poslanske skupine
               Slovenske ljudske stranke, da so pripravljeni amandmaji, da jih ima kolega Trofenik
               pred seboj. Pričakovalo se je tudi, da se bo glasovalo o takšnem sklepu kot je bil že
               predlagan, zato mislim, da je prav, da ločimo, da amandmaji so. Pri amandmajih pa
               lahko rečem samo to, da se je upoštevalo mnenja Zakonodajno-pravne službe tam kjer ni
               že vlada prej prekršila njihova mnenja pri Pomurskem zakonu in tam kjer so te
               uporabile enake dikcije kot so se uporabile v Pomurskem zakonu, si v Slovenski
               ljudski stranki nismo predstavljali, da bi popravljali vlado in pa njena izhodišča in
               smo potem pustili tiste člene brez amandmajev. Tako da, kar se tiče same procedure
               predlagam, da se najprej opravi to glasovanje, potem pa v kolikor pridemo do
               obravnave, bodo pa amandmaji priloženi in bomo jih tudi takrat predstavili.</p>
            </sp>
            <sp xml:id="SDT5-OZLSIRR-Redna-008-2010-09-08.sp27">

               <speaker>PREDSEDNIK VILI TROFENIK:</speaker>

               <p>Hvala. Gospod Göncz je naslednji.</p>
            </sp>
            <sp xml:id="SDT5-OZLSIRR-Redna-008-2010-09-08.sp28">

               <speaker>DR. LÁSZLÓ GÖNCZ:</speaker>

               <p>Hvala lepa. Tudi zadnji prispevek gospoda Bogoviča, tudi predlagatelj mi nekje
               potrjuje tisto, da je predvsem sporočilo važno pri tem predlogu zakona. Torej
               predvsem se želi opozoriti na pomanjkljivosti kar se splošnega zakona tiče oziroma
               skladnega regionalnega zakona tiče. In iz tega vidika ocenjujem tudi
               ...<stage>/Nerazumljivo./</stage>... tudi današnjo razpravo in moram poudariti, da so tovrstne
               pripombe predlagatelja nedvomno dobrodošle in to sem razumel tudi iz prispevka
               gospoda ministra, ki sicer že ne prvič, ampak jaz mislim, da zelo konkretno je
               namignil, da se ta zakon, splošni zakon, je v neki taki fazi, da bo lahko v
               najkrajšem možnem času stvar dejanske razprave v tem Državnem zboru. To je prva
               stvar. Skratka, splošni zakon je tisti, katerega jaz mislim, da vsi skupaj
               pričakujemo in želimo podpreti. Pomurski zakon, samo ena refleksija, torej Pomurski
               zakon je res buril duhove, še danes buri duhove, prinaša tudi sicer rezultate, to
               moramo iskreno poudariti in pa priznati, ampak je ta zakon nedvomno izjema. Izjeme so
               in so vedno tudi potrebne. Če bom, v kontekstu sedanje krize poskuša neko vzporednico
               potegniti, kot je tudi Grčija v tem trenutku in za Grčijo pa, torej so spet neke
               druge rešitve in pa možnosti predlagane v splošnem svetovnem političnem prostoru.
               Skratka, izjema ne more postati pravilo. Zato Pomurska regija je bila res specifična
               in verjetno je še katera, sploh ne oporekam, niti Beli Krajini niti Koroški, ker
               verjetno so res nekje na podobnem, žal, na podobnem nivoju, in tudi kazalci so
               podobni. Ampak kje je ta meja, kjer bi lahko potegnili črto, do koder se lahko
               interventni zakoni sprejemajo,
               kje pa naj za to ...<stage>/Nerazumljivo./</stage>.. argument in to je druga stvar za čim hitrejši
               splošni zakon. Za konec načelno, tukaj so danes nekateri podatki, da iz načelnih
               razlogov pač podpirajo eno ali drugo opcijo. Iz načelnih razlogov bi jaz tudi moral
               glasovati proti predlaganemu sklepu. Načelno, ker takrat kot poslanec iz Pomurja je
               pač večina podprl Pomurski zakon. Vendar jaz menim, da prav bi tako početje z moje
               moralne perspektive bilo politično sporno in v nekem konfliktu oziroma lahko bi
               privedlo do konflikta interesov in za to bom kar iskreno povedal, da v tem primeru
               bom podprl predlog, ki ga je predlagal gospod predsednik iz povedanih razlogov.</p>
            </sp>
            <sp xml:id="SDT5-OZLSIRR-Redna-008-2010-09-08.sp29">

               <speaker>PREDSEDNIK VILI TROFENIK:</speaker>

               <p>Hvala, dr. Göncz. Preden nadaljujemo sem dolžen obvestilo, da od tega trenutka kolega
               Pukšiča nadomešča gospod Ribič. Nadaljujemo z razpravo. Gospa Pečan je na vrsti.
               Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp30">

               <speaker>BREDA PEČAN:</speaker>

               <p>Hvala lepa, gospod predsednik. Jaz bom zelo na kratko.</p>
               <p>Prvo, kar bi povedala, da morda se ne spomnim prav, vendar skoraj zagotovo sem že na
               plenumu državnega zbora glasovala proti sprejemu Zakona o Pomurju, zaradi tega, ker
               sem že takrat zasledila, da je napačno reševati problematiko neenakomernega razvoja
               in kriznih razmer v posameznih delih Slovenije z nekimi interventnimi zakoni. Če bi
               druge občine in druga območja v Sloveniji bila dovolj odločna in ne bi morda s figo v
               žepu čakala, da bo tudi ona prišla na vrsto s takimi interventnimi zakoni bi z
               ustavno presojo tega zakona, zakon že zdavnaj bil razveljavljen, ker je šlo za, v
               bistvu, poseg v enakopravnost posameznih prebivalcev Slovenije, državljanov Slovenije
               v odnosu do države. Ampak dobro, stvar je šla skoz in sedaj zakon že funkcionira.
               Rabi bi pa povedala, da če bi takrat bil tak zakon pripravljen kot ga je pripravila
               sedanja sestava Službe Vlade za lokalno samoupravo in regionalni razvoj in minister
               za lokalno samoupravo in regionalni razvoj, verjetno takrat sploh ne bi bilo treba
               posebnega Zakona za Pomurje sprejemati, ampak bi na osnovi splošnega, sistemskega
               zakona okvalificirali, okarakterizirali vse pomanjkljivosti, vse zastoje, vse težave
               posameznih območij in bi ugotovili, da je Pomurje pač takrat prvo na listi za to, da
               se mu pomaga. Drugo na listi je Koroška, severna Primorska. O Štajerski lahko
               govorimo še veliko. Če pogledamo sedanje razmere v Sloveniji je južna Primorska, ki
               je nekoč veljala za, bom rekla, zvezdo, takoj za ljubljansko regijo in ob ljubljansko
               regijo smo mi padli na zelo nizko mesto pa se, zaradi tega še nobeden ni spomnil, da
               bi šli in predlagali Zakon o posebni pomoči južno Primorski regiji, ampak čakamo, a
               bo pokazal ta sistemski zakon, da je tudi nas treba uvrstiti na neko, ker ne po
               lastni krivdi, ampak po krivdi velikih prijateljev smo padli na rep z drugega mesta v
               Sloveniji. Kriza je pač pokazala zobe marsikje, krizi je pa pomagalo tudi zelo veliko
               pohlep nekaterih pomembnih Slovencev v tej državi in zaradi tega, jaz bom podrla ta
               sklep, ker mislim, da je treba pustiti čas. Zakon je že pripravljen, tako
               obrazložitve kot sam tekst zakona. Mi smo se ravno včeraj pogovarjali z ministrom, da
               bomo sedaj v najkrajšem času začeli s predstavitvami pač te zakonodaje in smo se tudi
               zmenili, da ne bomo po poslanskih skupinah delali, ampak da bomo vse štiri poslanske
               skupine se usedle skupaj, zaradi tega, da ne bomo izgubljali časa, da bomo čim prej
               lahko šli s proceduro naprej. Vabljeni ste, jaz tukaj vem, da si jemljem pravico, ki
               mi ne pripada, ampak vendarle vas prosim, da pridete in ne pri nas, ampak posebej
               seveda, ker vem, da ne boste hoteli z nami skupaj tega zakona nadaljevati, dajte
               konkretne,  koristne predloge,
               zaradi tega, da bodo kriteriji res jasni, da bomo točno vedeli, kaj je tisto, kar
               opredeljuje posamezno območje kot prizadeto, nerazvito, potrebno pomoči navpram
               drugim, ki seveda cvetijo. Zagotovo ne bo Ljubljana in ob Ljubljana prišla tukaj na
               prvo mesto. To sem prepričana, ne glede na to, kaj govorite o Ljubljani.</p>
            </sp>
            <sp xml:id="SDT5-OZLSIRR-Redna-008-2010-09-08.sp31">

               <speaker>PREDSEDNIK VILI TROFENIK:</speaker>

               <p>Hvala. Želi še kdo besedo? Seznam je izčrpan. Gospod Ribič, v imenu predlagateljev?
               Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp32">

               <speaker>JANEZ RIBIČ:</speaker>

               <p>Hvala za besedo. Najprej bi rad dejal, da regionalizacija je bila pripravljena. V
               preteklosti ni bila izpeljana in ni bila potrjena, zakaj, ne vem, takrat me ni bilo
               zraven, nekateri, ki pa ste danes tukaj ste pa ste bili, zato sem vesel, da me vabite
               k sodelovanju k pripravi vsaj sistemskega zakona. Zakon vlagamo v imenu 34 občin, ne
               samo mestne Občine Maribor. Če menite, da je mesta Občina Maribor, ampak zraven
               mestne Občine Maribor je 34 še ostalih občin. Ker, če se vedno borimo s tem, da bi
               zgradili javne vodovode še vedno se borimo s tem, da bi zgradili javne vodovode, ko
               ste morda nekateri že to zdavnaj opravili.</p>
               <p>Bilo je rečeno, da je v predlog zakona napisana neka vrednost, ki se nekaterim zdi
               prevelika. Od kje dobiti denar? Tukaj sem prebral v financah, v torek, 31. avgusta
               2010, davčne utaje rastejo kot gobe po dežju in na drugi strani je Slovenska ljudska
               stranka bi za Podravje rada 400 milijonov. In, ko sem prebral, da davčne utaje
               rastejo kot gobe po dežju piše, davkarji so v letošnjem poletju ugotovili, da so jim
               zavezanci plačali 462.7 milijona evrov premalo davkov in prispevkov. V istem času
               lani so ugotovili, da jim v blagajni manjka le 43.5 milijona evrov. Zakaj so številke
               vzbujajoče? Prvi razloga za tak skok so verjetno dodatno ugotovljene davčne
               obveznosti Darsa, ki naj bi znašale za več 100 milijonov evrov. Samo domnevno premalo
               plačanega davka na blago in storitve, predvsem davka na dodano vrednost so davkarji v
               poletju našli za 430 milijonov evrov. Sprašujem, kje je tukaj nadzor, kontrola, kako
               funkcioniramo, itd., ampak sigurno je to tema za kdaj drugič.</p>
               <p>Zdi se pa mi, da je današnja tema padla na plodna tla, da je sporočilo dovolj glasno,
               da bo do aktivnosti hitreje stekle za ta sistemski zakon in če nam je uspelo vsaj to
               bom zadovoljen. Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp33">

               <speaker>PREDSEDNIK VILI TROFENIK:</speaker>

               <p>Hvala, gospod Ribič. Ali želi še kdo besedo? Gospod minister, izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp34">

               <speaker>DR. HENRIK GJERKEŠ:</speaker>

               <p>Hvala lepa še enkrat. Jaz vam ne rabim nič kaj dosti odgovarjati, ker ni bilo pravih
               vprašanj, veseli pa me, da je bila razprava, ki je. Ne, nismo razpravljali o
               interventnem zakonu, razpravljali smo o rešitvi regionalne politike v Sloveniji in to
               me veseli. Mi smo že ob odločanju oziroma razpravi v Državnem zboru glede
               interventnega Zakona o Beli krajini in Kočevskem dobili obvezo na SVRJ, da pripravimo
               sistemski zakon. Sistemski zakon je pripravljen. Gospa poslanska je povedala, da ga
               bomo usklajevali, seveda ga bomo usklajevali tudi z vašimi poslanskimi skupinami, pa
               najbrž res ni skupaj. Te rešitve in rešitve so pripravljene v tej smeri kot smo se
               pogovarjali, kot ste povedali, kot ste zahtevali, v smeri Pomurskega torej izenačitve
               pogojev v Pomurskem zakonu za problemska območja, če nastanejo posebni pogoji kot so
               nastali v Pomurju. Hkrati pa ob zavedanju, da je neki del Slovenije, neka območja
                   slabše razvit in potrebuje
               kontinuirano podporo, skratka, dva različna sklopa mehanizmov, ampak možni pa so
               popolnoma vsi in ko je zahteval takrat, ko je Pomurski zakon prišel, sedaj pravilno
               ali opravičeno, kakorkoli, v nekaterih področjih in bodo izpolnjena, če bodo ta
               področja v podobni situaciji, ki je natančno opredeljeno kot je bilo Pomurje takrat,
               ko se je zakon sprejemal.</p>
               <p>Morda bi pojasnil še to, ko se pogovarjamo enkrat o nekaj milijonih evrov, drugič o
               400 pa o 600 milijonih evrov govorimo o isti stvari. Namreč, rešitev, ki je v
               sistemskem zakonu ima dve skupine ukrepov, ene so neposredne regionalne spodbude,
               drugo je pa sektorska koordinacija. Neposredne regionalne spodbude so to, o čemer smo
               se mi pogovarjali v razvojnem svetu in to, kar moramo implementirati sedaj v
               naslednjem koraku in seveda v vseh drugih problemskih območjih.</p>
               <p>Kar pa se tiče koordinacije usklajevanja različnih resorjev in njihovih projektov,
               pri čemer se upošteva regionalne ponde, to je pa zajeto v tem drugem delu in zato mi
               enkrat govorimo lahko o nekaj milijonih evrov, ki jih potrebujemo iz proračuna, v
               drugem delu se pa pogovarjamo o večjih projektih, ki lahko več let trajajo in so
               lahko financirani iz integralnega proračuna ali iz kohezijskih sredstev ali pa kako
               drugače. Skratka, ključni projekti, ki so opredeljeni v dogovoru o razvoju regij so
               dosegljivi. Je pa res, da za izvajanje sistemskega zakona ne rabim, ker po tej
               analogiji bi jaz rabil dva do tri milijarde evrov za izvajanje sistemskega zakona. Ne
               rabim, moram pa imeti zakonsko podlago, da bom lahko koordiniral ostale sektorje
               seveda v partnerskem dogovoru z regijami, o tem, kaj je prioritetni projekt ali
               skupina projektov v neki regiji. To bo ta novi sistemski zakon omogočil. To sem
               pokazal tudi, me veseli, da je gospod Zanoškar omenil, na Koroškem, kjer sem se
               soočil s sklepom Sveta regije 12-ih županov lahko samo potrdim, da smo v dveh urah
               izmenjave mnenj skupaj ugotovili kljub stanju, ki je takrat bilo še manj rožnato kot
               izgleda sedaj, da je sistemska rešitev lahko prava.</p>
               <p>Jaz nimam danes časa za vse podrobnosti razlagati. Drugi termin mislim, da že
               usklajujemo oziroma smo že uskladili rešitve in seveda tudi v kratkem z ostalimi bomo
               pokazali, da ta sistemski zakon prinaša rešitve in da ne pomeni počasnosti. Namreč,
               izvajanje je predvideno že na začetku leta 2011, neposredne regionalne spodbude so
               predvidene za 2011. Dogovor, podlaga za dogovor o razvoju regije ali območja je, za
               ..<stage>/Nerazumljivo./</stage>.. že narejen oziroma je v ključni fazi. Ta predlog, ki ga imamo
               danes na mizi je lahko prvi korak v tej smeri in je to korak preden se bo zakon
               uveljavil. V Pomurju imamo program.</p>
               <p>Če zaključim. Me veseli vaše stališče, večinsko stališče, ki sem ga danes slišal, jaz
               pa zagotavljam, da bomo tudi v tem zakonu, v tem rešitve razpravljati v zelo kratkem
               in na takšen način kot smo danes. Hvala lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp35">

               <speaker>PREDSEDNIK VILI TROFENIK:</speaker>

               <p>Hvala, gospod minister. Smo izčrpali listo prijavljenih za razpravo. Zaključujem
               razpravo. Prehajamo na glasovanje o sklepu, ki glasi: <q>"Predlog Zakona o razvojni
               podpori in mestni Občini Maribor in Občino Zgornje Podravske regije ni primeren za
               nadaljnjo obravnavo."</q> Želi kdo besedo v zvezi z obrazložitvijo glasu? Ugotavljam, da
               ne. Glasujemo.  Kdo je za? <stage>(8
               članov.)</stage> Je kdo proti? <stage>(5 članov.)</stage></p>
               <p>Ugotavljam, da je sklep sprejet.</p>
               <p>O sprejetem sklepu bo odločal Državni zbor, ob odločanju ob dnevnem redu 20. redne
               seje.</p>
               <p>Za poročevalca na seji Državnega zbora predlagam podpredsednico odbora gospo Renato
               Brunskole.</p>
               <p>S tem zaključujem drugo obravnavo predlaganega zakona.</p>
               <p>Prehajam na <title>2. TOČKO DNEVNEGA REDA</title> in na obravnavo <title>PREDLOGA ZAKONA O SPREMEMBAH IN DOPOLNITVAH ZAKONA O RDEČEM KRIŽU SLOVENIJE,
               DRUGA OBRAVNAVA.</title>
               </p>
               <p>Naš odbor je zainteresirano delovno telo. Predlog zakona je objavljen v Poročevalcu
               Državnega zbora številka 72 z dne 1. 6. 2010.</p>
               <p>K tej točki, ste s sklicem seje, prejeli naslednje gradivo: mnenje Zakonodajno-pravne
               službe z dne 26. avgusta letošnjega leta, mnenje Državnega sveta z dne 9. julija
               letošnjega leta, stališče Skupnosti občin Slovenije z dne 8. junija letošnjega leta
               in dopolnjena stališča skupnosti občin Slovenije z dne 30. junija letošnjega leta,
               mnenje občine Domžale z dne 1. julija, mnenje Mestne občine Velenje z dne 1. julija,
               mnenje Oddelka za zdravje in socialno varstvo mestne uprave Mestne občine Ljubljana z
               dne 30. junija letošnjega leta, predlog amandmajev Ministrstva za obrambo k 3. in 5.
               členu, ki ga ministrstvo predlaga matičnemu delovnemu telesu, to je Odboru za
               obrambo, na klop pa ste prejeli predlog za amandma k 2. členu, ki bi ga naj sprejel
               odbor za svojega.</p>
               <p>K tej točki so vabljeni: dr. Ljubica Jelušič, ministrica za obrambo, dr. Dorjan
               Marušič, minister za zdravje, dr. Henrik Gjerkeš, minister brez resorja odgovoren za
               področje lokalne samouprave in regionalni razvoj, mag. Uroš Krek, državni sekretar na
               Ministrstvu za obrambo, dr. Ivan Ržen, državni sekreta na Ministrstvu za zdravje,
               gospa Duša Trobec Bučan, državna sekretarka Službe vlade za lokalno samoupravo in
               regionalno politiko, gospod Miran Bogataj, višji sekretar Ministrstva za obrambo,
               Bogomir Vnučec, Državni svet, Milan Ozimič, Državni svet, vodja Interesne skupine
               lokalnih interesov, Darko Fras, predsednik Komisije Državnega sveta za lokalno
               samoupravo in regionalni razvoj, Skupnost občin Slovenije in Združenje občin
               Slovenije.</p>
               <p>Uvodoma bi pojasnil, da odbor kot zainteresirano delovno telo obravnava predlog
               zakona z vidika svojih pristojnosti, in k predlogu zakona sprejme mnenje. Odbor naj
               bi se opredelil tudi do predlaganega amandmaja Ministrstva za obrambo k 5. členu, ki
               je v pristojnosti odbora ali ga podpira ali ne. Odbor lahko sprejme tudi svoj amandma
               oziroma amandmaje in jih predlaga v sprejem Odboru za obrambo.</p>
               <p>Besedo dajem najprej ministrici za obrambo, izvolite, dr. Jelušič.</p>
            </sp>
            <sp xml:id="SDT5-OZLSIRR-Redna-008-2010-09-08.sp36">

               <speaker>DR. LJUBICA JELUŠIČ:</speaker>

               <p>Spoštovani gospod predsednik, gospe in gospodje. Najprej najlepša hvala za uvrstitev
               tega predloga in za izkazani interes, ko gre za predlog sprememb in dopolnitev Zakona
               o Rdečem križu, ki se pripravlja že zelo dolgo in je tudi glede na vsa mnenja, ki ste
               jih navedli prešel že dokaj dolgo pot skozi različne institucije.</p>
               <p>Naj povem, da je bil temeljni razlog za predložitev sprememb in dopolnitev Zakona o
               Rdečem križu v tem, da je sorazmerno dobro z zakonom že urejeno načrtovanje,
               izvajanje in financiranje nalog, ki jih izvaja nacionalna organizacija Rdečega križa
               na državni ravni v javnem interesu na področju varstva pred naravnimi in drugimi
               nesrečami, potem na področju obrambe, na področju zdravstva in socialnega varstva ter
               na področju mednarodne dejavnosti, da pa ni bilo doslej z zakonom natančneje
               opredeljeno oziroma niso bile določene naloge, ki jih izvajajo predvsem območna
               združenja Rdečega križa na lokalni ravni in seveda spet na teh področjih, ki so za
               nas tako pomembna. Bodisi da gre za področje varstva pred naravnimi in drugimi
               nesrečami, področja socialnega varstva, humanitarne dejavnosti in drugih karitativnih
               aktivnosti. Zato je bil temeljni namen našega predloga sprememb in dopolnitev zakona
               o Rdečem križu prav v tem, da uredimo to področje. Želeli smo tudi poskrbeti za to,
               da se zavaruje ime Rdeči kristal in s tem predlogom zakona smo nekoliko posodobili
               sankcije, ki izhajajo iz kršitev tega zakona. Kar se tiče podrobnejše opredelitve nalog, ki potekajo na lokalni
               ravni in jih izvajajo območna združenja Rdečega križa, tudi preko svojih krajevnih
               uradov, naj poudarimo da gre za tri področja kjer se te naloge pojavljajo. Najprej
               gre za naloge s področja javnih pooblastil, ki izhajajo iz 9. člena Zakona o Rdečem
               križu, potem drugo področje so naloge v javnem interesu, ki zadevajo področje varstva
               pred naravnimi in drugimi nesrečami in so skladne z zakonom o varstvu pred naravnimi
               in drugimi nesrečami in tretje področje so tiste naloge, ki so v javnem interesu,
               vendar so s področja humanitarne dejavnosti in so skladne z zakonom o humanitarnih
               organizacijah. Vsa tri področja so utemeljena v ustreznih členih zakonov, bodisi da
               gre za 74. člen Zakona o varstvu pred naravnimi in drugimi nesrečami, bodisi da gre
               za 35. člen Zakona o društvih, ki govori o tem kako se ugotavlja delovanje v javnem
               interesu, bodisi da gre za 46. člen Zakona o humanitarni dejavnosti, ki prav tako
               določa katere organizacije delajo v javnem interesu. Kakšne so te naloge, konkretne
               naloge, ki jih praviloma opravljajo območna združenja na ravni občin oziroma na
               lokalni ravni, gre za humanitarno pomoč v primeru naravnih in drugih nesreč manjšega
               obsega, gre za organiziranje ekip prve pomoči, usposabljanje za prvo pomoč, potem
               oskrba ogroženih in podobno. Gre za zbiranje, skladiščenje, delitev materialne pomoči
               socialno ogroženim posameznikom, družinam. Gre za organiziranje letovanja, skrbi za
               socialno ogrožene otroke, gre za organiziranje letovanja posebej socialno ogroženih
               skupin, kot so stari, bolni, osamljeni, invalidni, gre za skrb za boljšo kakovost
               starejših oseb, torej boljšo kakovost življenja starejših oseb, gre za skrb za
               posebej ranljive skupine prebivalstva in gre za varovanje in krepitev zdravja. Vse te
               naloge izvajajo območna združenja, tako da v neposrednih pogodbah s posameznimi
               občinami za to dobijo doslej približno 1,6 milijona sredstev, vse te naloge, ki jih
               opravijo pa so vredne oziroma dosegajo na letni ravni več kot 7 milijonov evrov, to
               pomeni da to razliko med 1,6 in 7 milijonov evrov, kar so podatki iz leta 2009 morajo
               območna združenja pridobiti na druge načine.</p>
               <p>To kar smo posebej želeli z 2. členom, ki v tem zakonu ureja 27. člen Zakona o Rdečem
               križu, zlasti tretji odstavek, ki ga razdeljuje naprej oziroma želimo da se ga
               nadomesti z novim tretjim, četrtim in petim odstavkom pa je naslednje. Najprej želimo
               da se ta dejavnost območnih združenj uredi tako, da se skupaj z občinami v katerih se
               dejavnosti opravljajo določijo le-ti programi. Torej, da se izpogajajo skupaj z
               občinami, ki to pomoč potrebujejo, programi v interesu in v skladu s posebnimi
               potrebami posameznih občin, četudi so sedeži območnih združenj izven občin za katere
               delajo, je prav, da pride do tega neposrednega stika med občino in območnim
               združenjem in se neposredno opredeli kaj je ta eksplicitna potreba posamezne občine.
               Če je to, ta eksplicitna posebna potreba posamezne občine zagotovljena v dogovorjenem
               letnem programu, potem je prav, da se sklenejo neposredne pogodbe za to vrsto del. S
               tem ne trdimo, da je obvezno treba sklepati tovrstne pogodbe, mislimo pa, da se bo v
               prihodnosti uveljavila dobra praksa, ko bodo občine izpogajale oziroma uredile letne
               programe območnih združenj Rdečega križa na način, da bo v skladu z njihovimi
               posebnimi potrebami in potemtakem bodo potem tudi zainteresirane za sofinanciranje te
               dejavnosti preko neposrednih pogodb. S tem želimo poudariti tudi naslednje, da ta naš
               zakonski predlog nikakor ne posega v ustavne pravice lokalne samouprave in ne posega
               v pravice občin, občine imajo prav s tem našim predlogom možnost, da se same
               opredelijo katere naloge območnih združenj so v interesu občin in da se z območnimi
               združenji, ki jih je 55 na ravni države in po zagotovilih Rdečega križa vsa ta območna združenja
               delujejo, da se prav z njimi pogodijo oziroma dogovorijo v podrobnostih, tako, da se,
               kot rečeno, upoštevajo te posebne potrebe v občini.</p>
               <p>Nekateri so in ste v skrbeh da bi s tem zakonom želeli prenašati naloge s strani
               države na lokalno skupnost. Tudi to ne bo držalo, kajti na ravni države, na ravni
               razmerja med državo, zlasti Ministrstva za obrambo in Ministrstva za zdravje ostaja
               sofinanciranje tistih nalog, ki so v javnem interesu in se sofinancirajo na državni
               ravni. Torej, sistem financiranja na državni ravni se v ničemer ne spreminja, še več,
               ne glede na krizo skrbimo za to, da se naloge, ki jih ima nacionalna organizacija
               Rdečega križa izvajajo, tako kot je bilo to opredeljeno z ustrezno zakonodajo.</p>
               <p>Kar se tiče predloga oziroma opozoril Zakonodajno-pravne službe Državnega zbora in so
               povezane s 3. in 5. členom tega predlaganega zakona, naj povem, da predloge v glavnem
               sprejemamo in jih tudi posredujemo, smo jih posredovali v obravnavo kot amandmaje
               tudi na matični odbor, to je Odbor za obrambo. Torej, zlasti sprejemamo izboljšavo
               dikcije 31. člena, ki govori o natančnejši opredelitvi Rdečega polmeseca, namesto
               napake, ki smo jo naredili ko smo zapisali Rdeči križ in ko gre za 5. člen tudi
               sprejemamo v prehodnih in končnih določbah natančnejšo opredelitev določb, zlasti 2.
               člena pričujočega zakona.</p>
               <p>Gospe in gospodje, če dovolite, povzamem naslednje. Prepričani smo, da bo predlog
               tega zakona oziroma sprememb in dopolnitev zakona o Rdečem križu pripomogel in
               prispeval k preglednosti, načrtnosti, to je bil naš ključni namen, da se končno
               delovanje območnih združenj Rdečega križa uredi na načrten način, tako kot na državni
               ravni tudi na lokalni ravni in da zagotovimo učinkovitost izvajanja različnih
               programov. Mislimo, da je glede na situacijo v kateri smo, torej glede na
               obvladovanje in premagovanje kriznih razmer pomembno, da bi bil zakon čim prej
               sprejet. Mislimo pa tudi, da, in s tem opozarjamo, da s predlogi, kot smo jih zdaj
               zapisali, ne preprečujemo nikomur, da izvaja sofinanciranje različnih nevladnih
               organizacij na lokalni ravni, tudi na podlagi razpisov. Skratka, občine si ohranjajo
               svoje pristojnosti in svoje potrebe glede sofinanciranja nevladnih organizacij. Tudi
               ne nalagamo občinam, da bi morale sofinancirati programe Rdečega križa, kajti najprej
               je treba uvesti tako imenovano načrtnost, torej izvedbo, pripravo letnih programov na
               način, da bo to skladno s potrebami občin. In šele potem, ko je to zagotovljeno, bi
               bilo razumljivo in zaželeno, da se ta načrt, ki je v skladu z neposrednimi potrebami
               občin, uredi tudi z neposredno pogodbo z območnim združenjem v dogovorjeni, določeni
               višini, ki pa je ta zakon ne predpisuje in tudi ne pričakujemo, da bi kakorkoli s
               čimerkoli posegali v pristojnosti lokalne samouprave, kar se tiče določanja
               obveznosti financiranja.</p>
               <p>Zato predlagam, da predlog, kot smo ga pripravili podprete.</p>
               <p>Najlepša hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp37">

               <speaker>PREDSEDNIK VILI TROFENIK:</speaker>

               <p>Hvala, gospa ministrica.</p>
               <p>Besedo dajem predstavnici Ministrstva za zdravje.</p>
            </sp>
            <sp xml:id="SDT5-OZLSIRR-Redna-008-2010-09-08.sp38">

               <speaker>HELENA PETEK KOS:</speaker>

               <p>...<stage>/Mikrofon ni vključen, slaba slišnost./</stage>... Ministrstvo za zdravje sam zakon
               podpira...</p>
               <p>Ministrstvo za zdravje zakon podpira, to mnenje smo sporočili tudi Vladi in sicer,
               več ali manj iz tega razloga, ker ne posega v pristojnosti našega ministrstva.
               Ničesar se ne spreminja kar ureja Zakon o Rdečem križu v zvezi z Ministrstvom za
               zdravje. Ta vprašanja dodatnih sredstev ali sredstev občin, ki bodo šle na račun
               financiranja nalog, ki jih izvajajo lokalne organizacije Rdečega križa, pa  se Ministrstvo za zdravje ni
               toliko spuščalo.</p>
            </sp>
            <sp xml:id="SDT5-OZLSIRR-Redna-008-2010-09-08.sp39">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Sprašujem ministra za lokalno samoupravo če želi besedo?</p>
            </sp>
            <sp xml:id="SDT5-OZLSIRR-Redna-008-2010-09-08.sp40">

               <speaker>DR. HENRIK GJERKEŠ:</speaker>

               <p>...<stage>/Mikrofon ni vključen./</stage>... Prosim.</p>
            </sp>
            <sp xml:id="SDT5-OZLSIRR-Redna-008-2010-09-08.sp41">

               <speaker>PREDSEDNIK VILI TROFENIK:</speaker>

               <p>Izvolite, minister.</p>
            </sp>
            <sp xml:id="SDT5-OZLSIRR-Redna-008-2010-09-08.sp42">

               <speaker>DR. HENRIK GJERKEŠ:</speaker>

               <p>Hvala lepa.</p>
               <p>Saj ni kaj veliko za dodati. Mi smo kot resor, ki s stališča delovanja lokalne
               samouprave pregleduje zadeve, ki se dotikajo lokalne samouprave in smo sodelovali pri
               usklajevanju tega predloga. Zadnja predlagana oblika se nam zdi ustrezna, seveda mi
               moramo paziti, da se spoštuje tako načelo subsidiarnosti, kot načelo koneksitete.
               Občutek imamo da je in tudi predlog, ki ga imamo na mizi se nam zdi ustrezen. </p>
               <p>Tako da podpiramo predlog zakona z amandmajem, ki je tukaj pred nami.</p>
               <p>Hvala lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp43">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Želi besedo predstavnik Državnega sveta?</p>
            </sp>
            <sp xml:id="SDT5-OZLSIRR-Redna-008-2010-09-08.sp44">

               <speaker>JERNEJ VERBIČ:</speaker>

               <p>... <stage>/Mikrofon ni vključen./</stage>... Ja.</p>
            </sp>
            <sp xml:id="SDT5-OZLSIRR-Redna-008-2010-09-08.sp45">

               <speaker>PREDSEDNIK VILI TROFENIK:</speaker>

               <p>Izvolite, gospod Verbič.</p>
            </sp>
            <sp xml:id="SDT5-OZLSIRR-Redna-008-2010-09-08.sp46">

               <speaker>JERNEJ VERBIČ:</speaker>

               <p>Hvala lepa, gospod predsednik. Spoštovani vsi prisotni.</p>
               <p>Državni svet, kot ustrezne komisije, predlog zakona podpirajo. Mislim, da v tem
               pisnem poročilu oziroma v tem pisnem mnenju so tudi posamezne pripombe. Rad pa bi se
               navezal na tisto, kar je gospa ministrica povedala, namreč v prihodnje bi res kazalo
               okrepiti komunikacijo z župani, da bi bili programi območnega združenja Rdečega križa
               Slovenije pripravljeni in financirani v dogovoru z več občinami. Torej, zdaj sem
               pogledal ta amandma, gre v to smer, zato podpiram to njeno izvajanje, tisto, na kar
               je opozorila in ponovno ponavljam, da Državni svet podpira predlog tega zakona.</p>
               <p>Hvala lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp47">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Ostalim vabljenim, najprej sem dolžan opravičilo, se opravičujem, opravičujem se
               predsedniku Rdečega križa Slovenije in generalnemu sekretarju, da sem spregledal in
               sem jih tudi šel zato osebno povabiti, da prisedeta k mizi. Sprašujem če želi kateri
               od vaju besedo v tem uvodnem delu, preden preidemo k razpravi?</p>
               <p>Izvolite, gospod predsednik Košir.</p>
            </sp>
            <sp xml:id="SDT5-OZLSIRR-Redna-008-2010-09-08.sp48">

               <speaker>FRANC KOŠIR:</speaker>

               <p>Hvala lepa. Prav lepo pozdravljam gospod predsednik vas osebno in seveda gospo
               ministrico ter vse ostale poslanke in poslance.</p>
               <p>Ne bi ponavljal tistih zadev, kar je že gospa ministrica navedla, predvsem za tiste
               zneske, ki so bili omenjeni, koliko dajemo mi občinam in koliko občine dajejo nam.
               mogoče bi se nadgradil z enim podatkom, tistih praktično 7 milijončkov, ki jih
               razdelimo po občinah, bi, kot sem rekel, nadgradil še z enim zneskom oziroma eno
               vsoto. Če bi mi še izračunali koliko naredijo naši prostovoljci zraven, poleg vsega
               ostalega, vem da so zastonj in da ne obračunavamo, ampak če dobimo slučajno obračun
               je to še dodatnih nekih 4 milijonov. To se pravi, pridemo celo na 11 milijonov.</p>
               <p>Tukaj bi mogoče dodal samo še to, da mi pomoč delimo vsem tistim, ki jih je gospa
               ministrica že naštela, ne delamo nobenih razlik, to se pravi niti brezdomci,
               brezposelni, v glavnem vsem socialno ogroženim družinam.</p>
               <p>Omenil bi še to, da smo v lanskem letu, letos bo pa tega seveda še več, razdelili
               pomoč med 138 tisoč posamezniki in tudi družinami. To je mogoče tudi pomemben
               podatek, da vidite kje je Rdeč križ.</p>
               <p>Bi pa omenil še to, da se veliko govori o drugih humanitarnih organizacijah. Verjetno
               poznate ali ne, ampak dovolite, da vam v nekaj besedah razložim, da je Rdeč križ res
               posebna humanitarna organizacija in se razlikuje od vseh ostalih, vsaj po nekaterih
               parametrih, ki jih bom naštel, in seveda ima svoja zakon, kar večina drugih nima,
               zakon o Rdečem križu, podlaga tega zakona je zakon o društvih in zakon o humanitarnih
               organizacijah. Zelo pomembno pa je, da se mi povezujemo mednarodno, mi imamo štiri
               ženevske konvencije in je zaradi tega položaj nacionalnih društev prav posebej
               specificiran v teh ženevskih konvencijah. Zato imamo tudi ta specifičen položaj in
               pooblastila, ki izhajajo iz teh mednarodnih konvencij, kar je izredno pomembno. Vse
               druge skupnosti, ki so organizirane kot humanitarne dejavnosti, pa so dejavnosti in
               organiziranosti ustanovljene po tujem pravu, mi pa smo organizirani po tem
               mednarodnem  pravu. Samo, če
               omenim, da 1993 leta, preden so nas priznali, kot mednarodna organizacija, je že 186
               teh mednarodnih organizacij, ki so vključene v to mednarodno organizacijo rdečega
               križa in rdečega polmeseca. Smo morali izpolniti 10 zelo zahtevnih pogojev, da smo
               bili sploh člani. Poleg tega bi še mogoče omenil, da smo organizirani kot društvo, to
               verjetno res vsi veste. Sem prepričan, da delujemo v tem javnem interesu, kar je tudi
               izredno pomembno. Ti programi so bili že našteti, katere opravljamo, glede na javna
               pooblastila na nacionalnem nivoju ali pa tudi na nivoju lokalnih skupnosti je nekako
               vse urejeno, čeprav sami veste, da denarja ni nikoli dovolj, ampak kljub vsemu, jaz
               bi rekel, da te zadeve so urejene, ampak za te dodatne programe, jih je tudi gospa
               ministrica že omenila na lokalnem nivoju, seveda ta ni urejena tako, kot bi mi, ne
               samo želeli, kar je v tem trenutku izrednega pomena. Zaradi tega tudi še enkrat
               poudarjam, da javna pooblastila niso zdaj prenesena na lokalne skupnosti. Lokalne
               skupnosti javna pooblastila že izvajajo in zato so tudi financirana s strani
               posameznih ministrstev oziroma od sedeža naprej na teh 650 območnih združenj. Tudi s
               financiranjem. Glejte, jaz vem, da bo za določeno, to se ne smemo slepiti za določeno
               občino bo to nek dodaten, bo treba dati nek dodaten denar. Vendar veste, da je ta
               znesek, ki je bil omenjen, da nekje dve tretjini občin že daje neka sredstva, eni
               zelo veliko, drugi manj, nekateri se mogoče spomnite, da je bil celo predlog, prvi
               predlog, da bi se dalo iz te primerne porabiti celo 0,25% proračuna. To bi zneslo
               približno do 1,4 evra na posameznika, glede na 560 ali nekje 570 jih dobite, jaz
               mislim, da sploh ne bi bil to takšen dodaten strošek. Kot sem hotel omeniti, da
               nekateri dajejo že več, kar vzemite si primer občine Velenje, pa jih bi še lahko
               našteval Trbovlje in še naprej, dajejo nekateri celo že zdaj 0,50, čeprav tega
               odstotka zdaj ni omenjenega. S to spremembo bi tudi želeli poleg tega, poleg vsega,
               kar je bilo omenjeno, da bi se vključile tudi tiste občine, ki zdaj niso dajale nič
               ali pa izredno malo. Imamo tudi občine, ki so dale po nekaj evrov, da lahko to rečem
               iz prakse. Mi bi radi čim bolj učinkovito izvajali te različne programe na tem
               lokalnem nivoju, kar je pa v tem momentu zelo pomembno v teh kriznih odbojih. Bo pa v
               bodoče brez dvoma tudi še enako pomembno ali pa mogoče včasih tudi še bolj kot je
               sedaj. Torej mi bi želeli, da bi se ta sprememba opravila, da imamo potem, tudi na
               tem lokalnem nivoju lahko normalno in tudi učinkovito optimalno izvajanje vse te
               programe, ki jih imamo predpisane oziroma predvidene. Posebej bi pa še mogoče
               poudaril, da je tudi v spremenjenem členu, 27. členu je omenjeno, da se oziroma, da
               je napisano, da se dogovarjamo. To se pravi, da se bomo dogovarjali o programih z
               občino. To se pravi, slišal sem že včasih, če še, potem bomo pa prišli z nekim
               programom, pa ga bo občina morala sprejeti, daleč od tega. Mi se bomo predhodno
               dogovarjali o programu, ampak primer, da ne bomo recimo se, da ne bomo prišli recimo
               na območje združenje Radovljice s programom za Rome, če pa nimajo nobenega Roma. Se
               pravi predhodno se bodo dogovarjali z občino, potem bi pa sklenili to neposredno
               pogodbo z občino in bi seveda potem izvajali te programe čim bolj uspešno. Hvala
               lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp49">

               <speaker>PREDSEDNIK VILI TROFENIK:</speaker>

               <p>Hvala. Izvolite, generalni sekretar.</p>
            </sp>
            <sp xml:id="SDT5-OZLSIRR-Redna-008-2010-09-08.sp50">

               <speaker>JANEZ PEZELJ:</speaker>

               <p>50 sekund, gospod predsednik.</p>
            </sp>
            <sp xml:id="SDT5-OZLSIRR-Redna-008-2010-09-08.sp51">

               <speaker>PREDSEDNIK VILI TROFENIK:</speaker>

               <p>Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp52">

               <speaker>JANEZ PEZELJ:</speaker>

               <p>S tem zakonom bomo, kot je bilo poudarjeno dosegli večjo preglednost. Že sedaj imamo
               dobro preglednost, večjo načrtnost, že sedaj imamo dobro, večjo učinkovitost. In, kar
               se mi zdi najpomembnejše, gre za ohranitev te bogate mreže rdečega križa. Pred 10-imi
               leti smo imeli približno 120 krajevnih organizacij rdečega križa. Ko smo nastopili ta
               mandat smo imeli 880 krajevnih organizacij rdečega križa in veliko moči dajemo in smo
               uspeli, da jih imamo zdaj 913 krajevnih organizacij Rdečega križa. Če ta organizacija
               v teh turbo kapitalističnih časih ne bo imela svoje mreže, je lahko zakon še tako
               dober, ne bo svojih nalog opravljala. Kar se mi zdi tudi pomembno, pogajamo se  za denar, ki bo ostal vsaki
               občini, vsakemu županu. Vsak župan bo imel natančen pregled, zakaj bo in koliko bo
               dal in natančno poročilo, ali je bil denar smotrno uporabljen. Nekdo je v uvodu
               rekel, malo nas je v tej Sloveniji. Pamet v roke. Predsedniku in meni mandat mine čez
               8 mesecev. Rada bi ta zakon naredila malce boljšega, kot je bil. Tak kot je zdaj se
               mi zdi, da je dobro izhodišče za naše zanamce, ki si bodo morda izpogajali še kaj
               boljšega. Rdeči križ je tista organizacija, ki ima 150-letno tradicijo, ki deluje v
               189-ih državah in mislim, da bo tudi v Sloveniji s tem zakonom ali brez, še deloval.
               Radi bi pa, da bi dobro deloval. Gre torej predvsem za ohranitev mreže, ki ji bomo s
               tem zakonom pomagali. Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp53">

               <speaker>PREDSEDNIK VILI TROFENIK:</speaker>

               <p>Hvala lepa. Ostalim vabljenim predlagam, da se vključijo v razpravo. Predlagam, da
               obravnavamo 2. in 5. člen predlog zakona, ki posegata v pristojnost našega odbora in
               dovolite, da si vzamem samo besedo. Prej sem bil ves čas tiho, tukaj pa najprej moram
               obrazložiti, zakaj sem sploh predlagal, da obravnavamo kot zainteresirano delovno
               telo, ker tega uvodoma nisem povedal. Glede na proceduralne razmere v Državnem zboru
               je pač to tako, da je formalni predlagatelj ali pa predlagatelj Ministrstvo za
               obrambo, ki jih kontaktira oziroma vizavi sebi ustrezni odbor. Ampak tistega odbora
               se praktično to nič ne tiče, posledice se tičejo lokalnih skupnosti. Lokalne
               skupnosti so pa pač oziroma področje lokalne samouprave in regionalnega razvoja je pa
               matično to delovno telo. To je pač težava s temi dodelitvami v Državnem zboru, ki so
               brez dlake na jeziku nelogične, zato sem jaz že predstavnike Rdečega križa ob prvih
               kontaktih, ko so nas seznanili z interesi in s prvo verzijo zakona napovedal, da iz
               tega razloga bom uvrstil to na sejo tega delovnega telesa, tako kot poslovnik določa,
               to je pa izključno kot zainteresirano delovno telo. Zdaj pa je treba še kaj zraven
               povedati.</p>
               <p>Obstoječi 27. člen v tretjem odstavku pravi, občina lahko zagotavlja sredstva za
               tiste dejavnosti lokalnih organizacij Rdečega križa Slovenije, ki jih ne zagotavlja
               Republika Slovenija. To je katastrofa. To katastrofo smo nekateri občutili na svoji
               koži, ki smo takrat bili v funkciji ali odgovorni za to, da Rdeči križ na lokalnem
               nivoju preživi. Smo takrat opozarjali, da je takratni zakonodajalec, ne vem na
               predlog, kolikar ni pomembno, sprejel neodgovorno rešitev. Zato to poudarjam zato, da
               ne bi mi kdo podtaknil, ker imam občutek, da je kaj takega tudi v javnosti se
               pojavilo, da nimam razumevanja osebno. Jaz sem ga dokazal z odnosom, ko je trebalo
               zagotavljati plačo sekretarko območnega odbora Rdečega križa, delovne prostore,
               skladišče, nove delovne prostore, nova skladišča, dodatno strokovno delavko in to smo
               vse financirali iz občinskega proračuna.</p>
               <p>Da, se opravičujem, prebijem nek prastrah, kaj za tem stoji. Jaz razumem številke, ki
               so bile povedane, da zmanjkuje denarja iz takega ali drugačnega razloga. Ampak ne
               zameriti predlagatelji, z dikcijo 2. člena, ki je sicer drugačna, kot je bilo prvotno
               mišljeno, kar je predsednik odkrito povedal, ki je pledirala z določenim odstotkom od
               primerne porabe in jaz sem takrat opozoril, da to ne gre v sistem. Tudi ta dikcija
               ostaja pri istem cilju, ki je bil odkrito povedan, ampak je dikcija nesprejemljiva,
               vsaj nekaj rešitev oziroma tukaj notri stvari, ki ne spadajo. Eno kratko analizo,
               prvi odstavek predlaganega zakona govori občine zagotavljajo sredstva za programe in
               dejavnosti, ki jih izvajajo v javnem interesu območna združenja Rdečega križa, kot
               lokalne organizacije, zlasti na področju in tako naprej. Iz tega ni razvidno, da gre
               za neke druge lokalne programe, kot jih ima Rdeči križ po zakonu pravico in dolžnost
               izvajati. Ne gre nikjer tukaj za lokalne, lahko je, ni pa nujno. Iz tega vidika je
               možno prebrati, kar je tudi iskreno povedano, da zmanjkuje za tiste programe  sredstev, najti to v občinah.</p>
               <p>Drugič, drugi odstavek za izvajanje nalog in dejavnosti po letnih programih iz
               prejšnjega odstavka pristojni občinski organ z območnimi in z drugimi
               ...<stage>/Nerazumljivo./</stage>... ustrezne neposredne pogodbe. To je ena osnovnih težav. Pledira
               se z neposredno pogodbo in mislim, da se s tem zagotovi financiranje brez razpisa. To
               je zmotno. Že danes je možno Rdeči križ financirati iz dveh, po dveh tirih, enkrat
               neposredno brez razpis, če je to dogovorjen program, kot vsi drugi uporabniki javnih
               sredstev, enako kot šolo, enako kot delavsko univerzo in ne vem karkoli, kot primer,
               če se odloči lokalna skupnost, da bo financirala strokovnega delavca Rdečemu križu,
               včasih smo imeli program CINDI<stage>(?)</stage>, postavi postavko v proračun, sfinancira s pogodbo
               brez razpisa. Če se lokalna skupnost odloči, da bo financirala poslovne prostore za
               tisti del, ki je povezan in stroške organizacijske z izvajanjem lokalnih programov ne
               tistih, ki so od države predpisani z zakonom je to že danes možno. Drugi tir, seveda
               so pa dogovorjeni dodatni programi, ki ravno tako lahko gredo nekateri, ne bom
               razglabljal direktno, nekateri pa nujno na razpis, če je konkurenčni izvajalec tega
               področja, recimo na področju ozkem, področju humanitarni, je še možno kdo drugi, so
               pa tudi vsebine, da se bo na iniciativo občine ali lokalen skupnosti dogovorila z
               Rdečim križem za nek program, ki ga drugi nimajo. Zato s tem tega problema, ki ga
               pričakujete z drugim odstavkom, dikcijo neposredne pogodbe ne rešujete. Ker
               neposredna pogodba je posledica odločitve, ne pa sredstvo za odločitev ali pa
               pridobivanje. V tretjem odstavku še pa, oprostite, še eno nerazumevanje bom temu
               rekel, da ne bi koga užalil, ker daleč ni namen. Moj osebni namen je angažma za
               kvalitetno zakonsko rešitev, ki spada v okvir, ki ga imamo in ki bi prinesla
               kvaliteto. Jaz razumem, kaj je nastalo. Tudi v mojem okolju, dokler je bila ena
               občina, se je pokrivala z območnim, danes rečete delovanjem območne organizacije, ni
               bilo problema. Potem so pa občino razdelili, pa so nastale še dodatne občine in
               domicilni je ostala ta obveznost do neke mere, ostali pa se delajo Francoze. Tega z
               razmerjem in tekstom, ki tukaj ne morete rešiti. Ne morete rešiti v razmerju primerne
               porabe. Če bi pisalo ali pa primernejši kriterij bi bil sorazmerno število
               prebivalstva, pa tudi ni dobro. Nekje so potrebe dejanske, bistveno drugačne, kot je
               razmerje delovne, mislim populacije ali še manj primerne porabe. Primerna poraba, bom
               zloben, v Ljubljani je 80% povprečja na glavo, v nekaterih drugih občinah pa 140. Ali
               bomo zdaj v takem razmerju delili? To bi v končni fazi prineslo, da bi perkapita
               Brezovica financirala program v Ljubljani. Jaz samo razlagam, da je ta dikcija
               enostavno nesprejemljiva in ne gre v sistem avtonomije lokalne samouprave. Ne gre v
               avtonomijo financ in uveljavljenje postopke. In da je marsikaj brez dobre volje ali
               odgovornosti v lokalni skupnosti, ne bom rekel samo župana, čeprav sem bi to tri
               mandata. Preveč se je skoncentriralo v negativni praski na župane. Znamo, kako gre
               postopek. Župan predlaga občinskemu svetu izhodišča, neposredni proračunski
               uporabniki konkretno oddelek za družbene dejavnosti, ker obrambnega ni, mora pozvati
               vse, da predložijo programe. Takrat Rdeči križ, kot drugi pridejo s programi. Eni
               bodo se financirali direktno, drugi indirektno ali posredno. Seveda na tak način ne
               rešujemo temeljnega problema in pričakovanja s tem tekstom, kaj je narobe. Rušimo
               ustaljeni sistem. Pridemo navzkriž s področno zakonodajo, pa naj se tiče lokalnih
               financ ali naj se tiče pristojnosti. Če bi  hoteli predpisati od zgoraj navzdol občinam, kaj imajo na
               področju delovanja Rdečega križa za financirati, bi ta 2. člen moral prinesti
               kriterije - to pa to pripada vsem občinam, brezpogojno. Jaz sem takrat opozoril na
               to, da to tega ne prinaša. Za ilustracijo, ker je tu večina županov, kot zakon o
               financiranju osnovnošolske vzgoje in izobraževanja prinaša, da so materialni stroški
               problem občin, tako bi z ustreznimi kriteriji bilo treba napisati, občine morajo
               financirati to pa to, kar se ugotovi s takimi kriteriji. Potem bi pa tak način
               zagotavljanja sredstev bil ustrezen. Ampak - kaj? Po osnovnem zakonu o lokalni
               samoupravi mora država, ko prinese tako obveznost, zagotoviti dodatna sredstva. In to
               bi imelo direktno za posledico, da je zopet v breme državnega proračuna teoretično
               treba zagotoviti in bi se sprli z združenji, ko se pogovarjajo o tako imenovani
               glavarini.</p>
               <p>Da ne bom predolg, se opravičujem, vendar je treba pojasniti, ker zadeve niso tako
               razumljene, kot v resnici zgledajo. Zato smo pripravili tekst, ki smo ga s pravniki
               še izbrusili, amandmaja, ki bi ga predlagali matičnemu delovnemu telesu - diktirati
               mu ne moremo, lahko pa mu predlagamo, če bo večinska volja taka -, in sicer glasi
               tako: <q>"Občine zagotavljajo sredstva za sofinanciranje delovanja lokalnih organizacij
               Rdečega križa Slovenije in njihovih specifičnih programov lokalnega pomena, ki jih v
               javnem interesu izvajajo lokalne organizacije Rdečega križa na področju varstva pred
               naravnimi in drugimi nesrečami, zdravstva, socialnega varstva in humanitarnih
               dejavnosti na območju posamezne občine. Posamezne občine zagotavljajo sredstva na
               podlagi letnih programov, ki jih dogovorijo s posameznimi lokalnimi organizacijami
               Rdečega križa Slovenije."</q> Čeprav je tekst enostaven, zahteva vsaj eno razlago. Prvi
               del prvega odstavka do besede <q>"in"</q>, <q>"občine zagotavljajo sredstva za sofinanciranje
               delovanja lokalnih organizacij Rdečega križa Slovenije,"</q> pomeni to, kar sem govoril,
               ta del se lahko financira direktno, brez kakršnihkoli razpisov. Pa naj bo to kader,
               naj bodo to materialni stroški ali naj bo zagotavljanje prostorskih pogojev ali
               karkoli. V nadaljevanju, <q>"in njihovih specifičnih programov lokalnega pomena, ki jih
               v javnem interesu izvajajo lokalne organizacije Rdečega križa na področju varstva
               pred naravnimi in drugimi nesrečami..."</q> in tako naprej. Ta del je možno financirati
               na dva načina: da je program treba predložiti in ga sprejeti, ne gre drugače v tem
               sistemu, ni možno zaukazati programa, o programu se je treba dogovoriti. Izvedba
               financiranja njegove izvedbe pa je tu možna na dva načina: eno direktno, drugo v
               razpisu, če gre za področja, kjer je lahko konkurenčni izvajalec; mislim, da je teh
               na področju humanitarnih manj in zato ni treba nobenih ideoloških ali kakršnihkoli
               zavor, da je tu notri kaj takega. In seveda potem je poudarek, da posamezne občine
               zagotavljajo sredstva na podlagi letnih programov, ki jih dogovorijo z lokalnimi
               organizacijami Rdečega križa. Ne moremo pisati o neposrednih pogodbah, ne moremo
               pisati primerne porabe in ta tekst je celo širši, kot je ta predlagani tekst, in ni v
               konfliktu niti s sistemsko zakonodajo na področju lokalne samouprave niti s finančno
               zakonodajo, zlasti ne z zakonom o javnih financah, ki določa ta postopek relacije med
               proračunskim porabnikom in občinskim proračunom.</p>
               <p>Toliko z moje strani, obrazložitev, zakaj to obravnavamo in kaj je sporno z vidika
               predlaganega. Če pa je ambicija, kar je tudi možno, da se zaukaže in zagotovi
               direktno, mislim, financiranje nekaterih vsebin programov za vse enako, potem je pa
               treba napisati te kriterije v zakon, ker sicer se tega ne da izvesti. Tega pa na
               žalost v tem zakonu ni, verjamem pa, da je to težko napisati in da bi verjetno bilo
               tudi slabo, ker bi se dušila pobuda  občinam, da dajo in se dogovorijo za kaj več, kot je
               povprečje, sprejemljivo za Slovenijo.</p>
               <p>Toliko z moje strani. Zdaj se je pa kot prvi prijavil gospod Bogovič.</p>
            </sp>
            <sp xml:id="SDT5-OZLSIRR-Redna-008-2010-09-08.sp54">

               <speaker>FRANC BOGOVIČ:</speaker>

               <p>Lep pozdrav vsem tudi v mojem imenu!</p>
               <p>Sam se s problematiko delovanja Rdečega križa in zagotavljanja pogojev za delovanje
               Rdečega križa srečujem že kar nekaj let na lokalnem nivoju. Moram reči, da neko tako
               pojasnitev, ki bo omogočala občinam tudi dogovor glede tega programa, ki ga bi naj na
               lokalnem nivoju izvajal Rdeči križ, pozdravljam. Kajti v našem okolju smo se kar
               nekajkrat srečevali z dilemo, na kakšen način lahko za neke dejavnosti, ki jih Rdeči
               križ tradicionalno opravlja na zakonit način, tudi z nekim podobnim dokumentom, kot
               je neposredna pogodba ali podobno, uredimo. Za področje krvodajalstva smo našli
               rešitve, na marsikaterem drugem področju pa se nam je pojavilo kar precej težav, vsaj
               mene so naši pravniki tako podučili. In mislim, da je taka rešitev primerna, zato bom
               tudi podprl, da se v zakonu takšne zadeve dopolnijo.</p>
               <p>Kar pa srečujemo v zadnjem času na terenu, vsi vemo za stiske, ki so pri ljudeh iz
               dneva v dan večje. Na humanitarnem, karitativnem področju se poleg Rdečega križa zelo
               aktivno vključujejo tudi druge asociacije. Vsi vemo za Karitas, v našem delu, kjer
               smo tudi ohranili zelo aktivno Društvo prijateljev mladine, tudi odbori tega društva.
               V zadnjem času se med upokojenci vedno bolj pojavljajo tudi aktivnosti za samopomoč
               med upokojenci. Mislim, da bi bilo treba - zdaj najbrž to ne bo mogoče v tem zakonu,
               vendar pa na splošno na področju teh dejavnosti vzpostaviti mehanizme tudi na
               lokalnih nivojih, da se sodelovanje med temi organizacijami čim bolj vzpostavi. Moram
               reči, da pri nas nimamo nobenih problemov in se tudi včasih dogovorijo med sabo,
               skupaj stopijo v akcijo. In nikakor se ne sme zgoditi, da bi s kakršnimkoli zakonskim
               posegom koga spravljali v nek favoriziran položaj in s tem naredili kakšno
               diskriminatorno pozicijo do koga drugega. Kajti trdno sem prepričan, da danes in tudi
               v bodoče bomo vse te organizacije krepko potrebovali. In to, kar je pri njih največja
               dodana vrednost, je ravno ta volonterski pristop do dela teh ljudi, ki so v tej mreži
               nepogrešljivi. Tako da velikokrat je tudi s kakšnim proaktivnim delovanjem v okviru
               gospodarskih družb z lahkoto pridobiti tudi sredstva, ki se še poleg javnih sredstev
               v tako zadevo vključijo. Če pa ni mreže, bodisi je to Rdeči križ, je to Karitas, ali
               so to upokojenci ali je to ZPM, pa se taka pomoč tudi potem ne more plasirati na
               prava mesta. Mislim, da je tu treba to sodelovanje vzpostaviti. Zelo napak bi bilo,
               če bi to nekdo poskušal z nekimi novimi mrežami, z nekimi novimi ključi in ne vem
               čim. Tu so ljudje, ki teren najbolje poznajo, in mislim, da je to korak v pravo smer.
               Zato, če je tu še kaj zakonskih ovir ali težav, to odpravimo. Mislim pa, da je prav,
               da damo zelo jasen signal. In mislim, da na lokalnem nivoju se občine, vsaj kolikor
               jaz poznam, v veliki meri odgovorno do tega področja obnašajo. In tega ne vidim kot
               poseg v neko našo ali pa če govorim kot župan, v neko integriteto občin, temveč kot
               pomoč, da dejansko ljudje v občinah lepše in bolje živijo v teh težkih časih.</p>
            </sp>
            <sp xml:id="SDT5-OZLSIRR-Redna-008-2010-09-08.sp55">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Gospod Tisel je naslednji.</p>
            </sp>
            <sp xml:id="SDT5-OZLSIRR-Redna-008-2010-09-08.sp56">

               <speaker>MAG. ŠTEFAN TISEL:</speaker>

               <p>Hvala za besedo, gospod predsednik. Spoštovani, lepo pozdravljeni vsi navzoči!</p>
               <p>Sam osebno zelo podpiram vsako rešitev, ki bo bolj stabilizirala financiranje mreže
               Rdečega križa v Sloveniji. Prepričan sem, da tudi vsi župani, tu prisotni, ali pa
               vsaj večina podpira rešitve, kajti tu gre le za koristi, ki jih ima župan oziroma
               občina, če ima dobro organizirano mrežo Rdečega križa, poleg ostalih humanitarnih
               organizacij, saj ima Rdeči križ posebna pooblastila in tudi sposobnost ter
               usposobljenost. Gre pa, kot sem že omenil, za nesorazmerja pri nekaterih
                  občinah. Območna združenja
               Rdečega križa imajo sekretarje na bivših upravnih enotah, na teh 56, kolikor jih je,
               in seveda ti ljudje rabijo plačo. Po drobitvi občin pa nekateri skrbijo za več teh
               občinskih odborov Rdečega križa. Rešitve so različne, zato se že v sami regiji
               območna združenja povezujejo v regijske koordinacije. Nekateri sekretarji nimajo
               težav z občinami, drugi jih pa imajo pri financiranju in zlasti pri pridobivanju
               sredstev za plače, pa tudi za dejavnost. Zato razumem, da ta zakon želi stabilizirati
               in nekako poenotiti vsaj to mrežo sekretarjev po območnih združenjih, da bodo
               primerljivo lahko nastopali in izvrševali svoje funkcije, kajti ta
               profesionalizacija, sem prepričan, je potrebna, saj vzdrževanje te mreže po območnih
               združenjih - tu je ogromno administracije, vsak evro, ki pride, je treba zabeležiti,
               vsak evro, ki gre, kam gre, kdo ga je dal, za katere potrebe, poleg vseh ostalih
               zadev, od krvodajalstva, socialno šibkih in podobno. Zato morajo biti ljudje tam na
               mestu, da združujejo lokalno mrežo teh predsednikov krajevnih organizacij, ki so
               prostovoljci in rabijo ta suport vsak dan, in to se je zelo dobro obneslo. Sam
               prihajam iz občine Šentjur, kjer sem tudi predsednik območnega združenja, tako da
               lahko iz prve roke povem, da tu dobro sodelujemo, dobro smo ustvarili mrežo, je
               ogromno prostovoljcev na vseh področjih, tako pri ekipah prve pomoči, pri
               usposabljanju, pri preverjanju znanja. Zdaj so bili regijski prvaki že dvakrat, tako
               da gredo na državno preverjanje. Pa tudi na drugih področjih, tudi humanitarnih in na
               preventivi, merjenju krvnega pritiska, krvnega sladkorja, ljudje v stiski imajo
               zastonj možnost psihologa in podobno. Tako da te zadeve res vzorno gredo, ampak to je
               možno samo, če je financiranje stabilno. Zato res podpiram, da bi nekako to
               poenotenje po celi Sloveniji vendarle vzpostavili, da bi ta območna združenja imela
               profesionalne sekretarje, ki skrbijo za vso to dejavnost, in bi s tem pomagali tudi
               nacionalni organizaciji Rdečega križa.</p>
               <p>In ravno to je namen tega zakona. Lahko se še stvari izboljšajo, dopolnijo, kot so
               bili predlogi, vendar mislim, da tudi ta tekst, ki je zdaj zadnji, zadevo dosti dobro
               vsaj zaenkrat pokriva. Župan je pa tudi, kot sem že omenil, tisti, ki da nekaj na to,
               ima tudi dobre odnose z Rdečim križem, kar mu gre veliko v pomoč zlasti pri oskrbi
               pomoči potrebnih. In imajo to mrežo do vsake vasi, do vsakega posameznika,
               prostovoljci poznajo ljudi in tudi dobro sodelujejo s Karitasom in drugimi
               organizacijami in se dopolnjujejo. Če povem primer, pred dvema letoma ob tistih hudih
               neurjih je občina dobila nekaj sredstev, dali smo za ceste, Rdeči križ je dal vlogo
               pa Karitas. Imeli smo skupen seznam pomoči potrebnih in smo si ga lepo razdelili in
               vsakemu pomagali, da ni nekdo dobil trikrat, drugi pa nobenkrat. Tako da ta mreža, še
               enkrat poudarjam, je zelo pomembna. Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp57">

               <speaker>PREDSEDNIK VILI TROFENIK:</speaker>

               <p>Hvala, gospod Tisel.</p>
               <p>Gospod Gumzar je na vrsti.</p>
            </sp>
            <sp xml:id="SDT5-OZLSIRR-Redna-008-2010-09-08.sp58">

               <speaker>MILAN GUMZAR:</speaker>

               <p>Hvala za besedo.</p>
               <p>Uvodoma je treba povedati, da ob sprejetju zakona bi bilo treba najprej spomniti, da
               na terenu znotraj občinskih oziroma krajevnih organizacij Rdečega križa in območnih
               organizacij dela ogromno ljudi prostovoljno in za to v glavnem ne dobijo nobenega
               denarja. In ti prostovoljci, ki skrbijo za naše državljane, če lahko tako rečem, ter
               za vso ostalo humanitarnost, morajo poleg tega hoditi še od vrat do vrat in tako
               rekoč prositi za denar za svoje delovanje. Zato je smiselno in prav, da v zakonu
               opredelimo tudi način njihovega financiranja ter zagotavljanja sredstev.</p>
               <p>Danes je bilo med drugim povedano, da veliko občin ne skrbi za delovanje občinskih
               oziroma območnih odborov Rdečega križa. Predsednik je sicer dejal, da dve tretjini
               občin zagotavljajo denar za delovanje območnih odborov, kar ni ravno najboljši  podatek, je pa vseeno večina.</p>
               <p>Osebno je čisto vseeno, ali sprejmemo tak 2. člen, kot ga imamo v zakonu, sicer pa me
               tudi nič ne moti, če je ta predlagani člen spremenjen tako, kot predlaga naš
               predsedujoči s strani odbora. Res pa je, da sam zakon po vsej verjetnosti ne bo
               omogočil tega, kar je povedal predsednik ali sekretar Rdečega križa, ki je rekel, da
               bo s tem zakonom večja preglednost. Če je sicer mislil na večjo preglednost iz
               preteklosti, bi bilo dobro, da bi bila res večja preglednost za naprej. Ampak tisto
               so že neke zgodbe, ki so mimo, ko so nekateri aktivisti delali zastonj in brez nekih
               velikih nagrad, na drugi strani se je pa denar znotraj osnovne organizacije delil
               tako in drugače, ampak prisotni niste krivi.</p>
               <p>Načeloma pa me motijo še vedno določene besede, pa bom povedal, kaj. Mi danes še
               vedno govorimo o krajevnih organizacijah Rdečega križa, ki je sicer načeloma občinska
               organizacija Rdečega križa brez pravnega statusa. Pravni status in finančno
               organiziranost ima samo območna organizacija Rdečega križa in le-ta tako rekoč
               dirigira, kaj naj dela župan na področju občine in kaj naj dela občinski odbor
               Rdečega križa oziroma krajevni odbor Rdečega križa. Ali ne bi kdaj razmišljali o tem,
               da bi te organizacije reorganizirali, kot se temu reče. Sam sem že v preteklosti
               dejal, da bi bilo lahko tako, kot imamo to organizirano znotraj gasilske službe.
               Vemo, da imamo gasilsko zvezo, imamo gasilska društva, imamo tripartitno pogodbo in
               vsak ve, kaj je njegova naloga. Zdaj pa pravzaprav dajemo denar, ki ga dajemo
               območnemu odboru Rdečega križa, predsednik krajevnega odbora Rdečega križa s svojim
               programom pa mora iti do predsednika območnega odbora Rdečega križa oziroma
               sekretarja, da lahko izpolni svoj program na krajevnem nivoju. To je pravzaprav ta
               začaran krog, po mojem predvsem zaradi tega, ker je tako Republiški odbor Rdečega
               križa bil prepričan, da samo on lahko gospodari z denarjem, ker samo on zna, tako
               tudi gospodarijo z denarjem samo območni odbori Rdečega križa, krajevni ali pa
               občinski odbori pa so pravzaprav samo tisti, ki izvršujejo na nek način naloge, ki so
               sicer dogovorjene oziroma ki bodo dogovorjene s pogodbo med županom ali občinskim
               svetom in območnim odborom Rdečega križa. To pomeni, da je to pravzaprav manjši
               problem, ki ga sam vidim. Kaj zdaj to pomeni? To pomeni, da če je krajevni odbor
               Rdečega križa absolutno neaktiven na nekem področju, ga tudi območni odbor Rdečega
               križa ne more spodbuditi, da bi tam ljudje delali, ali bo pa tisti območni odbor, ki
               je sicer malo drugače sestavljen, kot pa bi naj bil krajevni, lahko naredil, da bodo
               tisti program izpeljali. V okolju, od koder izhajam, pa imamo danes tako narejeno, da
               imamo območni odbor Rdečega križa, ki sicer naredi program za vseh šest krajevnih
               odborov Rdečega križa in potem vseh šest občin vsaka posamezno podpišemo neko pogodbo
               in tisto izvajamo. Pri nas na terenu ni nobenih težav. Je pa nelogično, da predsednik
               krajevnega odbora Rdečega križa kot davkoplačevalec moje občine hodi po denar, ki smo
               ga mi dali, v območni odbor Rdečega križa in prosi, kdaj lahko kakšno akcijo izvede.
               Zato bi bilo o tem treba razmisliti za naprej; za nazaj se kaj dosti več ne da, ker
               ne spreminjamo vseh teh zadev. Vseeno se mi pa postavlja vprašanje teh odnosov,
               območni, krajevni. In potem se nam zgodi na terenu še naslednja zadeva. Rekli ste,
               tako rekoč država zagotavlja direktno denar za tisti del, ki ga območni odbori
               izvajajo direktno po nekem programu ali po neki pogodbi. Kot sem razumel, na primer,
               krvodajalske akcije, v našem primeru - to malo za javnost - smo dobili pred nekaj
               časa pisno ponudbo oziroma vlogo, ki je podpisana od direktorja Kliničnega centra iz
               Maribora in nekaterih predsednikov krajevnih odborov Rdečega križa, da se obračajo na
               občine, da damo  vsaki 75 ali
               76 centov na glavo prebivalca za nakup novega vozila za odvzem krvi na terenu. Tu nam
               zagotavljate, da je tisti program direktno pokrit iz neke druge pogodbe. Ali bi sedaj
               to pomenilo, če je nas 34 občin denar dalo, če smo zagotovili tistih 45.000 kolikor
               bi ta program stal, ali ni to neko dodatno trošenje nekega denarja ali neupravičeno
               trošenje. Kaj se bo zgodilo? Zgodilo se bo to, da smo se v regiji sicer pogovarjali.
               Nekateri župani ali kandidati za župane, ki se bojijo, da bodo sedaj to pred
               volitvami, to je prišlo pred nekaj dnevi, bomo sedaj to takoj dali, da ne bodo mediji
               rekli, ta občina ni namenjena za humanitarnost, tako kot bi nekateri tu danes radi
               dokazali, samo dve tretjini občin da nekaj za Rdeči križ, več pa ne. Tu je edini
               problem, ki ga jaz vidim, pa ne želim odpirati te velike debate. Res pa se mi zdi
               nesmiselno, da krajevni odbori, tako jih imenujemo v zakonu, nimajo nekega pravnega
               statusa in nimajo svojega denarja, da bi lahko kupili tudi znamko, če bi želeli
               kakšno pismo napisati, ampak mora po tisto znamko iti na območni odbor Rdečega križa.
               Hvala lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp59">

               <speaker>PREDSEDNIK VILI TROFENIK:</speaker>

               <p>Hvala. Gospod Lah je na vrsti.</p>
            </sp>
            <sp xml:id="SDT5-OZLSIRR-Redna-008-2010-09-08.sp60">

               <speaker>ZVONKO LAH:</speaker>

               <p>Hvala lepa. Jaz se večini pridružujem razpravi gospoda Gumzarja, ker sem ravno tako
               župan približno podobne občine. Moram reči, da imamo pri nas z aktivistkami Rdečega
               križa zelo dobre izkušnje, zelo dobro pokrit ves teren. Ukvarjajo se z raznimi
               stvarmi. Mogoče je kje večji problem pri starejših ljudeh druženje, pogovor, kot pa
               denar ali pa neka finančna pomoč. Poleg tega se tudi upokojenci vključujejo v podobne
               dejavnosti in se aktivnosti prekrivajo, aktivisti Rdečega križa in upokojencev. Pa
               tudi Karitas nam očita, vse daste Rdečemu križu, mi smo pa zapostavljeni in ravno
               tako opravljamo podobne naloge. Imamo pa slabe izkušnje s centrom za socialno delo, s
               temi delavkami. Sedaj naj bi se to še centraliziralo. Določene stvari naj bi vzeli
               občinam in dali na upravne enote. Kakšna bo šele potem situacija? Mislim, da se
               včasih tudi podvajajo ali pa potrojijo podpore nekaterim. V manjših občinah poznamo
               tudi to situacijo, kjer se, recimo, zgodi, da dobiva nek občan podporo Rdečega križa,
               na banki ima pa vezanega denarja za pol hiše, pa pač živi na tak način, da izkazuje
               neko revščino, ali pa nekateri celo zahtevajo pomoč Rdečega križa, pa jo še zdaleč ne
               potrebujejo.</p>
               <p>Osebno sem zelo ponosen na dejavnost aktivistov Rdečega križa. Zagotavljamo jim
               maksimalna materialna sredstva. To, da pa krajevni odbor nima nek pravni status, da
               mora preko območnega združenja vse iti, pa tudi same aktivistke kritizirajo na
               njihovih zborih, da pobirajo od vsakega gospodinjstva članarino Rdečega križa in
               hodijo tedne in teden in to zbirajo, potem pa določene projekte izpeljejo, ne vem,
               druženja starostnikov in na koncu je tam župan kot za dekoracijo in rečejo, to je pa
               financiralo območno združenje Rdečega križa, in aplavz, vse da pa občina. Tak primer
               smo imeli tudi pri upokojencih, ko pride regijski predsednik in pravi, mi smo civilna
               nestrankarska ustanova, ima govor eno uro, pogosti, vse to plača direktno občina. Na
               koncu pa pravi, veste, mi se moramo za svoj status boriti, zato bom kandidiral za
               poslanca pri DeSUS-u.  In je
               pika na i. Jaz pa stojim za dekoracijo zraven, pa vse plača občina. ...<stage>/Oglašanje iz
               klopi./</stage> Poglejte, takšna je situacija na terenu.</p>
               <p>Strinjam se z gospodom predsednikom, ko je rekel, da ima občine razpise na posameznih
               področjih in na te razpise se s programi ne javijo različne organizacije, tako
               upokojenci, kot Rdeči križ in Karitas. Dajejo poročila, letne programe, jih vključimo
               v proračun in potem financiramo. Vse to financiramo, samo naj bo pregledno. Po drugi
               strani je v občinah in med občani toliko rabljenih oblek ali neponošenih ali čevljev,
               pa ko smo predlagali, da naj se na nek način organizirajo, pa to potem dajo Rdečemu
               križu pa ni nobene reakcije. Mislim, da možnosti je še veliko. Premalo se vključuje
               centre za socialno delo. Tukaj je potrebno tudi materialni status pogledati vsakega
               tistega, ki se mu pomoč da. Predlagal bi, da se krajevne organizacije Rdečega križa
               da nek pravni status, da se obravnava na občini, tako kot se društva obravnavajo z
               razpisi, s sredstvi za redno dejavnost in sredstvi za programe.</p>
               <p>Rekel bom še to, da tudi pri nas je bilo čutiti, da je bil upad aktivnosti takrat, ko
               je šlo za tisto posojanje denarja Rdečega križa, da se je ugled precej zamajal in da
               smo tudi občine morale spodbujati te aktivistke, da pač ni nič narobe in da ljudje to
               ne obsojajo toliko, da se je to ohranilo.</p>
               <p>Podpiram to dejavnost. Mislim, da je treba še bolj pospešiti to dejavnost. In tudi
               pri občinah mislim, da ni župana, sploh v manjših občinah, kjer je boljši pregled, da
               ne bi to podpiral maksimalno.</p>
            </sp>
            <sp xml:id="SDT5-OZLSIRR-Redna-008-2010-09-08.sp61">

               <speaker>PREDSEDNIK VILI TROFENIK:</speaker>

               <p>Hvala. Gospod Kontič.</p>
            </sp>
            <sp xml:id="SDT5-OZLSIRR-Redna-008-2010-09-08.sp62">

               <speaker>BOJAN KONTIČ:</speaker>

               <p>Hvala lepa. V tolažbo tistim, ki so za dekoracijo, nekatere niti za dekoracijo ne
               uporabljajo, ampak ni to bistveni problem. Gre za dejavnost Rdečega križa in gre za
               namen te dejavnosti. Pomoč humanitarna, pa tudi to srečanje starejših občanov ob
               koncu leta, če se pohvalijo, da so to oni organizirali, kar seveda so, ni nujno, da
               povedo kje so sredstva dobili. Gre za dober namen. In ta je izpolnjen s tem
               delovanjem Rdečega križa.</p>
               <p>Jaz sicer ne razumem razprave, ki gre v smer, da s tem zakonom nekako poskrbimo za
               delovanje Rdečega križa na način, da jim bomo plačali prostore, pa sekretarja, pa
               tajnico, pa morda še kaj. Ta zakon je zelo jasen v tem členu, kjer predlagatelj
               predlaga drugačno ureditev. In tudi ciljni namen zakona je povsem jasen. Gre za, tako
               kot so zapisali: Temeljni cilj predloga zakona je urediti pregledno in učinkovito
               sofinanciranje dejavnosti in programov Rdečega križa Slovenije, zlasti na področju
               varstva pred naravnimi in drugimi nesrečami, to boste verjeli, da jih je težko
               splanirati, na zdravstvenem in socialnem, humanitarnem ter dobrodelnem področju, ki
               jih izvajajo območne organizacije Rdečega križa Slovenije s strani lokalnih skupnosti
               oziroma občin na podlagi vsakoletnih programov. Gre torej za program, gre torej za
               dejavnost. In vsak poskus predlagatelja, da izboljša, daje tudi finančno podstat
               Rdečega križa Slovenije bom vedno v tem Državnem zboru podprl, zanesljivo. Pa ne
               zato, ker sem podžupan v Velenju, ampak zato, ker poznam to delo, poznam delovanje
               Rdečega križa Slovenije. In niti v trenutku nisem podvomil v njihov dober namen, tudi
               takrat, ko so jih nekateri želeli očrniti, pa so pri tem morda celo uživali. Gre za
               plemenito dejanje, ki ga izvaja ta organizacija.  Vsekakor vsak prispevek, tudi lokalnih skupnosti v smeri, da
               bodo to lažje opravljali in da bodo lažje pomagali občankam in občankam. Komu pa
               pomagajo? Ljudem, ki živijo v teh lokalnih skupnostih. In to na način, ki je
               predpisan in urejen. Zato je dobro, da so te rešitve zapisane v tem zakonu.</p>
               <p>Težko se opredeljujem do osnovnega teksta in do teksta, ki je predlagan kot amandma,
               ki naj bi ga sprejelo matično delovno telo. Mislim, da bo predlagatelj oziroma
               ministrica najverjetneje se opredelila do tega amandmaja in od tega je seveda odvisna
               tudi podpora ali nepodpora temu tekstu. Jaz mislim, da bi osnovno sporočilo tega
               odbora za lokalno samoupravo moralo biti to, da podpiramo takšna prizadevanja in da
               podpiramo ta zakon. In to naj bo sporočilo matičnemu delovnemu telesu, ki bo
               obravnavalo ta zakon kot pristojno delovno telo.</p>
               <p>So torej občine, ki imajo bolj izostren posluh in so občine, ki imajo nekoliko manj
               izostren posluh. Verjetno je tudi kakšna od občin, ki sploh nima posluha za to, pa
               morda na kakšen drugačen način ureja, morda s pomočjo koga drugega socialno stisko
               oziroma pomoč tistim, ki so pomoči potrebni.</p>
               <p>Jaz glede na to, da imam zelo dobre izkušnje s to organizacijo, predlagam predvsem,
               da je današnje sporočilo zainteresiranega delovnega telesa, in prav je, da smo
               zainteresirano delovno telo, ker urejamo področje, kamor seže ravno ta odbor za
               lokalno samoupravo. Da je naše sporočilo predvsem podpora predlogu tega zakona z
               željo, da matično delovno telo ta zakon sprejme in kasneje seveda tudi Državni zbor.
               Hvala lepa.</p>
            </sp>
            <sp xml:id="SDT5-OZLSIRR-Redna-008-2010-09-08.sp63">

               <speaker>PREDSEDNIK VILI TROFENIK:</speaker>

               <p>Hvala. Gospod Bogataj.</p>
            </sp>
            <sp xml:id="SDT5-OZLSIRR-Redna-008-2010-09-08.sp64">

               <speaker>MIRAN BOGATAJ:</speaker>

               <p>Hvala lepa. Zahvalil bi se vsem, ki ste podprli in dajete podporo Rdečemu križu,
               njegovemu delovanju, tako na temeljni, čisto lokalni ravni po krajevnih odborih,
               območnih združenjih, kot na državni ravni. Hvala še enkrat.</p>
               <p>Oglasil sem se, ker sem želel odgovoriti kaj smo mi, kot predlagatelji, formalni
               predlagatelji imeli pred očmi, ko smo kakšno stvar zapisali v ta zakon in kaj vse smo
               usklajevali v tem zadnjem letu od Poncija do Pilata.</p>
               <p>Prvič, nikjer v tem predlogu zakona, ne v obrazložitvi, ne v predlogi, ne v razlogih
               zakaj gremo v spremembo, ni zapisano, da rešujemo problem profesionalcev, pisarn ali
               nekih drugih, bom rekel, ali nekih drugih problemov Rdečega križa, za katere mora
               Rdeč križ kot nevladna organizacija sama poskrbeti. To ni tematika tega zakona. V
               prvem odstavku smo želeli, kaj narediti, poudariti? Ne, da je ad hoc financiranje,
               ampak da je financiranje po letnih programih, da je, drugič, financiranje nalog s
               področja varstva pred naravnimi in drugimi nesrečami, zdravstva, socialnega varstva
               in humanitarnih dejavnosti. To je namen prvega odstavka.</p>
               <p>Namen drugega odstavka, navedli smo območne organizacije. Zakaj? Zaradi tega, ker
               praksa kaže, da vsa zadnja leta območne organizacije predstavljajo teh 56, tisto
               organizacijsko obliko, ki dejansko pokriva vsako od teh občin. Med tem krajevne
               organizacije, jaz soglašam s tem, kar so gospodje poslanci prej govorili, ki so tudi
               župani, da v eni občini, v eni krajevni skupnosti en odbor deluje, pri moji krajevni
               skupnosti ta ne deluje in tako naprej. Območne organizacije pa delujejo. Te izkušnje
               potrjujejo leto za letom v vseh občinah, ne glede na to ali občina podpira delovanje,
               ali ga sofinancira ali ne.</p>
               <p>V drugem odstavku smo hoteli uporabiti sistem, ki ga imamo tudi pri drugih področjih
               pri varstvu pred naravnimi in drugimi nesrečami. To je ne navsezadnje ravno gasilska
               služba. Na tak način funkcionira. Zato smo rekli, po letnih programih, da z njimi
               pristojni organi sklenejo neposredne pogodbe in smo se sklicevali na obstoječe
               predpise o javnih sredstvih. Imeli smo pred očmi pravilnik o izvrševanju proračuna,
               ki ima v eni določbi notri kaj vse mora  vsebovati ta neposredna pogodba. Gre za 11 obveznih sestavin, gre za
               celoten sistem načrtovanja, poročanja, izvajalcev, možnostih poseganja, nadzora in
               tako naprej. To je sistem, ki ga je Računsko sodišče preverilo in na ravni in v
               občinah je bilo parkrat že. In ta sistem je preverjen. Samo to smo hoteli, nič
               drugega. Nobenih drugih idej ni bilo zadaj. In niso za to določbo.</p>
               <p>Tretja stvar je, da smo zapisali, kako ti nacionalni lokalni programi nastajajo
               letno. To je v dogovoru z občinami praviloma tako, da upoštevajo posebne potrebe v
               občinah, na katere se program nanaša, ter predlagajo sofinanciranje. Mi smo se pač na
               to primerno porabo sklicevali, predlagali. Sedaj, ali je to najboljše ali ne, ampak
               območna organizacija predlaga, potem ko je program uskladila z občino: občina, ali je
               možno, da sofinancirate ta program v taki meri. Prej smo rekli, to smo pojasnili v
               čem je problem, te programe o katerih je govorila ministrica izvaja se letno v
               približno vrednosti 7 milijonov in le okoli milijona in pol, se da iz teh računskih
               podatkov ugotoviti Ministrstvo za finance, zagotavljajo občine, vse ostalo se
               zagotavlja iz drugih virov. Temeljni namen take rešitve je ne jemati in posegati v
               pristojnost občine, ampak preko sistema priprave in usklajevanja letnih programov, ki
               bodo odražali potrebe občin, priti postopoma do tega, da bodo občine te programe,
               tudi tiste, ki jih ne marajo, ali pa ta trenutek ne sprejemajo za svoje sprejeli. To
               pa čisto nič ne posega v to, ali bo nekdo sofinanciral toliko kot Velenje, ali bo
               nekdo sofinanciral, ne vem, toliko kot ena občina, ki ne daje za Rdeči križ nič. To
               tudi ne posega v to, ali bo nek razpis v eni občini. Mi govorimo o teh letnih
               programih iz teh petih skupin nalog in o ničemer drugemu. To je bil namen. Res pa je,
               da se da povedati tudi z veliko bolj splošnimi besedami. Ne navsezadnje s tako
               ponesrečenimi besedami kot smo jih zapisali v dosedanjem tretjem odstavku tega 27.
               člena, takrat ko se je ta zakon o Rdečem križu sprejemal. Hvala lepa. Hvala za
               poslušanje.</p>
            </sp>
            <sp xml:id="SDT5-OZLSIRR-Redna-008-2010-09-08.sp65">

               <speaker>PREDSEDNIK VILI TROFENIK:</speaker>

               <p>Hvala, gospod Bogataj. Gospa Brunskole.</p>
            </sp>
            <sp xml:id="SDT5-OZLSIRR-Redna-008-2010-09-08.sp66">

               <speaker>RENATA BRUNSKOLE:</speaker>

               <p>Hvala lepa. Lepo pozdravljeni še enkrat. Gospa ministrica, gospod Bogataj, gospod
               minister in tudi vodstvo Rdečega križa Slovenije, skupaj s kolegicami in kolegi.
               Moram reči, da je bilo sedaj že toliko povedanega, da kaj dosti novega praktično
               človek ne more povedati. Res pa je, seveda, lahko razpredamo na dolgo in široko,
               vendar mislim, da kot zainteresirano delovno telo, torej Odbor za lokalno samoupravo
               in regionalni razvoj in vsi tisti, ki smo k sreči tudi predstavniki lokalnih
               skupnosti, da ne rečem županje ali podžupani, po moje se kolega Lah tudi strinja,
               čeprav je zamahnil z roko, ker resnično v veliki meri, mogoče je mislil kaj drugega,
               v veliki meri podpiramo delovanje Rdečega križa. Tudi sama iz območja od koder
               prihajam sem prav ponosna na delovanje te organizacije, mogoče tudi še širše, ker je
               ne samo Bela krajina zibelka partizanstva, ampak tudi Rdečega križa, kjer je Trg
               Rdečega križa, muzej Rdečega križa, torej kar nekaj takšnih tudi zgodovinskih
               dejstev, ki nas tesno povezuje. Predvsem bi poudarila, da ne samo, ko je bila sedaj
               razprava o tem, kaj občine financiramo, kaj ne, v kateri obliki bi se zadeva sedaj
               sprejela, kako bi se člen prilagodil, jaz bi mogoče, če bi vezno na ta predlog
               amandmaja mogoče dobili tak čisto jasen odgovor, na kakšnem stališču je ministrstvo
               oziroma predstavniki Vlade. Na drugi strani pa še vedno je rešitev ta, da bo matično
               delovno telo jutri, torej bo možna ugotovitev in proučitev do jutri, verjetno končno
               rešitev in končni predlog potem tudi za sejo Državnega zbora verjetno pripravilo. Mi
               pa, kot zainteresirano delovno telo, kot lokalne skupnosti, razumem zakaj tukaj
               predlog amandmaja. Mogoče v nekaterih oblikah tudi to, kar je kolega predsednik
               povedal, ali neposredne pogodbe in tako dalje. Občine smo različne, verjetno tudi
               vodstva občin in potem je ta posluh za te organizacije ker precej različen. Ampak iz
               tega, kjer je bilo povedano s strani vodstva Rdečega križa Slovenije načeloma  organizacije resnično, pa tudi
               sama sem bila v preteklosti podpredsednica Rdečega križa, mislim, da je zdaj
               nezdružljivo to z mojo funkcijo županje in poslanke, sem takrat odstopila od tega,
               potem ob nastopu funkcije. Vem, da gre tukaj za ure in ure prostovoljnega dela in
               raznih akcij za katere je verjetno veliko odvisno tudi od prostovoljcev na kakšen
               način temu pristopijo. In jaz sem ponosna, da sem v lokalni skupnosti, kjer so
               izredno aktivne aktivistke, vsi skupaj z nami. In jaz tudi v povezavi s tem kar je
               gospod Bogataj povedal zagotovo se moram osredotočiti na tisto o čemer je bilo rečeno
               in kaj je bistvo tega in to kar je tudi kolega gospod Kontič že poudaril, da bi jaz
               to zadevo resnično pozdravila v toliko, da smo naredili pomemben korak naprej in kot
               je rekel tudi gospod Košir in gospod Pezelj, da se pomembni koraki tudi v tej smeri
               tukaj naredijo in kot pravita do konca mandata, da so tudi vidni še mogoče določeni
               rezultati in še neki dodatni temelji za nadaljnje delovanje. Sem pa prepričana, da
               verjetno delovanje tudi organizacij, raznih humanitarnih organizacij kot je Rdeči
               križ Slovenije, kot so tudi ostale, nekatere prej omenjene, jih verjetno čisto
               enačiti ne moremo, ker določene specifike so, določene posebnosti kako so bile
               ustanovljene, zakaj in tako dalje, pa ne bi jaz tukaj nikogar želela žaliti ali
               kakorkoli o tem širše govoriti. Torej, to podpiram. Tukaj prepuščam bi želela mnenje
               Ministrstva za obrambo v zvezi s tem predlogom amandmaja, pa končno besedo še
               matičnemu delovnemu telesu. Res pa je, da v povezavi z obremenitvijo lokalnih
               skupnosti nekako moramo jemati to ne kot obremenitev, ker sem izrekla pred nekaj
               trenutki to besedo, v smislu finančnega kot bremena pri podpori delovanju Rdečega
               križa, jaz vidim tukaj, da se mi zdi, da tisti denar, ki ga namenimo za delovanje
               Rdečega križa, prostovoljstva, aktivist, vsega tega kar potem lahko dobrega naredijo
               naši prostovoljci, je zagotovo vsaj trikrat ali petkrat multipliciran denar, če nisem
               premalo rekla. Tako, da se mi zdi, da nam ne sme biti žal teh sredstev, prav pa je,
               da se zadeve krovno z zakonom rešijo še in dorečejo. Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp67">

               <speaker>PREDSEDNIK VILI TROFENIK:</speaker>

               <p>Hvala. Gospod Lah ima repliko. Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp68">

               <speaker>ZVONKO LAH:</speaker>

               <p>Glejte, jaz nisem zamahnil zaradi razprave, ampak zaradi tega, ker nekaj pa mi ni
               jasno. Gospod Bogataj je rekel, da ne gre za denar, ki ga območno združenje rabi za
               zaposlenega, za stavbe, ampak da gre zgolj za program. Glejte, jaz se strinjam, da te
               aktivistke, ko pobirajo članarino okrog po hišah, da ni potrebno, da prosijo za
               članarino za svojo redno dejavnost, da tu mora pokrivati občina tako kot pokriva za
               druga društva. Tudi pri nas v program dajo strokovno ekskurzijo, pa gredo na izlet,
               ker si ga zaslužijo, samo v občini ne gredo na izlet, ampak mora biti strokovna
               ekskurzija napisana, da opravičimo, ker si to zaslužijo, takrat, ko pa pobirajo
               članarino raje naj opravljajo svojo dejavnost. Me pa zanima, gospodje, naj kdo
               odgovori, kako se bo ta dejavnost odvijala v občini, kjer krajevna organizacija
               Rdečega križa ne deluje? Območno združenje bo naredilo program, občina bo podpisala
               pogodbe. Na kakšen način se bo potem v tej občini ta dejavnost izvajala? Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp69">

               <speaker>PREDSEDNIK VILI TROFENIK:</speaker>

               <p>Hvala. Gospa Pečan.</p>
            </sp>
            <sp xml:id="SDT5-OZLSIRR-Redna-008-2010-09-08.sp70">

               <speaker>BREDA PEČAN:</speaker>

               <p>Hvala lepa. Jaz bi samo utemeljila zelo na kratko zakaj menim, da je verjetno to
               besedilo amandmaja, ki ga je pripravil kolega Trofenik, dobro, zajema točno tisto kar
               je obveznost občine, zato mislim, da je zelo pomembno, da iz originalnega besedila
               zakona je izločena uporaba besede <q>"lahko"</q>, da občine lahko sklenejo in tako naprej,
               zaradi tega, ker občine morajo nekatere stvari z območnimi organizaciji Rdečega križa
               se dogovoriti in skleniti, zaradi tega, ker morajo preko Rdečega križa izvajati
               naloge, ki so njihova zakonska obveznost. Konkretno, občina pospešuje  službe, to je v 21. členu Zakona
               o lokalni samoupravi napisano, občina pospešuje službe socialnega skrbstva za
               predšolsko varstvo, osnovno varstvo otroka in družine, za socialno ogrožene, invalide
               in ostarele. To je ena obveznost občine, ki jo mora, ker sama tega ne izvaja s svojo
               ekipo, ki jo pač ima na razpolago, je treba nekomu drugemu povedati. To lahko sicer
               naredi z razpisom zaradi tega, ker je organizacij, ki se ukvarjajo s tem, v občini
               lahko več, ampak to je ena izmed nalog, ki jo mora poveriti nekomu drugemu, med
               drugim tudi lahko Rdečemu križu. Druga takšna pomembna naloga je, da skrbi za požarno
               varnost in organizira reševalno pomoč, ne požarno varnost, imamo gasilce, reševalna
               pomoč je pa v okviru ekip prve pomoči, ki jih edini na območju vseh občin, ki imajo
               te ekipe organizirane, nekdanje ekipe civilne zaščite, ki so sedaj ekipe prve pomoči,
               ki bi morale po nekem razrezu na toliko in toliko tisoč prebivalcev bi moralo biti
               toliko in toliko ekip v vsaki občini, tudi tista, ki ima samo 500 prebivalcev bi
               morala imeti vsaj eno takšno prostovoljno reševalno ekipo, ki bi morala biti
               usposobljena in ki jo je za enkrat samo Rdeči križ sposoben usposobiti. To je
               obveznost občine, to ni prostovoljno, da občina to počne. In ker je rdeči križ na
               območju občine edini, ki je trenutno usposobljen za to dejavnost, bi bilo logično, da
               bi občina v proračunu, se pravi najprej že s samo pogodbo in potem tudi v proračunu
               Rdeči križ določila kot tistega, ki bo usposabljal ekipe, to so prostovoljci, vendar
               za usposabljanje potrebuješ vendarle denar, če drugega ne, zato, da tisti, ki vodijo
               Rdeči križ, da lahko sploh pridobi te ljudi, da strokovnjake, ki jih usposobijo,
               plača in tako naprej. In tretje je, da organizira pomoč in reševanje za primere
               elementarnih in drugih nesreč. Tu se ponovno pojavi zahteva po usposobljenih ekipah
               prve pomoči. Dejstvo je, da smo mi s civilno zaščito praktično ugasnili skorajda na
               območju občin in da je ta del prva pomoč, zdravstvena prva pomoč, prva triaža, če
               lahko tako rečemo, pade na te ekipe pri Rdečem križu. Zaradi tega mislim, da je,
               prvič, jaz bi se tukaj pridružila gospodu Lahu, s tem, da ne vem, če je v njegovem
               smislu, gospod Bogataj mislim, da nimate prav, občine morajo zagotoviti sredstva za
               to, da lahko tudi profesionalna ekipa Rdečega križa funkcionira območne organizacije.
               Ker dejstvo je, da vsa ta organizacijska dela vključno potem s tistim kar na področju
               zdravstva počne Rdeči križ, organiziranje oziroma pridobivanje prostovoljnih
               krvodajalcev, to ni majhno delo in tukaj je tudi v zakonu zelo jasno napisano, ne vem
               kako se ta zakon že imenuje, ki določa Rdeči križ kot tisto organizacijo, ki v bistvu
               organizira krvodajalstvo, medtem pa ko izvajanje oddaje krvi oziroma prevzema krvi pa
               ima Transfuzijska služba Republike Slovenije. In zaradi tega so to stvari, ki bi
               morale biti že v proračunu določene kot vir financ in so potem neposredne pogodbe,
               zato izraz sklepanje neposredne pogodbe je nepotreben, zaradi tega, ker tiste naloge,
               ki jih občina, dajmo reči, določi Rdečemu križu kot lokalne izvirne naloge na tem
               področju, morajo biti financirane tako, da so že določene v proračunu, druge naloge,
               ki pa je lahko možno izbrati tudi še kakšne druge izvajalce, pa je treba izbrati z
               razpisom ali pa s pozivom, zaradi tega, ker nekatere občine, ki imajo 10.000 ali
               15.000 prebivalcev valjda ne bodo iskale ne vem koliko izvajalcev, ampak lahko s
               pozivom pridobijo te izvajalce in znova z neposredno pogodbo sklenejo z dvema ali
               tremi izvajalci za posamezne naloge. Zato jaz moram reči, da se mi zdi ta amandma
               dosti jasen. Če bo kdo presodil, da je treba še malo bolj jasno definirati, pa naj
               jutri potem na Odboru za obrambo to jasneje definira. Jaz pa bom za ta amandma
                  glasovala.
               </p>
            </sp>
            <sp xml:id="SDT5-OZLSIRR-Redna-008-2010-09-08.sp71">

               <speaker>PREDSEDNIK VILI TROFENIK:</speaker>

               <p>Hvala. Še želi kdo besedo? Gospa ministrica, izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp72">

               <speaker>DR. LJUBICA JELUŠIČ:</speaker>

               <p>Najlepša hvala! Jaz bi samo pri nekaterih stvareh, ki so se odpirale danes, vseeno
               morala še enkrat poudariti, da res ni bil osnovni namen dodajanja in nadomeščanje
               tega tretjega odstavka 27. člena v tem, da bi urejali organizacijsko strukturo
               Rdečega križa na terenu. Ampak je šlo za to, da bi urejali dosledneje izvedbo
               njihovih programov. Ko gre za področje varstva pred naravnimi in drugimi nesrečami,
               zdravstvo, socialno varstvo in humanitarno delo na področju posameznih občin.
               Predvsem je to nemogoče trditi tudi zaradi tega, ker so občine in so območna
               združenja, ki imajo poklicne sekretarje in so takšni, ki nimajo poklicnih
               sekretarjev. Se pravi, da bi ne bilo prav, da bi zdaj uvajali neko profesionalizacijo
               Rdečega križa, če to v teh predlogih sploh ni bil namen. Zdelo se nam je, da smo s
               tremi odstavki v katerih smo v enem opredelili letni program kot podlago, torej
               načrtovano delovanje kot podlago za zagotovitev sredstev za območna združenja Rdečega
               križa, da za to njihovo delovanje, če je seveda dogovorjeno in je posledica
               uveljavitve posebnih potreb posameznih občin, se lahko sklene neposredna pogodba, če
               je takšna volja vseh, ki sodelujejo v tem procesu dogovarjanja. In v tretjem odstavku
               smo eksplicitno namerno navedli, da se predlogi teh letnih programov pripravijo v
               dogovoru z občinami praviloma tako, da upoštevajo posebne potrebe in smo potem
               nadaljevali, ter se predlaga sofinanciranje programa s strani posamezne občine o
               ustreznem deležu sredstev. Skratka, ni šlo za vsiljevanje, da bi morali sofinancirati
               te programe, ampak je šlo za praviloma napotek, kako naj bi se to vendarle z leti
               počasi uredilo. Ugotavljamo tudi, da če je res beseda primerna poraba tisto, kar
               nekatere med vami tako zelo moti, bi bilo možno tudi zaključek tretjega odstavka
               brisati tako, da bi ga skrajšali tam kjer govorimo o predlogu sofinanciranja programa
               s strani posamezne občine o ustreznem deležu sredstev, ampak res, kot rečeno, nismo
               imeli namenov, da bi reševali stvari, ki s tem zakonom tukaj niso bile predvidene.
               Želeli smo, da se uredi dejavnost, in da s uredi program delovanja. Če je problem v
               tem, da želite, tisti ki nimate območnega združenja na svojem ozemlju oziroma, če
               mislite, da je treba zadeve urediti tako, da se ne eksplicitno navede območna
               združenja kot pogajalca oziroma tistega, ki je pripravljavec programa, ampak lokalne
               organizacije, pri čemer mislimo na dvoje, mislimo na krajevne odbore in mislimo na
               območna združenja. Jaz moram vseeno opozoriti na to, da krajevni odbori niso nujno
               stalna oblika delovanja, na kar je opozoril gospod Pezelj, ko je začel naštevati
               koliko je bilo odborov nekoč in koliko jih je danes. Danes lahko govorimo o 913.,
               ampak ne moremo pa z gotovostjo trditi, da bo teh 913 prejemnikov odborov za zmeraj
               ostalo v takšnem stanju kot so sedaj in skrbi nas kaj bo, če bo krajevni odbor danes
               obstajal, čez leto dni, ko bo treba izvesti program, ga pa ne bo. Ali v vprašanju
               gospoda Laha lahko odgovorite, gospod Košir, gospod Pezelj, zlasti ko sprašuje, kaj
               se bo zgodilo takrat, ko bo območno združenje imelo program krajevnega odbora, ki bi
               to izvedel, pa ne bo. Tukaj pa vas prosim, če nam lahko pomagate in pojasnite, kaj bi
               se na takem primeru zgodilo. Zato se nam zdi, da je trdnejša struktura delovanja
               Rdečega križa so vendarle območna združenja. Ta delujejo. Krajevni odbori so v
               resnici tisti, za katere ne moremo z gotovostjo trditi za vselej, za prihodnost, da
               bodo res obstajali takšni kot so. Tako da. Naša presoja je bila, da se vendarle te
               lokalne organizacije razčisti na način, da se rečen območna združenja, ker so to, ker
               je to le mreža, ki je zanesljivejša od krajevnih odborov. Razumem pa, da tisti, ki
               imate izkušnje s tem,  imate
               potrebno po nečem kar bi bilo stabilnejše, neka stabilnejša struktura v posamičnih
               občinah. Ampak tukaj brez Rdečega križa, ki ve kako deluje cela reč na terenu, tudi
               ne moremo se natančneje opredeljevati ali lokalne organizacije ali območna združenja.
               Mi menimo, da je z besedo <q>"območna združenja"</q> mogoče doseči večjo preglednost, in da
               se bo natančno vedelo, da je to 56 območnih združenj in ta so tista, na katere se
               obračajo tudi župani in ki komunicirajo z župani. Če bo to 913 subjektov, ki se bo
               obračalo na župane in komuniciralo z njimi, bo ta komunikacija po mojem bistveno manj
               pregledna in bistveno manj čista kot smo jo želeli doseči z letnim programom
               območnega združenja.</p>
            </sp>
            <sp xml:id="SDT5-OZLSIRR-Redna-008-2010-09-08.sp73">

               <speaker>PREDSEDNIK VILI TROFENIK:</speaker>

               <p>Hvala. Dovolite da, vam bom dal takoj besedo, sami sem prisiljen vstopiti, ker gre za
               očitno za nerazumevanje, določeno pojmovno zmedo. Najprej bi pojasnil, ker v
               diskusiji je bilo, ne gre za profesionalizacijo. Ne tako po čez. Nujno potreben
               profesionalni kader na katere občine že več kot 15 let financirajo. Na vzorcu moje
               bivše občine, 18 tisoč 400 ljudi, smo financirali sekretarko takrat občinskega
               odbora. To je tudi ...<stage>/nerazumljivo./</stage>... zveza, zdaj je pač območni, ker so jih
               razdelili na tri, z višjo izobrazbo in strokovno sodelavko z univerzitetno izobrazbo,
               pa administratorko. Zakon, obstoječi, leta 1994, nič ni zagotovil, pa kljub temu, da
               so izvajali prvo pomoč, tečaj za šoferske izpite, ne bom našteval. Sedaj, govoriti o
               krajevnih, mislim, da je ponovno zmeda. To kar so kolegi, Gumzar in podobni, župani
               govori, gre bolj za termin občinski odbor kot krajevni. Imate tri nivojsko sedaj.
               Območje je pač območje več občin, bivšo ali pa območje upravnih enot praviloma. Potem
               so znotraj tega občine pa še so krajevni, s tem, da morate upoštevati, da so nekatere
               občinske organizacije večje kot so nekatera območja. In tukaj gre za eno
               nefleksibilnost v organizacijski obliki, ki se tudi kažejo problemi. In seveda, želja
               je zagotoviti najmanj toliko denarja oziroma več. Jaz to podpiram. Ampak ta zakonski
               tekst ne zagotavlja tega, poleg tega, da tega ne zagotavlja, ima pa še dve težavi. Da
               se sklicuje na neke termine notri, tiste neposredne pogodbe. To je tista želja,
               oprosti direktno se pogovarjam, ki je bilo zagotoviti v procentu, pa sem mislil, da
               se preko teksta neposrednih pogodb to zagotavlja. To se ne zagotavlja. Ne, da sedaj
               jaz grozim, v praksi bo to povedalo Računsko sodišče. To je bilo danes za mizo cel
               kup povedano, stvari povedanih, če bi Računsko sodišče prisluhnilo, šla pogledati,
               boste videla kaj boste ugotovili. Tudi to kar kolega Gumzar opozarja. Tako
               financiranje je nedopustno, ker je direktno treba, ni možno preko posrednikov
               financirati recimo lokalne, v smislu občinske. In poleg, da se da podpora, da se o
               tej relaciji, kar se tiče lokalnih skupnosti, spregovori, je bila osnovna ambicija
               izboljšati tekst, ki naj bi imel težavo. Ampak nič ne bo narobe, če ne o amandma
               sprejet. Ampak težave bodo ostale. Težave bodo ostale, ker je zadaj pra strah, da
               nekdo nima razumevanja. Daleč od tega. Daleč od tega omogočiti, res pa je, da bo pa
               pri idealnem tekstu, ki izhaja iz tega sistema, vedno ostal problem spametovanja ali
               pa prosvetljenstva nekaterih lokalnih skupnosti, ki nimajo posluha. To pa ta tekst ne
               zagotavlja. Ja, ne bi, zagotavlja, gospod Bogataj, tekst, ki bi jasno opredelil kaj
               je minimalni nujni program, ki ga morajo zagotoviti lokalne skupnosti, vse. Tako je v
               sistemu lokalne samouprave. ...<stage>/Vmesno oglašanje./</stage>... In to smo tudi, predstavnika Rdečega križa, ali bosta
               to potrdila, jaz plediral za tem. Napišite jasne kriterije, s tem boste zagotovili,
               potem pa je možno to. In da ne gremo predaleč, ker smo res dosti časa posvetili, jaz
               predlagam, da še Rdeči križ pove svoje stališče ali odgovori na izziv gospe
               ministrice, potem pa zaključimo, ker kaj novega več ne bomo ugotovili.</p>
               <p>Hvala lepa.</p>
               <p>Izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp74">

               <speaker>FRANC KOŠIR:</speaker>

               <p>Hvala lepa, gospod predsednik.</p>
               <p>Jaz bi to povedal zelo poenostavljeno, okrajne organizacije število se menja, kot smo
               že ugotovili, ampak ni nobenega problema. Območno združenje je pristojno in odgovorno
               za delo tudi ...<stage>/Nerazumljivo./</stage>... organizacij. Zdaj bom pa rekel, tam kjer so
               ustanovljene, tam kjer jih ni ravno tako odgovarjajo zanje. To se pravi, če neka
               krajevna skupnost nima organizacije Rdečega križa lahko ravno tako območno združenje,
               ne sklene sporazum, se dogovorita za nek program in noter se navede da je to program
               namenjen, ne vem, tejle vasi, da tako čisto po domače povem. ...<stage>/Medsebojni pogovor v
               ozadju./</stage>... ni nobene prijave. Sva se razumela? Nisva? Glejte, eno območno združenje
               ima recimo tri krajne organizacije Rdečega križa - drži, ampak teh vasi, kjer bi
               morala biti krajna organizacija je pa deset. Se pravi, za teh 7 ravno tako...
               ...<stage>/Medsebojni pogovor v ozadju./</stage>... poskrbi območno združenje in se županom,
               konkretno kamor spada ta vas, dogovori z županom kateri program bo za to
               ...<stage>/Medsebojni pogovor v ozadju./</stage>... Območno združenje, 100%, to se že zdaj dela, ne
               vem če se pri vas ne dela, ...<stage>/Medsebojni pogovor./</stage>...</p>
               <p>In še nekaj bi mogoče gospodu odgovoril za tisti avto, če dovolite gospod predsednik.
               Prej nisem upal... ...<stage>/Medsebojni pogovor v ozadju./</stage>...</p>
               <p>To pa je neka posebnost, jaz moram povedati za to sploh ne vem, moram pa povedati da
               takšno javno pooblastilo, ki krvodajalstvo se financira iz državnega proračuna. In mi
               dobimo neka sredstva in od tega 19,8% zadržimo za delo v sedežu, vse ostalo pa
               razporedimo med 56 območnih združenj, glede na število krvodajalcev po domicilnem
               principu, tako da je to čisto jasno. Jaz bi vas prosil, če nam lahko pošljete tisti
               dopis, posebej pa še ker je Zavod za transfuzijsko medicino zraven, ker nam noče dati
               niti enega evra več za krvodajalstvo, kljub temu da dobijo določena sredstva iz tega
               naslova.</p>
            </sp>
            <sp xml:id="SDT5-OZLSIRR-Redna-008-2010-09-08.sp75">

               <speaker>BREDA PEČAN:</speaker>

               <p>In bi eno figo imeli krvodajalce, če ne bi bilo Rdečega križa, čisto pošteno
               povedano.</p>
            </sp>
            <sp xml:id="SDT5-OZLSIRR-Redna-008-2010-09-08.sp76">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Lahko zaključimo?</p>
               <p>Izvolite, gospa ministrica.</p>
            </sp>
            <sp xml:id="SDT5-OZLSIRR-Redna-008-2010-09-08.sp77">

               <speaker>DR. LJUBICA JELUŠIČ:</speaker>

               <p>Samo na kratko. Jaz vseeno prosim, da ne bi razumeli teh neposrednih pogodb, kot
               nekaj kar je izvensistemsko ali celo nezakonito, kar je v 215. členu Pravilnika o
               izvrševanju proračuna vendarle zelo jasno napisano zakaj se uporabljajo neposredne
               pogodbe. In še enkrat opozarjam, jaz razumem in vem da delujejo območna združenja
               Rdečega križa na terenu s profesionalci, vendar trdim, da nismo tega 2. člena pisali
               zato, da bi reševali profesionalce Rdečega križa, temveč zato, da bi stabilizirali
               delovanje, letne programe in zanesljivost izvedbe teh letnih programov, da pa občina
               in širša lokalna skupnost potrebuje tudi profesionalce in da jih plačuje, tega se
               zavedamo in podpiramo in se tudi zahvaljujemo za vso pomoč.</p>
               <p>Za na koncu, da ne pozabim povedati, vas vse vabim na humanitarni koncert, ki bo 24.
               septembra posvečen Rdečemu križu in na njem bo sodeloval Orkester slovenske vojske
               zastonj. 25. septembra. Skratka, tudi to so oblike kako zbiramo sredstva za potrebe
               Rdečega križa in v teh oblikah sodelujejo različne vrste državnih služb.</p>
               <p>Hvala.</p>
            </sp>
            <sp xml:id="SDT5-OZLSIRR-Redna-008-2010-09-08.sp78">

               <speaker>PREDSEDNIK VILI TROFENIK:</speaker>

               <p>Hvala.</p>
               <p>Še kdo želi, lahko zaključim. Zaključujem razpravo. Prehajamo na glasovanje o
               predlogu za amandma odbora, ki bi ga posredovali. Tekst ste dobili na mizo. Želi kdo
               obrazložiti glas? Ugotavljam, da ne. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(? Članov.)</stage> Hvala. Ugotavljam, da je amandma sprejet.</p>
               <p>Odpiram razpravo o 5. členu in amandmaju k temu členu, za katerega predlagam
               Ministrstvu za obrambo, da ga sprejme matični Odbor za obrambo.</p>
               <p>Želi ministrstvo obrazložiti ta amandma? Gospod Bogataj. Ne, je bilo dovolj
               jasno.</p>
               <p>Želi kdo besedo v zvezi z amandmajem? Zaključujem razpravo. Prehajamo na glasovanje o
               podpori predlaganemu amandmaju k 5. členu.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da odbor podpira predlagani amandma k 5. členu, ki ga bo sprejel,
               predlaga ministrstvo.</p>
               <p>Prehajamo še na glasovanje o mnenju odbora. predlagam, da odbor glasuje o naslednjem
               mnenju: Odbor za lokalno samoupravo in regionalni razvoj se je seznanil s predlogom
               zakona o spremembi in dopolnitvah zakona o Rdečem križu Slovenije z vidika svojih
               pristojnosti, in podpira amandma Ministrstva za obrambo k 5. členu ter predlaga
               Odboru za obrambo, da sprejme amandma odbora k 2. členu. želi kdo razpravljati o
               mnenju? Ne, zaključujem razpravo. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Prehajamo na <title>3. TOČKO</title> glasovanja. To je <title>INFORMACIJA O MEDPARLAMENTARNEM SREČANJU NA TEMO VPLIVI IN PRAKTIČNE POSLEDICE
               LIZBONSKE POGODBE ZA KOHEZIJSKO POLITIKO, KI JE BILO 12. JULIJA LETOŠNJEGA LETA V
               BRUSLJU</title>
               </p>
               <p>Hvala lepa za sodelovanje in nasvidenje.</p>
               <p>K tej točki ste prejeli naslednje gradivo: Poročilo z medparlamentarnega srečanja,
               gradivo generalnega direktorata za notranjo politiko Oddelka B za strukturno in
               kohezijsko politiko Evropskega parlamenta v angleškem jeziku.</p>
               <p>K tej točki so vabljeni: dr. Henrik Gjerkeš minister brez resorja, odgovoren za
               področje lokalne samouprave, Duša Trobec Bučan, državna sekretarka Službe vlade za
               lokalno samoupravo in regionalno politiko, Skupnost občin Slovenije in Združenje
               občin Slovenije.</p>
               <p>Uvodoma bi podal kratko informacijo z medparlamentarnega srečanja, ki sem se ga
               udeležil 12. julija v Bruslju. Srečanje je otvorila predsednica Odbora za regionalni
               razvoj Danuta Hübner. Kot ste najbrž seznanjeni, so v tistem času potekala zadnja
               pogajanja o novi kohezijski politiki na področju Evropske unije. Nacionalni
               parlamenti naj bi pri novi kohezijski politiki v skladu z lizbonsko pogodbo imeli
               prvič možnosti podajati mnenje in neodvisno od vlade povedati, kje je kohezijska
               politika EU pomanjkljiva in kaj je treba izboljšati. Če bo ta možnost izkoriščena, je
               seveda odvisno od vsakega nacionalnega parlamenta posebej. Jaz moram povedati, da sem
               zaprosil, da bi gradivo, ki je nujno za eno tehtnejšo razpravo in opredeljevanje o
               tej problematiki, ki je sila zanimiva in pomembna, prevedli, pa so zavrnili zahtevo
               za prevod, zato danes ni namen, da bi razpravljali, ampak da bi sprejeli, oziroma
               najprej razpravljali in sprejeli naslednji sklep: Odbor za lokalno samoupravo in
               regionalni razvoj predlaga Kolegiju predsednika Državnega zbora, da zagotovi, da
               ustrezna služba Državnega zbora prevede gradivo Generalnega direktorata za notranjo
               politiko, oddelka B za strukturno in kohezijsko politiko Evropskega parlamenta z
               naslovom Vpliv in praktične posledice Lizbonske pogodbe na kohezijsko politiko iz
               angleškega jezika v slovenski jezik. Prevedeno gradivo bi predstavljajo ustrezno
               informacijo za delo članov odbora pri postopni implementaciji novih pravil, ki
               izhajajo iz Lizbonske pogodbe v postopke parlamentarnega odločanja. Na tej podlagi bi
               lahko odbor ob obravnavi dodeljene zakonodaje, ki je v njegovi pristojnosti,
               normativno ustrezno nadgradil tudi odnos med Državnim zborom in Vlado v postopkih
               oblikovanja in sprejemanja odločitev v zvezi s kohezijsko politiko in skladnega
               regionalnega razvoja.</p>
               <p>Na žalost moram ugotoviti ali povedati, brez da bi dramatiziral v tem trenutku to, da
               v pripravi na ta obisk ali udeležbo na seji odbora, kamor smo bili povabljeni vsi
               predsedniki nacionalnih ustreznih odborov, ni bilo možno zagotoviti  nikakršnega suporta o pogledih Republike
               Slovenije, in obveščen sem bil tudi, da se Slovenski parlament ne vključuje ustrezno,
               ne z vidika našega odbora, ampak v proceduralne postopke, ki se dogovarjajo na
               meddržavnem nivoju znotraj Unije. Slovenski, naš matični Odbor za poslovnik, se še
               baje ni udeležil niti enega srečanja, zato da je to še eden večji problem. Jaz moram
               to direktno povedati in seveda namen in želja je, da s predlaganim sklepom, ki je
               lahko tudi drugačen, če se kdo z njim ne strinja, napravimo neki pritisk, da se nam
               zagotovi osnovni pogoj, to je pa slovenski tekst za tako pomembno področje. Vzporedno
               s tem naj povem, da to ni prva negativna izkušnja, da se ne zagotavlja gradivo.
               Uspelo nam je pridobiti gradivo kot priprava za željeni obisk na Danski v zvezi s
               problematiko in izkušnjami Danske na področju Lokalne samouprave in regionalizacije.
               Iz Danske smo dobili ustrezne materiale, vključno s poročilom o evalvaciji, od kar so
               napravili to reformo leta 2007 in je bilo tudi iz vidika stroškov zavrnjeno, da se to
               gradivo prevede v slovenski jezik. Mislim, da je varčevanje potrebno, če pa gre
               varčevanje preko razumnih meja, je pa škodljivo. Toliko z mojega vidika kot uvod.
               Želi kdo razpravljati? Minister, izvolite.</p>
            </sp>
            <sp xml:id="SDT5-OZLSIRR-Redna-008-2010-09-08.sp79">

               <speaker>DR. HENRIK GJERKEŠ:</speaker>

               <p>Hvala lepa. Kot ste sami povedali, kakšne poglobljene razprave danes najbrž ne bomo
               imeli, je pa dejstvo, kakor je z lizbonsko pogodbo prišlo do tega, da ima parlament
               večji vpliv tudi pri oblikovanju evropske kohezijske politike tako sedaj, ko prihaja
               ključno obdobje razprave o prihodnosti kohezijske politike je pomembno, kaj lahko in
               morajo dati Nacionalni parlamenti, tako da mi pričakujemo tukaj vključitev v smislu
               sodelovanja in predvsem, kakor je že komisar Hanz sam povedal, rednega
               medparlamentarnega prestrukturiranega dialoga, kar je spet ena zanimiva skupina
               besed, ki pa pomeni samo to, da Nacionalni parlament na ustrezni način komunicirajo z
               Evropskim parlamentom, ki pa vemo, da ima, ne več samo postransko vlogo, ampak
               predvsem ključno vlogo tudi pri bodočnosti evropske kohezijske politike pri
               odločanju, ali bomo evropsko kohezijsko politiko peljali skupaj pod enim dežnikom z
               evropsko kmetijsko politiko, ali bo celo šel socialni sklad stran iz kohezijske
               skupine, kakorkoli. Izzivov je veliko, odgovorov je še za enkrat malo in kot pravim,
               jaz se veselim sodelovanja in vrednosti, ki bo sled tega novega sistema.</p>
            </sp>
            <sp xml:id="SDT5-OZLSIRR-Redna-008-2010-09-08.sp80">

               <speaker>PREDSEDNIK VILI TROFENIK:</speaker>

               <p>Hvala, minister. Želi kdo drugi? Če to razumem, da lahko preidemo k glasovanju, po
               tem sklepu, da bo pa razprava, če bo nam postreženo, pač enkrat, ne v bodočnosti, ko
               se bomo lahko vsi enakovredno podučili in seznanili s tem sklepom. Jaz bi vzporedno,
               da ne pozabim, se opravičujem, povedal, da je ponudila obisk tudi predsednica odbora,
               bivša komisarka in to v sodelovanju z enim naslednikom, komisarjem, da si ona želi
               obiskati vse parlamente oziroma vse nacionalne odbora, ki so viz-a-viz, in o tem se
               bomo odločali o terminih. Sedaj ne bi o tem, ampak kot obvestilo kot ponudba pa je in
               meni drugo ni ostalo kot načelno, da to pobudo sprejmete, nobenega razloga ni, da bi
               zavrnili. Lahko zaključimo? Lahko glasujemo o predloženem sklepu? To pomeni, da
                   dobimo slovenski prevod
               gradiva.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>S tem zaključujem to točko.</p>
               <p>Prehajamo na</p>
               <p>
                  <title>TOČKO RAZNO.</title> Z moje strani samo eno obvestilo, da je napovedan obisk delegacije Sveta Evrope, ki
               je želela obiskati naš parlament. Zadnji tak obisk je bil leta 2001, vendar je bil
               ponesrečen datum in sicer prvi dan po prvem krogu lokalnih volitev, tisti ponedeljek,
               potem so to v diplomatskih stikih in veleposlaništvu in ostali ugotovili in so sami
               napovedali spremembo termina, tako da bo, ampak ne tistikrat, potem pa v kratkem
               toliko kot obvestilo. Želi še kdo drugo kaj pod točko Razno? <stage>(Ne.)</stage></p>
               <p>Zaključujem točko Razno. Se vam zahvaljujem za današnjo sodelovanje in nasvidenje v
               kratkem.</p>
               <stage type="time">(Seja je bila končana dne 8. septembra 2010 ob 17.24.)</stage>
            </sp>
         </div>
      </body>
   </text>
</TEI>
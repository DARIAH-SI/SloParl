<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZNPJUIP-Nujna-064-2011-09-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6AD39EB20CC4216BC1257914002EC489</idno>
               <idno type="custom" subtype="day">FA12E1EE32020C3AC125791900526C86</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=FA12E1EE32020C3AC125791900526C86</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-064-2011-09-28.OZNPJUIP" n="064">
               <name>Nujna</name>
               <date when="2011-09-28"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-064-2011-09-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-064-2011-09-28.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">64. nujna seja</stage>
            <stage type="date">(28. september 2011)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 12.02. </stage>
            <stage type="mag"/>


            <sp xml:id="SDT5-OZNPJUIP-Nujna-064-2011-09-28.sp1">

               <speaker>PREDSEDNIK DR. VINKO GORENAK:</speaker>

               <p>Dober dan. Če dovolite, bi kar pričeli z današnjo sejo.</p>
               <p>Kar se tiče nadomeščanj gospo Evo Irglovo nadomešča gospod Marjan Pojbič, drugih
               obvestil o odsotnosti poslancev nimam.</p>
               <p>K dnevnemu redu pripomb ni bilo, zato je dnevni red tudi določen.</p>
               <p>Kar se tiče <title>1. TOČKE DNEVNEGA REDA - ZAKON O SPREMEMBAH IN DOPOLNITVAH ZAKONA O
                  ZEMLJIŠKI KNJIGI</title>, bom skušal sejo voditi na naslednji način in sicer čas, ki
               nam je na razpolago je ena ura in petdeset minut, to pomeni, da moramo sejo
               pripeljati do konca ali pa prekiniti ob trinajsti uri in petdeset minut, ker je ob
               štirinajsti uri nova seja in tehnično morajo strokovne službe pripraviti tudi vse
               potrebno za nadaljevanje seje.</p>
               <p>Točko dnevnega reda obravnavo na podlagi zahteve poslanske skupine SDS in sicer z dne
               22. septembra 2011.</p>
               <p>Zahtevo ste sprejeli tudi v prilogi.</p>
               <p>Povabili smo predlagatelje, ministra za pravosodje, gospo Vesno Pavlič Bevk
               predsednico okrajnega sodišča v Ljubljani, vrhovno sodišče, Ministrstvo za javno
               upravo, notarsko zbornico, odvetniško zbornico, odvetnico gospo Katarino Bradaška,
               Geodetsko upravo Slovenije in Gospodarsko zbornico Slovenije.</p>
               <p>Zadevo bom vodil tako, da bom naprej sam predstavil stališče poslanske skupine, od
               nas to zahtevo za sklic, nato pa bi po vrstnem redu približno takole odpeljali
               zadevo.</p>
               <p>In sicer po moji uvodni predstavitvi bi dali besedo ministru za pravosodje, naprej pa
               predstavnikom, predstavnicam in sicer okrajnega sodišča, vrhovnega sodišča,
               Ministrstvo za javno upravo, notarske zbornice, odvetniške zbornice, potem bi k
               besedi povabili gospo Katarino Bradaška in predstavnika geodetske uprave,
               predstavnika gospodarske zbornice in nato bi pričeli z razpravo.</p>
               <p>Če mi je dovoljeno, bi zelo na kratko, da ne jemljem preveč časa, ker ste zadevo
               sprejeli v prilogi in ste jo lahko prebrali, se z njo seznanili, sam predstavil torej
               stališče poslanske skupine, ki je zahtevala sklic te izredne seje v skladu s
               Poslovnikom Državnega zbora.</p>
               <p>V zvezi z zakonom o zemljiški knjigi, spremembami in dopolnitvami je bila kar dolga
               pot s tem zakonom, ki je odnosno novelo, ki je danes v veljavi. Že v jeseni 2010 je
               bila predložena Državnemu zboru.</p>
               <p>Kar se tiče poslanske skupine SDS smo takrat podprli elektronizacijo zemljiške
               knjige, zlasti iz razlogov, ker je bilo vloženega že na nek način preveč denarja v ta
               projekt, ki je državnega pomena.</p>
               <p>Podprli smo torej elektronizacijo, smo pa kot veste, nasprotovali vlaganju zemljiško
               knjižnih vložkov izključno po odvetnikih in notarjih ampak smo predlagali, da to
               ostane poleg tovrstne možnosti še možnost v fizični obliki.</p>
               <p>V projekt, kot veste, je bilo do takrat <stage type="mag"/><stage>(Nadaljevanje)</stage> vloženih približno milijon sto tisoč evrov. Nasprotovali
               smo takrat izrecno v poslanski skupini to, da bi bili izključno odvetniki in notarji
               pristojni za to področje in pa seveda upoštevali smo gospodarsko zbornico, ki je
               naračunala, da bi lahko bili stroški tudi do trideset tisoč evrov, kot taki.</p>
               <p>Upoštevali smo tudi stališča občin, namreč občine so, kot veste, temu projektu več
               ali manj v celoti nasprotovale, ker so same koristnice te zadeve.</p>
               <p>Amandmaji SDS so bili takrat dokaj arogantno, to je treba povedati, tako kot običajno
               s strani koalicije, zavrnjeni.</p>
               <p>Zakon je doživel veto v Državnem zboru in kasneje, kot veste, ni dobil podpore v
               Državnem zboru.</p>
               <p>Mi smo takoj po novem letu poslanski skupini vložili nov predlog zakona, ki je bil
               praktično identičen tistemu, ki ga je pripravilo ministrstvo, upošteval je pa naše
               amandmaje, pomeni, da nismo vezali vse skupaj na odvetnike in notarje.</p>
               <p>Zakon je seveda padel, saj to je bilo tudi jasno, ker pač v tem mandatu je bila
               situacija taka, da vse kar je predlagala opozicija pač ni bilo primerno, ne zaradi
               vsebine ampak zaradi ostalih zadev, ideoloških razlogov ali kako bi lahko temu
               rekli.</p>
               <p>Sledil je zakon, ki ga je vložila skupina poslancev s prvo podpisanim gospodom
               Sajovicem in zelo jasno je bilo, da ta zakon je enak tistemu prvemu, ki je padel v
               Državnem zboru po vetu, je pa imel dve pomembni razliki, ta pa je, da je predlagatelj
               poleg odvetnikov in notarjev so lahko samo še nepremičninske agencije, država odnosno
               lokalna skupnost, določeno je bilo tudi eno sodišče, to je sodišče v Ljubljani, kjer
               posamezniki lahko vlagajo te stvari.</p>
               <p>Tudi temu zakonu smo mi takrat nasprotovali ampak ne zakonu kot celoti ampak
               nasprotovali smo tistemu delu, ki se nanaša na odvetnike in notarje, kot skoraj da v
               tem primeru zakona izključne vlagatelje. </p>
               <p>Ne bom našteval v nadaljevanju vse to kar imate v zahtevi za sklic predstavljeno.</p>
               <p>Mi smo opozarjali takrat, da bodo stroški porastli za posameznike. Mi smo opozarjali
               takrat, da bo bistveno več dela, da bo bistveno več papirjev. Vse to se danes nekako
               kaže, vsaj po poročilih medijev Financ, Dela in tudi ostalih, ki opozarjajo na
               dejansko velike, velike težave v zvezi s tem.</p>
               <p>Jaz sem imel tudi nekaj klicev osebno in nekaj elektronskih sporočil, ki so prihajali
               tudi od odvetnikov in notarjev in so me ta sporočila prepričevala v to preprosto, da
               so težave nastopile take, kot smo takrat tudi v poslanski skupini napovedali.</p>
               <p>Vmes veste, da je bila gospa Plavšakova tudi s strani komisije za preprečevanje
               korupcije je bila javnost obveščena, da komisija ta primer proučuje zaradi njene
               dvojne vloge.</p>
               <p>Pojavljali so se izjemno veliki zneski, čemer upam, da bo tudi minister kaj povedal v
               nadaljevanju in rekel kaj je s to zadevo.</p>
               <p>Predlagatelji zahteve za izredno sejo pravzaprav želim, zaradi mene je lahko končana
               tudi danes v okviru, ki ga imamo, zelo jasne odgovore, zlasti ministra za pravosodje,
               kaj je z vsemi v medijih in tudi sicer opisanih težavah in problemih v zvezi s tem
               zakonom.</p>
               <p>Menimo, da smo dejansko pravočasno na to opozarjali ampak posluha s strani koalicije
               ni bilo.</p>
               <p>Toliko v mojem uvodnem delu, lahko ste ga prebrali in mislim, da ni več razloga, da
               nadaljujemo.</p>
               <p>Gospoda Gumzarja nadomešča gospod Anderlič. Besedo pa dajem takoj ministru za
               pravosodje, gospodu Zalarju, izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp2">

               <speaker>ALEŠ ZALAR:</speaker>

               <p>Hvala lepa gospod predsednik za besedo. Lep pozdrav vsem skupaj.</p>
               <p>Najprej eno pojasnilo glede zgodovine, glede na to, da je bilo tudi v uvodni besedi
               nekaj rečeno o zgodovini nastajanja tega zakona.<stage type="mag"/> <stage>(Nadaljevanje)</stage> V letu 2007, torej v času prejšnje Vlade, je bila
               sprejeta novela Zakona o zemljiški knjigi. Ta novela je določila dve bistveni
               novosti. Prvo, da se elektronsko vlagajo predlogi v zemljiško knjigo. In drugo, da se
               odpravi krajevna pristojnost sodišča za odločanje o zemljiško-knjižnih predlogih. Gre
               za dve zelo veliki sistemski novosti, ki sta logično potrebovali kar precej časa
               priprav za uveljavitev. Zaradi tega, da bi bila ta uveljavitev čim bolj učinkovita,
               in da bi potekala s čim manj zapleti, je zakonodajalec najprej z novelo zakona, tako
               imenovano novelo 1B, 29. marca 2009 podaljšal začetek uporabe zakona o zemljiški
               knjigi glede teh dveh novosti. In prav zato, da se v tem umestnem času zanesljivo
               vzpostavi sistem, ne samo, da se vzpostavi, da se tudi testira in šele, ko se
               testiranje zaključi, se lahko potem dejansko izvede prehod na ta sistem. Še enkrat, v
               letu 2007 vzpostavljen sistem v obliki normativnih podlag v času mandata prejšnje
               Vlade. V letu 2011, smo torej dobili novelo Zakona o zemljiški knjigi, tako imenovano
               novelo 1C in to pomeni torej normativno podlago za začetek uporabe tega novega
               sistema. Cel ta sistem je naravnan tako, da je izvedba vseh opravil, ki se nanašajo
               na pripravo, na zagon in potem na uporabo tega sistema, bila zaupana Vrhovnemu
               sodišču Republike Slovenije in v okviru tega tudi centru za informatiko, ki deluje
               znotraj tega sodišča. Hkrati pa je bil ta projekt tudi financiran tako, da je
               pretežni del sredstev za izpeljavo projekta prihajal iz evropskega socialnega sklada
               in sicer v okviru posebnega programa za obdobje leta 2007 do 2013. To poudarjam zato,
               ker so tudi vsi postopki javnega naročanja, izbiranja naročnikov, strokovnih
               sodelavcev, ekspertov, potekali v okviru dejavnosti in pristojnosti Vrhovnega sodišča
               in s tem že odgovarjam na vprašanje, ki ste ga, gospod predsednik, uvodoma naslovil
               name, ne opravičeno Ministrstvo za pravosodje ni bilo vključeno v financiranje tega
               projekta in v zvezi s tem vam jaz ne morem dati kakšnih dodatnih pojasnil. Morda jih
               bo lahko dalo Vrhovno sodišče.</p>
               <p>Ministrstvo za pravosodje je potem v začetku leta 2010 s strani Vrhovnega sodišča
               prejelo informacijo, da je informacijska podpora elektronske zemljiške knjige že v
               fazi dokončanja, in da prehaja v fazo notranjega testiranja in takrat natančneje, 9.
               marca, leta 2010 sem izdal sklep o imenovanju delovne skupine za pripravo te novele
               zakona, tako imenovane novele 1C. Tukaj je bil glavni namen in glavna naloga te
               skupine predvsem to, da prouči vse do tedaj poznane tehnične vidike delovanja
               elektronske zemljiške knjige, in da seveda upošteva tudi ustrezne pripombe, ki so se
               skozi testiranje izkazale kot utemeljene. Jaz se ne bi spuščal sedaj v politično
               diskusijo o tem, zakaj je bil kakšen amandma zavrnjen oziroma zakaj kakšen zakon ni
               bil sprejet. Mogoče bi pa vendarle bilo korektno, da osvežimo spomin, zakaj je tisti
               predlog zakona, ki ga je vložila Social demokratska strank, ni mogel biti sprejet, ne
               glede na to, da je večinoma povzel vse določbe <stage type="mag"/> <stage>(nadaljevanje)</stage> predloga zakona, ki smo ga mi pripravili. Problem je
               bil namreč v tem, da bi tisti zakon deloval retroaktivno, in da nekateri od členov
               niso bili odprti, amandmiranje ni bilo mogoče. Na to smo tudi posebej opozorili v
               mnenju Vlade. Šlo bi torej za kršitev 155. člena Ustave. To je bil edini razlog,
               zakaj se to ni dalo storiti. Če bi bili tisti členi odprti, potem bi se to dalo z
               amandmaji rešiti, ampak ne glede na to, to jaz mislim, da ni bistveno. Bistveno je
               nekaj drugega. Elektronska zemljiška knjiga je verjetno v slovenskem pravosodju v
               zadnjih letih, če ne celo desetletju, eden največjih projektov modernizacije.
               Predvsem zato, ker po eni strani vzpostavlja podlago za učinkovito delovanje sistema
               v zadevah, ki so ključne za vsakogar od nas, za vsakega državljana in državljanko. Ne
               nazadnje je ta sistem pomemben tudi za konkurenčnost gospodarstva. Mi smo se zavedali
               opozoril, ki so nam jih začeli pošiljati tudi iz tujine, med drugim svetovna banka,
               ki je v svoji raziskavi, ki jo objavlja vsako leto, z naslovom "Doing Business"
               opozarjala na to, da je z vidika administrativnih ovir za gospodarstvo, eden večjih
               problemov v Sloveniji zemljiška knjiga in to zato, ker potrebuje absolutno predolg
               čas za to, da vpiše stvarno pravico na neki nepremičnini v zemljiško knjigo. Za leto
               2010 je svetovna banka poročala, da je ta čas trajal 391 dni. Za leto 2011 je banka
               poročala, da za obdobje od prve polovice leta 2011, torej pred prehodom na
               elektronsko zemljiško knjigo, da je to obdobje trajalo 113 dni od sklenitve posla.
               Naš cilj, ki je zelo ambiciozno bil zastavljen v predlogu zakona, in ki se zdaj tudi
               uresničuje pa je, da se to obdobje od prejema predloga za vpis v zemljiško knjigo pa
               do izdaje ustrezne odločbe sodišča, skrajša na najmanjši možni potrebni čas.
               Najmanjši možni čas je po naši oceni štirinajst dni in to je torej ta poslovni cilj,
               ki ga zasleduje ta projekt. Zakaj štirinajst dni? Zaradi tega, ker je vmes znotraj
               teh štirinajstih dni rok osmih dni, ko mora stranka plačati sodno takso v skladu z
               Zakonom o sodnih taksah in seveda to je tisto obdobje na katerega država nima vpliva
               in je od stranke odvisno v kolikšnem času bo to svojo obveznost izpolnila. Preostalih
               šest dni pa je na razpolago pravzaprav državi oziroma pristojnemu sodišču. In že prvi
               statistični podatki o katerih bo morda lahko več in podrobneje govorili predstavniki
               Vrhovnega sodišča kažejo, da bo to izvedljiv projekt, in da se bomo do konca leta
               lahko gibali v teh časovnih okvirih v veliki večini zadev. To se mi zdi izredno
               pomembno za razumevanje tega, zakaj smo pravzaprav prešli na ta elektronski sistem.
               In zakaj je bila to tako velika sprememba? Zato ker imamo tukaj na eni strani
               elektronsko vlaganje, ki je zahtevno, zato ker po eni strani to vlaganje opravljajo
               kvalificirani predlagatelji kot so notarji, kot so odvetniki, po drugi strani pa smo
               omogočili to tudi posameznikom in istočasno to kombinirali še z možnostjo, da
               posameznik neposredno pri sodišču doseže vložitev predloga, ki se takoj vzpostavi v
               elektronski obliki. Mimogrede, ta poslednja možnost, da posameznik gre na sodišče in
               mu tam pristojni delavci pomagajo sestaviti ustrezen predlog, ki je v praksi zelo
               široko uporabljena. Po doslej izdanih podatkih celo širše kot smo predvidevali, ker
               se mesečno tisoč ljudi obrne na sodišče na ta način. Ampak to samo dokazuje, da je
               bilo smiselno tudi v okviru razprav, ki so potekale v parlamentu, doseči rešitve, ki
               omogočajo enostaven dostop in tudi poceni, ne samo hiter, tudi poceni dostop do
               zemljiške knjige vsem tistim, ki to želijo početi <stage type="mag"/> <stage>(nadaljevanje)</stage> na elektronski način od doma, ali tisti, ki želijo
               opraviti vse na enem mestu, kar se običajno dogaja pri notarjih, ker kot veste, notar
               vselej je vključen v sklepanje posla v zvezi z nepremičninami zaradi drugih zakonitih
               dolžnosti, ki jih imajo udeleženci posla. Skratka sistem je torej naravnan na ta
               način, da zajame vse. Posebej je pomembna dodana vrednost zemljiške knjige, je tudi v
               tem, da danes vsakomur v Sloveniji omogoča neposreden dostop do podatkov, ki jih
               zemljiška knjiga vsebuje, in to brezplačno. Obseg teh pregledov zemljiške knjige je
               izjemen. Tudi o tem pričakujem, da bo nekaj več lahko reklo Vrhovno sodišče. To samo
               dokazuje, da je zemljiška knjiga tako kot je sedaj zastavljena zanesljivo okrepila
               pravno varnost v pravnem prometu z nepremičninami. To seveda ne pomeni, da je sistem
               idealen. Tako kot noben predpis ni idealen, tudi nobeno izvajanje predpisa v praksi
               ni idealno. Običajno praksa vedno terja določene izboljšave, prilagoditve, spremembe.
               Enako velja tudi za sistem zemljiške knjige. Tisto, kar je v zvezi s tem pomembno je,
               da je bil sistem na te potrebe po izboljšavah pripravljen. Vrhovno sodišče je v
               okviru svojih pristojnosti zagotovilo, ne samo da je sproti sprejemalo, ampak tudi
               obravnavalo, in tudi takoj odreagiralo, če se je izkazalo, da je kakšna sestavina
               tega elektronskega programa terjala prilagoditev njegove funkcionalnosti. To v praksi
               počne že od prvega dne uporabe tega novega sistema. Ta prilagajanja so povezana z
               izkušnjami uporabnikov. Tu so posebej pomembne izkušnje tistih uporabnikov, ki se
               pogosteje srečujejo z zemljiško knjižnimi zadevami. To so zlasti odvetniki in
               notarji. Moram reči, da je bilo doslej to sodelovanje z odvetniško in notarsko
               zbornico, ko gre za vprašanje izvajanja zakona o zemljiški knjigi oziroma njegove
               novele 1C zelo korektno, je tudi stalno. Edina nerešena situacija, ki jo je
               predlagala Odvetniška zbornica ob prehodu na nov sistem je bila ta, da je zbornica
               takrat menila, da bi bilo smiselno vzporedno voditi stari sistem in novi sistem,
               torej klasičnega vlaganja, listinskega vlaganja zemljiškoknjižnih predlogov in pa
               novega elektronskega. Taka vrsta migracije pa seveda ni bila možna. Taka bi pa po
               naši oceni lahko resno povzročila probleme s pravno varnostjo in zato takrat te
               možnosti nismo mogli sprejeti.</p>
               <p>Ne glede na to, ob upoštevanju tega, da se je od leta 2007 dalje pripravljal ta
               sistem so imeli vsi udeleženci dovolj časa za to, da se lahko temu prilagodijo.
               Mislim, da tisto, kar je morda z vidika Ministrstva za pravosodje pomembno
               izpostaviti je tudi to, da mi doslej nismo prejeli nobenega predloga za spremembo
               tega zakona. Edina izjema ne Notarska zbornica, ki je pred tremi dnevi dala pobudo za
               spremembo enega člena. Tisto proučujemo. V bistvu imamo že stališče glede tega
               vprašanja izoblikovano. Zdi se, da bo ta problem rešljiv brez spremembe zakona.
               Drugače pa, ministrstvo, kolikor se to nanaša na sam zakon, od nikogar ni prejelo
               nobene pobude ali predloga. To želim posebej poudariti. Ne gre torej za to, da bi bil
               zakon slab. Ne gre torej za to, da bi bila izvedba slaba. Gre za to, da je sistemska
               sprememba tako velika in zadene tako veliko in široko število uporabnikov, da je
               logično, da so nekateri potrebovali več časa zato, da so se najprej spoznali s tem
               sistemom in se potem tudi njemu prilagodili. V določeni meri pa seveda, kot sem
               rekel, to terja tudi sprotne prilagoditve funkcionalnosti, samega programa, ki se ves
               čas izvajajo. Na tej točki bi se ustavil. Ne bi šel v podrobnosti glede nekaterih
               kritik, ki izhajajo iz časopisnih člankov. Tudi za to ne, ker so mnogi izmed njih
               nekvalificirane. <stage type="mag"/> <stage>(nadaljevanje)</stage> Se jih pa da
               seveda učinkovito pojasniti, če bo to potrebno v nadaljevanju, če bo čas danes to
               sploh dopuščal. Hvala lepa.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp3">

               <speaker>PREDSEDNIK DR. VINKO GORENAK:</speaker>

               <p>Hvala vam. Jaz sem napovedal Okrajno sodišče, pa bi mogoče še vendarle od vrha
               navzdol, če lahko. Se pravi, Vrhovno sodišče gospod Janko Marinko. Izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp4">

               <speaker>JANKO MARINKO:</speaker>

               <p>Hvala lepa za besedo. Ta nova zemljiška knjiga, ki ji pravimo, da je elektronska je
               vendarle naslednica že tako imenovane informatizirane zemljiške knjige, ki se je
               informatizirala že leta 2003. Gre za prenovo poslovnih procesov. Rečeno v malce
               menedžerskem jeziku, seveda tako obsežna prenova poslovnih procesov, kot je ta,
               zahteva spet v menedžerskem jeziku, pravo upravljanje sprememb. Ker gre za sistem, ki
               je res zelo zelo obsežen. Samo nekaj informacij. Imamo več kot milijon 200.000 parcel
               v sistemu. Na vsako parcelo se veže vrsta podatkov, torej v večkratniku je teh
               podatkov potem v sistemu. Za ilustracijo, samo migracija podatkov iz stare, torej že
               informatizirane zemljiške knjige v to novo elektronsko je trajala teden dni, tak
               obseg teh podatkov je. Upoštevajmo, da imamo v sistemu opravka s trenutno 92 notarji,
               777 odvetnikov, več kot 33.000 registriranih uporabnikov. Na sodiščih zadeve rešuje
               160 zemljiškoknjižnih referentov. Skratka, gre za res zapleten sistem, ki zahteva pač
               kvalitetno vodenje, da pridemo do uspešnega zaključka te prenove poslovnih procesov.
               Iz teorije menedžmenta je znano, da 70% takšnih prenov ne uspe.</p>
               <p>Upoštevati je nadalje treba, da gre za bistvene spremembe v smislu nadgradnje
               kakovosti podatkov. Prvič se z zemljiško knjigo izmenjujejo podatki z nekaterimi
               drugimi spet obsežnimi bazami podatkov, od centralnega registra prebivalcev do
               poslovnega registra podjetij. Skratka, tu je zopet dodaten zaplet. Ker sistem omogoča
               sedaj zelo natančno spremljanje vseh podatkov, ki so v zemljiški knjigi, od parcelne
               številke naprej, in sistemi ugotavljajo morebitne razlike v podatkih, da rečem
               najbolj enostavno, če primerja sistem podatek ime in priimek imetnika lastninske
               pravice v zemljiški knjigi s tem podatkom v centralnem registru prebivalstva in
               ugotovi manjšo pomanjkljivost že to javi kot neskladje. In kar potem v postopku
               vpisovanja lastninske pravice se kaže na nek način kot napaka. V resnici gre za
               ugotavljanje neskladij, za čiščenje in s to bistveno izboljšavo kvalitete podatkov v
               zemljiški knjigi. Hkrati se ti podatki prav tako usklajujejo s podatki v zemljiškem
               katastru, v vseh evidencah nepremičnin, ki jih vodi Geodetska uprava. Vsi veste kako
               velik problem je bil pri tem postopku popisa nepremičnin, ko se ti podatki niso
               skladali, čeprav se niso skladali, recimo, samo glede nekega podatka o imenu, ki je
               bil nekje drugače zapisan v eni evidenci, kot v drugi evidenci.</p>
               <p>Ker je tako zahtevna ta prenova poslovnih procesov je Vrhovno sodišče pripravilo tudi
               tako imenovano šolsko okolje, v katerem so se lahko tako ljudje, ki na zadevah delajo
               na sodiščih, kot tudi zunanji uporabniki izučili uporabe te nove aplikacije, ki je
               seveda precej drugačna od prejšnje.</p>
               <p>Vrhovno sodišče ima s takimi prenovami poslovnih procesov že kar nekaj izkušenj. Vse
               te prenove potekajo po principih projektnega vodenja. Vedno se upošteva tako
               tehnološke spremembe, zakonodajne spremembe, tudi v smislu povratne informacije
               zakonodajalcev, kaj je morda v praksi ugotovljeno, da bi bilo potrebno spremeniti v
               kateremkoli že, ali zakonskem ali podzakonskem aktu, in tudi organizacijsko. Gre za,
               mislim da, dobro prakso Vrhovnega sodišča. Kot tako jo je prepoznalo tudi Računsko
               sodišče v svoji reviziji sodnih zaostankov v Sloveniji.</p>
               <p>Sam sistem, delovanje sistema zelo natanko spremljamo. Po eni plati preko tako
               imenovanih kontrolnih točk, ki so tedenske. Potem je, kot rečeno, oblikovana posebna
               projektna skupina, <stage type="mag"/><stage>(nadaljevanje)</stage> ki na
               višjem nivoju rešuje vprašanja, ki se pokažejo in pa, potem tudi na najvišjem, tako
               imenovanem, sestanku delovnih skupin, kjer pravzaprav pregledujemo poslovanje
               celotnih informacijskih sistemov sodišč vključno s tem zemljiškoknjižnim. Zelo
               natančno spremljamo tudi statistične podatke, iz katerih lahko razbiramo, kako sistem
               deluje v praksi in na podlagi tega in siceršnjih odzivov uporabnikov preko pač
               sporočanja podatkov o morebitnih zapletih, napakah preko tako imenovanega
               ..<stage>/Nerazumljivo./</stage>.. tudi ugotavljamo, kako se sistem obnaša v praksi. Torej, te
               podatke lahko spremljamo na nivoju vsakega posameznega sodišča, mesečno. Če želimo
               lahko spremljamo kar do nivoja posameznega referenta. Ti podatki nam kažejo, da se je
               sistem nekako stabiliziral. Recimo ugotavljamo, da v mesecu avgustu je bilo rešenih
               skoraj da 20 tisoč zemljiškoknjižnih zadev, prejetih je bilo pa nekaj nad 20 tisoč
               172 novih zadev. To morda tudi za informacijo, glede tega podatka, koliko je teh
               predlogov vloženih na sodiščih, da vidimo približno razmerje, koliko je elektronsko
               koliko pa vendarle še na papirju.</p>
               <p>Tudi s takim načinom, ko se predlogi vlagajo elektronsko vrhovno sodišče že ima
               izkušnjo v postopku verodostojne listine, kjer smo ugotavljali, da seveda delež
               papirno vloženih predlogov hitro se zmanjšuje in se zmanjšuje nekako v skladu z
               našimi napovedmi. Prav tako se pa iz tistega postopka nam potrjuje tudi ugotovitev,
               da seveda v elektronskih predlogih praktično ne ugotavljamo napak v papirnatih pa
               tudi v tem postopku verodostojne listine, ki vendarle nekaj časa pač traja, vendarle
               ta odstotek napak je še kar visok. Mimogrede, v stari zemljiški knjigi so nekateri
               podatki kazali, da je 70 % vseh predlogov, nepopolnih ali napačnih, in to je seveda
               pomembno, potem vplivalo tudi na hitro reševanja zadev na sodiščih. Morda bi si
               morali le priklicati v spomin, da je, ko je vrhovno sodišče začelo s tisto prvo
               informatizacijo zemljiške knjige, da je takrat bilo povprečno reševanje
               zemljiškoknjižnih zadev 44 mesecev. Sedaj to spremljamo s tega vidika in ugotavljamo,
               da je v avgustu čas reševanja zadev, ki so kot jim rečemo prvi v vrsto torej tistih,
               ki so že, tako rekoč, pripravljene za rešitev je čas 1.9 meseca. Pred prenovo, pred
               elektronsko zemljiško knjigo smo bili že na povprečnem času 1.5 meseca. Gre za
               podaljšanje, ki je bilo po naši oceni pričakovano, saj je jasno, da je takoj po
               uvedbi novega sistema za pričakovati manjšo storilnost zemljiško knjižnih referentov.
               Tudi to storilnost kot rečeno spremljamo po sodiščih in po posameznem referentu in
               ugotavljamo, da se ta storilnost iz meseca v mesec izboljšuje, tako da se približuje
               tistemu, kar je bil poslovni cilj, koliko naj bi bilo zadev rešenih na referenta.
               Pomembno se nam zdi, da ta podatek velja tudi za obe največji sodišči, okrajno
               sodišče v Ljubljani in Mariboru. Morda predsednica Okrajnega sodišča v Ljubljani še
               kaj več povedala.</p>
               <p>Na podlagi teh podatkov smo lahko pripravili celo projekcijo reševanja zadev do konca
               leta 2012, tudi v povezavo s pripravo proračuna za leto 2012, kjer seveda, glede na
               to, da gre za relativno kratko obdobje in da trenutno se v zemljiški knjigi rešujejo
               zadeve, ki so pripadle pred 1. 5. 2011, katerih reševanje teče na drugačen način kot
               pa teh, ki so po 1. 5. 2011 pripadle, je ta napoved morda še malce nezanesljiva,
               ampak vendarle taka kot je nam kaže, da bomo te cilje dosegli.</p>
               <p>Še morda nekaj o statistiki. Ugotavljamo, da je, mesečno statistiki bom predstavil,
               od 1. 9. do 23. 9., vloženih 17 tisoč 700 predlogov. Po uradnih dolžnosti je od tega
               6500, <stage type="mag"/><stage>(nadaljevanje)</stage> 11 tisoč 150 je na
               predlog strank, kakršnikoli pač strank, že pač od državnih organov do odvetnikov,
               notarjev, fizičnih oseb. V tem času je bilo narejenih preko 520 tisoč izpisov iz
               zemljiške knjige, tako da tudi ta podatek kaže, da pravzaprav sistem deluje.
               Ugotavljamo, da se ta storilnost in tudi prepad pravzaprav vrača na tiste številke,
               ki so veljale pred začetkom, 1. 5. 2011, torej, da se sistem stabilizira. Seveda
               poslovni cilj sistem je, vsaj kar se tiče rešenih zadev, bistveno bolj ambiciozen,
               pričakujejo, da se bo število rešenih zadev še povečalo v primerjavi s preteklim
               obdobjem in na ta način bomo, potem dosegli ta cilj, o katerem je govoril že
               minister.</p>
               <p>Skratka, vsi ti podatki ob nekaterih zapletih, ki so tako veliki pri prenovi
               poslovnega procesa pričakovani. Mi ocenjujemo, da bo to projekcijo uvrstil med tistih
               30, ki pa uspejo, na tistih 30 %. Hvala.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp5">

               <speaker>PREDSEDNIK DR. VINKO GORENAK:</speaker>

               <p>Hvala. Nekako sem pogrešal tisti podatek o stroških. Če boste želel? Izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp6">

               <speaker>JANKO MARINKO:</speaker>

               <p>Trenutni podatek za podjetje Src, ki je tukaj eden od tistih, ki sodelujejo, ki je
               zadolžen za izdelavo aplikacije, smo do danes izplačali 642 tisoč 922 50 evra, kot
               povedano, gre za sredstva iz sredstev e-pravosodja. Ampak glede na dogovor, kako se
               ta projekt tega pravosodja izvaja so to sredstva, ki so, da rečem, pod nadzorom
               vrhovnega sodišča. Vrhovno sodišče je tisto, ki izbere v postopku javnega naročanja
               izvajalca, ki sklene pogodbo in ki, potem tudi odobri izplačilo.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp7">

               <speaker>PREDSEDNIK DR. VINKO GORENAK:</speaker>

               <p>Hvala. Gospa Pivk, predsednica Okrajnega sodišča v Ljubljani.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp8">

               <speaker>VESNA PAVLIČ PIVK:</speaker>

               <p>Hvala za besedo.</p>
               <p>Okrajno sodišče v Ljubljani je le eno izmed 44-ih okrajnih sodišč, ki vodi zemljiško
               knjigo, res da največje in da je pri nas tudi centralno vložišče za zemljiško knjigo,
               zato domnevam, da ste me povabili na to sejo, da spregovorim par besed oziroma da vas
               seznanim s stanjem na naši zemljiški knjigi, od sprejetja zadnje Novele Zakon o
               zemljiški knjigi dalje, zato se bom tudi na to osredotočila.</p>
               <p>V gradivu, ki ste ga priložili k vabilu sem prebrala oziroma vmes je bilo navedeno,
               da se sodniki ukvarjamo z zapuščinskimi zadevami in na kaj vse opozarjajo sodniki.
               Omenjen je povečan obseg dela, preglednost, napake in ugovori. Mogoče, najprej o tem,
               na kratko.</p>
               <p>Povečan obseg dela. Jasno, vsaka sprememba najprej povzroči določen zastoj in vsaka
               sprememba je nekaj novega, na njo se je treba navaditi in nekako ljudje smo bolje ali
               manj prilagodljivi, ampak sedaj po skoraj 5-ih mescih uporabe novega portala, novega
               sistema lahko že ugotavljam, najprej glede povečanega obseg dela, nasprotno. Sistem,
               ki dodeljuje zadeve v reševanje, da se prilagaja situaciji je v bistvu učinkovitejši.
               Sedaj je tako, število referentov, ki jih imamo in za katere tudi vemo, da za njih ni
               predvidene daljše odsotnosti njim se zadeve dnevno dodeljujejo. Če se nam zgodi
               daljša bolniška, porodniška odsotnosti javimo v sistem in se takemu referentu zadeve
               ne dodeljujejo v delo, <stage type="mag"/> <stage>(nadaljevanje)</stage> ampak
               se razporedijo med vsemi ostalimi, ker vemo, da jih je, je bila že prej omenjena
               številka, okoli 160 v Sloveniji. Mislim, da je to zelo učinkovito in se praktično ne
               more zgoditi več zastoj, kot se je v preteklosti, da so se zadeve v Ljubljani in
               Mariboru bistveno bolj nakopičile kot na ostalih sodiščih. Tako, da mislim, da ta
               očitek novemu sistemu ali sistemu po noveli ne vzdrži, vsaj na našem sodišču ne.</p>
               <p>Kar se tiče preglednosti. Navajeni smo bili res da na zemljiškoknjižne vložke, ampak
               kot vemo življenje funkcionira drugače kot na papirju. Zdaj je enota parcela. In po
               teh nekaj mesecih tako sodniki, kot referenti ugotavljajo, da je ta sistem bolj
               pregleden. In sicer iz čisto preprostega razloga. Zdaj govorimo o parceli, vedno
               govorimo o parceli in kot eni samostojni enoti, ne več o vložku. In včasih je recimo,
               ne vem, da je bila na eni parceli stanovanjska hiša, na sosednji zraven je bila
               garaža in še eno dvorišče in so bile tri parcele, so bile lahko v enem
               zemljiškoknjižnem vložku, potem je prišlo do prenosa v drugi vložek in raznorazne
               situacije, ampak zdaj s tem, novo osnovno enoto je delo tako za sodnike, kot
               referente v tem segmentu poenostavljeno.</p>
               <p>Napake, je bil že prej povedan podatek, da je bilo okrog 70% predlogov vloženih
               nepopolnih. Napake, ki jih ugotavljamo, o napakah seveda lahko govorimo, ampak zdaj
               vidimo, da ob tej novi povezavi z ostalimi izvornimi evidencami odkrivamo napake, ki
               so bile že prej v zemljiški knjigi, ampak za njih nismo vedeli. Zdaj sistem omogoča,
               da nas opozarja na njih in da jih lahko torej popravimo. V bodoče se takšne napake ne
               bodo mogle več dogajati, ker če bo eno ime napačno vpisano, bo povezava s centralnim
               registrom prebivalstva omogočila, bo sistem opozoril na to napako in do takšnega
               napačnega vpisa ne bo prišlo, do takšnih vpisov v preteklosti veste, da je prihajalo.
               Tako, da jaz mislim, da v enem določenem času o napakah sploh ne bomo mogli več
               govoriti, ravno zaradi povezave z ostalimi izvornimi evidencami.</p>
               <p>Ugovori. Kaj je s številom ugovorov v teh parih mesecih od uporabe novele?
               Ugotavljamo, da je vsebinskih ugovorov v bistvu manj. Zdaj se že pozna, da je več, da
               so v bistvu predlogi sestavljeni ne več s strani laičnih strank, ampak več s strani
               odvetnikov in notarjev, zato je tudi manj napak. Po številu v to kvoto ugovorov zdaj
               sodijo tudi vsa opozorila na napačne zapise imen, v to kvoto sodi tudi vse kar je
               nepravilno v zvezi s plačilom takse, tako da nekako se število nominalno zmanjšalo
               sicer ni, ampak če gremo analizirati kaj v tem številu je, vsebinskih ugovorov je
               absolutno v teh skoraj 5 mesecih manj, kot jih je bilo prej.</p>
               <p>Glede števila rešenih zadev. Referenti so se v 5 mesecih že kar v redu navadili na
               nov portal, na nov izgled in na nov način dela. Tako, da smo že prišli skoraj na
               tisto staro storilnost, ki smo jo imeli do konca aprila letošnjega leta. <stage type="mag"/> <stage>(nadaljevanje)</stage> Jaz ocenjujem, da je za Okrajno
               sodišče v Ljubljani, kot enega največjih uporabnikov ali izvajalcev ali pa sodišč, ki
               vodi zemljiško knjigo in odloča o vpisih v zemljiško knjigo, da je novela prinesla
               dobre spremembe, da je prinesla hitrejše reševanje zadev in da že zdaj lahko
               ugotavljamo, da nam je poenostavila delo. Tako, da mislim, da bo tudi kar se tiče
               kadrovske zasedbe možno v bodoče kakšno prerazporejanje na kakšna druga bolj
               obremenjena področja.</p>
               <p>Za enkrat toliko. Hvala lepa.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp9">

               <speaker>PREDSEDNIK DR. VINKO GORENAK:</speaker>

               <p>Hvala vam.</p>
               <p>Ministrstvo za javno upravo, gospa Karmen Tanko, če želite. Izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp10">

               <speaker>KARMEN TANKO:</speaker>

               <p>Dober dan.</p>
               <p>Predvidevam, da smo bili mi, kot predstavniki upravnih enot vabljeni, ker imajo
               upravne enote določene težave s tem sistemom. Vse te težave pa so bolj, vsaj kakor
               smo jih mi ocenili, bolj tehnične narave in jih sproti rešujemo s tem, da so
               naslovljeni ti problemi na vrhovno sodišče in z njimi usklajujemo te načine, recimo
               dostopi do posameznih postopkov, vpisi upravnih odločb v zemljiško knjigo. Upravne
               enot nimajo dostopov do teh postopkov, vendar mislim, da je to tehnična zadeva, ki jo
               bomo z Vrhovnim sodiščem lahko rešili.</p>
               <p>Druga zadeva pa je sprememba sistema, tako kot vsi, se morajo tudi na upravnih enota
               navaditi na ta nov sistem, navaditi poiskati in tudi vpogledati, tako da to pa
               mislim, da bo tudi sčasoma rešeno.</p>
               <p>Drugih zadev pa mi v smislu pripomb iz upravnih enot nismo zasledili, razen teh
               tehničnih.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp11">

               <speaker>PREDSEDNIK DR. VINKO GORENAK:</speaker>

               <p>Hvala vam.</p>
               <p>Sledi Notarska zbornica Slovenije, gospa Marjana Bešter. Poslanci, prosim
               poslušajte.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp12">

               <speaker>MARJANA TIČAR BEŠTER:</speaker>

               <p>Hvala lepa, spoštovani gospod predsednik. Članice, člani komisije, spoštovani
               gostje.</p>
               <p>Najprej bi rada povedala, da ni res, kot je bilo slišati in brati, da smo samo
               slovenski notarji s to novelo zakona popolnoma zadovoljni, ker pač javno ni bilo
               slišati naših pripomb. Načelno gledano v celoti menimo, da je projekt dober, da pa
               znotraj tega projekta, ker je pač sam projekt zelo obsežen in velik najdemo pa
               določene rešitve oziroma nedorečenosti, ki jih bo treba še odpraviti.</p>
               <p>Povsem jasno je treba vedeti da se notarji zavedamo naše vloge pri tem, torej notarji
               smo javna služba, smo izvajalci zakona, takšnega kot pač je, seveda pri tem pa imamo
               predvsem pred očmi čim večjo pravno zaščito naših strank. V tem so se v aplikaciji
               kakršna je pojavile določene težave. Ko se je aplikacija pripravljala, sicer smo jo
               notarji dobili v testnem okolju, kot je bilo danes že povedano, nekaj mesecev prej,
               vendar ko se zadeva pretvori v tisto resnično okolje iz virtualnega, potem so
               določene zadeve, ki pa jih prej sploh ni bilo mogoče preveriti oziroma
               preizkusiti.</p>
               <p>Nadalje bi rada poudarila, da smo na notarski zbornici storili prav vse, da bi na
               področje izobraževanja notarjev storili kar se je pač dalo, torej, notarje smo
               poučevali. S tem smo najprej mi dobili pouk s strani Vrhovnega sodišča, če tako
               rečem, nadalje smo mi to znanje prenesli na ostalo članstvo v naši zbornici,
               konkretno pa so se na nas vmes recimo obrnili tudi državni pravobranilci, tako da so
               določena predavanja bila opravljena z naše strani tudi za njih. Kar pa se je nabralo
               težav oziroma teh podrobnosti v praksi notarskih pisarn, pa smo tekoče obveščali
               pristojne, tako na pravosodnem ministrstvu, kot tudi na samem Vrhovnem sodišču in
               moram reči, da na našo pobudo je bilo že <stage type="mag"/>
               <stage>(Nadaljevanje)</stage> v aplikaciji od same uvedbe do danes popravljeno kar nekaj stvari, ki
               danes olajšujejo delo, hitrejše delo torej je delo hitrejše in tako naprej.</p>
               <p>Torej vedno smo mi poskušali to naše mogoče nestrinjanje oziroma težave z rešitvami,
               ki jih prinaša aplikacija namesto v javnosti reševati znotraj sistema glede na našo
               funkcijo, čeprav seveda pri strankah pa je bil vedno notar tisti, ki je bil kriv teh
               omenjenih težav, čeprav mi zakon zgolj izvajamo.</p>
               <p>Kot sem že uvodoma omenila menimo, da je seveda novela generalno gledano pomemben
               korak na tem področju. </p>
               <p>Elektronizacijo je pač treba uvajati na vseh področij, določene zadeve pa bo treba še
               urediti, morda bi se kakšne stvari lahko samo še hitreje mogoče poskušale urediti,
               predvsem s ciljem večje pravne varnosti vseh strank. Hvala lepa.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp13">

               <speaker>PREDSEDNIK DR. VINKO GORENAK:</speaker>

               <p>Hvala vam. Gospod Kozinc odvetniška zbornica, izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp14">

               <speaker>MIHA KOZINC:</speaker>

               <p>Lepo pozdravljeni tudi v imenu odvetniške zbornice. Jaz bi bil popolnoma kratek v tej
               zadevi.</p>
               <p>Glede na to, da obvezno vlaganje zemljiško knjižnih predlogov v elektronski obliki
               traja od 1. maja letošnjega leta, se mi zdi, glede na velike spremembe, ki so rok o
               katerem lahko govorimo danes, kratek in v tako kratkem roku najbrž ne moremo vsi
               pričakovati, da bo taka velika sprememba delala tako, da bomo vsi zadovoljni.</p>
               <p>Pač se rešujejo dnevno te problemi, ki so in ki nastajajo tudi na relaciji odvetniki,
               vrhovno sodišče, ki je izvajalec tega projekta.</p>
               <p>Posamezni odvetniki seveda imajo pripombe, pripomb je več, te se zbirajo in tudi njih
               na vrhovnem sodišču rešujemo, kot jih rešujemo. Ni pa to ravno, da bi skakali od
               veselja glede sodelovanja, lahko bi bilo še boljše in lahko bi še bolj temeljito
               sodelovali pri tem delu.</p>
               <p>Bistveno vprašanje pa je, prej ko je že rekel gospod minister, enkrat sem rekel
               kolega minister, pa ste bili vsi razburjeni potem, vedno bolj kolega minister, rekel,
               da</p>
            </sp>
            <sp xml:id="SDT5-OZNPJUIP-Nujna-064-2011-09-28.sp15">

               <speaker>PREDSEDNIK DR. VINKO GORENAK:</speaker>

               <p>... saj ni treba skrivati ...</p>
            </sp>
            <sp xml:id="SDT5-OZNPJUIP-Nujna-064-2011-09-28.sp16">

               <speaker>MIHA KOZINC:</speaker>

               <p>... je bilo to sprejeto leta 2007 ta zakon. Takrat, ko se je ta zakon sprejemal nas
               nihče ni vprašal nič.</p>
               <p>Če bi nas takrat vprašali kako bo ta zakon potekal v praksi, bi morebiti imeli že
               takrat pripombe, vendar prejšnja Vlada oziroma prejšnji minister je sodelovanje z
               nami imel zelo na kratkih odnosih in nas ni absolutno vprašal nič.</p>
               <p>To je bilo sprejeto in zdaj je kar je in moramo pač v tem mi sodelovati, kot
               sodelujemo.</p>
               <p>Da pa ne bo izgledalo tako, da smo odvetniki tiste pijavke ljudstva, ki hočemo sebi
               zagotoviti delo, bi pa samo prebral odlomek, ki smo ga poslali 9. aprila 2010, še
               predno je bila sprejeta zadnja novela, ki jo je predlagalo ministrstvu.</p>
               <p>Po našem mnenju, bi morala biti kljub elektronizaciji sistema dopuščena možnost
               vlaganja predlogov, ne samo odvetnikom ampak tudi vsem, ki želijo predlog na
               zemljiško knjigo vložiti samostojno.</p>
               <p>Odvetniška zbornica se vseskozi zavzemala za to, da vsakdo lahko vloži predlog, da
               zemljiško knjigo naprej.</p>
               <p>Obvezno vlaganje zemljiško knjižnih predlogov preko notarjev in to le zaradi tehnične
               rešitve hrambe listin pri notarjih med drugim pomeni tudi omejitev pravice dostopa do
               sodišča.</p>
               <p>Med stranko in sodnikom se postavlja filter, ki po našem mnenju ni ne dopusten in ne
               ustaven.</p>
               <p>Če se namreč notar ne bo strinjal z dopustnostjo vloge, se bodo za predlagatelja
               končale možnosti vpisa na sodišče. V tem primeru vloge sploh ne bo prejelo, kaj šele
               presojalo dopustnost in utemeljenost predloga.</p>
               <p>To smo vlagali še predno je zakon šel v kakršnokoli proceduro, zato to ne drži, da
               smo si odvetniki želeli in hoteli dobiti kakršen koli monopol nad tem delom poleg
               notarjev. To je ena stvar.</p>
               <p>Seveda potem, če se prav spomnim enega sestanka pri ministrstvu, je bil predlog
               odvetniške zbornice, da se uredijo informacijske točke na posameznih sodiščih, kjer
               bo vsakdo lahko v elektronski obliki vlagal te predloge, kaj je bilo sprejeto od
               tega, ne vem.</p>
               <p>Naslednja stvar, ki bi jo pa rad poudaril okrog tega pa je, da je odvetniška zbornica
               strokovna organizacija in seveda se v politizacijo tega vprašanja enostavno ne bo
               mešala.</p>
               <p>Mi naše pripombe, ki jih imamo, rešujemo na nivoju z vrhovnim sodiščem in seveda
               upam, da bomo sodelovali naprej še bolje, kot smo do zdaj. Hvala lepa.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp17">

               <speaker>PREDSEDNIK DR. VINKO GORENAK:</speaker>

               <p>Hvala. Saj biti kolega ni nič narobe ...</p>
            </sp>
            <sp xml:id="SDT5-OZNPJUIP-Nujna-064-2011-09-28.sp18">

               <speaker>MIHA KOZINC:</speaker>

               <p>... takrat ste rekli, da je ...</p>
            </sp>
            <sp xml:id="SDT5-OZNPJUIP-Nujna-064-2011-09-28.sp19">

               <speaker>PREDSEDNIK DR. VINKO GORENAK:</speaker>

               <p>... je pa dobro vedeti.<stage type="mag"/> <stage>(Nadaljevanje)</stage>
               Geodetska uprava, gospod Franc Ravnihar.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp20">

               <speaker>FRANC RAVNIHAR:</speaker>

               <p>Lep pozdrav tudi v imenu geodetske uprave. Predpostavljamo, da ste nas povabili, kot
               inštitucijo, ki je na nek način povezana z zemljiško knjigo, tesno sodeluje. To je
               dejstvo in je res.</p>
               <p>Namreč na operativnem nivoju se evidence z geodetske uprave, predvsem evidence
               zemljiškega katastra in katastra stavb tesno povezujeta z evidenco o zemljiški
               knjigi.</p>
               <p>Gre namreč za dve evidenci, ki vodita podatke o nepremičnini in o lastnikih in sta
               med seboj, kot rečeno, povezani.</p>
               <p>Sicer na tak način, da izmenjujemo in prenašamo podatke iz ene evidence, se pravi iz
               evidenc katastrov podatke o nepremičninah in spremembe ...<stage>/Nerazumljivo/</stage>..., ki jih
               prevzema zemljiška knjiga in na drugi strani seveda podatke o lastnikih, ki so vodeni
               v zemljiški knjigi prevzemamo v katastre.</p>
               <p>Uvedba novega sistema seveda nekaj težav povzroča tudi pri nas, na strani geodetske
               uprave, ker aplikacijo, ki je bila s 1. majem uvedena, uporabljamo tudi na geodetski
               upravi in sicer za posredovanje sprememb podatkov v zemljiško knjigo, se pravi
               sprememb identifikatorjev. </p>
               <p>Te težave, na katere smo naleteli, smo poskušali in jih v nekaterih primerih tudi že
               uspešno rešili neposredno z vrhovnih sodiščem, s katerim sodelujemo.</p>
               <p>Namreč na kakšne napake oziroma pomanjkljivosti aplikacije smo opozorili, nekatere,
               kot sem že rekle, so bile že odpravljene, nekatere so še v fazi odpravljanja.</p>
               <p>Nekaj več dela imam tudi na naši strani s sprejemanjem podatkov, vendar z uvedbo
               elektronske izmenjave podatkov pričakujemo, da bodo te težave tudi odpadle.</p>
               <p>Bi pa želel opozoriti, da je potrebno, čeprav ne spada ravno v kontekst, veliko
               pozornost posvetiti podatkom, če govorimo o zemljiški knjigi, podatkom o lastništvu,
               kajti enolično določeno lastništvo seveda je tisti pogoj, ki potem omogoča izvajanje
               vseh ostalih postopkov, tudi upravnih pri nas.</p>
               <p>Se pravi enolično določene podatke o lastniku pomeni pa matična številka oziroma
               enota matična številka občana za lastnika v zemljiški knjigi, ki pa vemo, da zaradi
               različnih razlogov te podatki še niso v celoti popolni. Hvala lepa.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp21">

               <speaker>PREDSEDNIK DR. VINKO GORENAK:</speaker>

               <p>Hvala vam. Gospod Borut Gržinič, Gospodarska zbornica Slovenije.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp22">

               <speaker>BORUT GRŽINIČ:</speaker>

               <p>Prav lep pozdrav vsem. Bom na kratko povzel te zadeve, ki smo jih tudi pismeno
               pripravili za današnjo sejo, so pa posledica določenih pripomb in izkušenj naših
               članov in vseh tistih, ki se s to problematiko malo več ukvarjajo, ne samo
               posredniki, tudi tisti, ki imajo tudi neke pravice v teh postopkih.</p>
               <p>Za nas se zdijo najbolj sporne zadeve, ki so bile s to novelo in tudi z najbrž
               prejšnjimi že uvedene, prvič ukinitev ZK vložkov.</p>
               <p>Ta zadeva je bila seveda zelo na hitro in na ZK vložkih je bilo po navadi vedno več
               parcel zelo redki vložki so bili z eno parcelo in seveda sprememba sistema je
               povzročila, da je namesto enega vložka predmet obravnav v vseh teh postopkih seveda
               parcela, ki multiplicira vse delo in vse podatke o vloženih predlogih, o rešenih
               primerih in tako naprej je treba gledati s tega stališča, da so seveda ti podatki v
               primerjavi s prejšnjimi napihnjeni, ker gre za večje število.</p>
               <p>Zato se seveda naši člani srečujejo s tem in rešujejo tako, da izpiske po stanju 30.
               aprila si delajo zato, da imajo vsaj en majhen pregled nad tem kaj je bilo v
               prejšnjih vložkih vpisano in je seveda potem tisto osnova za nadaljnje vlaganje.</p>
               <p>Druga zadeva je vlaganje ZK predlogov in omejitev postulacijske sposobnosti. Tukaj je
               seveda ta novela prinesla tudi na našo zahtevo določene pravice vsem in fizičnim
               osebam in tako naprej o direktnem vlaganju <stage type="mag"/>
               <stage>(Nadaljevanje)</stage> na sodiščih, vendar pa seveda je bilo to izigrano in omejeno predvsem
               iz dveh razlogov. Prvič, so to lahko samo ZK predlogi za vknjižbo lastninske pravice
               ne pa vseh drugih stvarnopravnih in obligacijskih pravic in pa samo pri tistih
               okrajnih sodiščih po legi nepremičnine, kar je seveda v čistem nasprotju z vsemi
               ostalimi določili zakona in izvajanjem tega, kjer se vse vloge porazdeljujejo po vseh
               sodiščih in je to totalen nonsens, da pa za to zadevo je pa točno samo na tistem
               sodišču kjer nepremičnina leži. Sedanje stanje absolutno favorizira tehnični vidik
               tega poslovanja. Tukaj je navedena primerjava z Avstrijo. Notarji in odvetniki so
               zavezani vlagati v elektronsko, drugi jih še vedno lahko vlagajo na klasičen
               način.</p>
               <p>Omejitve glede vlaganja posameznih ZK predlogov za nepremičnine z različnimi ID.
               Seveda, tisto kar sem že na začetku povedal, ni možno vložiti enega ZK predloga za
               izbris enega vknjiženega bremena ali pa česarkoli drugega pri nepremičninah, ker
               imajo te nepremičnine različne ideje. Tukaj je potem naveden en primer, 6ZK za izbris
               dveh stvarnih bremen. Takih primerov je ogromno in bi jih lahko našteli še kar nekaj
               in gre za multiplikacijo vseh teh del in tudi multiplikacijo iz spisov,
               multiplikacijo vsega, kar povzroča ne samo toliko večjo porabo in papirja in časa
               tistih, ki to delajo, vseh kvalificiranih uporabnikov kot seveda tudi stroškov za
               stranke itn. In seveda, glede na to, da se potem ta zadeva razdeli še po različnih
               sodiščih, se seveda referenti na različnih sodiščih ukvarjajo z istimi zadevami, ki
               se nanašajo na točno isto problematiko in dokler ena zadeva ni rešena, se druga ne
               more in dokler niso vse, seveda ni vse rešeno. In tako, da se zadeve ne morejo rešiti
               v prej kot pol leta. Tako da, je to eden od velikih pomanjkljivosti sedanjega
               sistema.</p>
               <p>Potem nekaj okrog ZK instituta. Tukaj se jaz malo ograjujem. Sicer nisem pravnik, to
               so mi pravniki napisali. Da so ti novi pravni instituti, ki jih je zakon prinesel,
               osnovni pravni položaj, širši pravni položaj nepremičnine in stavbne pravice kot
               samostojne. Da pomenijo dejansko revizijo stvarnopravnega zakonika, in da prvih dveh
               ne pozna noben znan ZK sistem na svetu in ga je tudi težko razložiti tujim
               državljanom, pa tudi našim in smo neprimerljivi z evropskimi ostalimi sistemi. In
               stavbna pravica je pa ravno tako v nasprotju s SPZ kot tudi ZEN. Potem je točka
               popolna depersonalizacija, anonimizacija upravljanje ZK sistema. Seveda, v kolikor se
               v samem sistemu nekaj zatakne, ni dejansko nobenega, ki bi reševal zadeve. Osnovna
               zadeva recimo pri dodeljevanju zadev, ker to je pač računalniško, zato nobeden ne
               odgovarja, in če se od šestih vloženih zadev, ki se nanašajo seveda na isto zadevo,
               samo šest parcel je, se ena po neki napak ne dodeli, tega ni možno nikjer ugotoviti
               zakaj, kako itn. Ta zadeva ni bila dodeljena sploh. In en primer je, da po 104. dneh
               še zdaj ni dodeljena nobenemu sodišču, ostalih pet je bilo razdeljenih, ena ne in se
               ne ve ne zakaj, ne kdo za to odgovarja, ne nič.</p>
               <p>Potem roki. <stage type="mag"/> <stage>(nadaljevanje)</stage> Mi bi želeli in
               tudi bi zahtevali, da se predloži in predlagamo tudi poslancem, da bi v roku
               štirinajst dni dalo ministrstvo in pa Vrhovno sodišče poročilo ...<stage>/Nerazumljivo./</stage>...
               nekaj smo sicer danes že slišali, ...<stage>/nerazumljivo/</stage>... roku odločanja o predlogih po
               1. 5., najkrajšem in najdaljših rokih, število nerešenih, ki so bili vloženi po 1. 5.
               in številu vloženih po, ki še sploh niso bili dodeljeni. To se nanaša na tiste prej
               probleme.</p>
               <p>Potem okrog stroškov. O stroških za vlaganje ZK predlogov sodnih taks; mislim, da
               tudi to je Vrhovno sodišču Ministrstvu za pravosodje bi lahko neko poročilo o tem
               pripravilo, da je dokazano bistveno povečanje stroškov, ki izhaja iz teh vseh
               multiplikacij vloženih zadev. In pa, seveda, bistveno povečanje števila ZK izpiskov
               in pogledov in vse to je seveda že spet zaradi tega, ker je treba vsako parcelo
               posebej, ne da se samo... Prej se je vložek pogledal, zdaj moraš vsako parcelo in je
               toliko več vpogledov in vsega.</p>
               <p>Potem okrog testiranja izobraževanja. Ni bilo, vsaj po našem mnenju ustrezno
               preizkušanje testiranja novih rešitev. Mi imamo tudi tako izkušnjo, da je s 1. 5. se
               začelo uporabljati pri tem, da Ministrstvo recimo za pravosodje niti še ni vedelo za
               to, da je administrator za kvalificirane uporabnike, nepremičninske posrednike in se
               je potem šele ta zadeva začela reševati in je bila potem šele v štirinajstih dneh po
               1. maju rešena, ampak to je ena od takih zadev. In pa seveda tudi pravočasno
               strokovno usposabljanje vseh teh naročil. To mislim, da je v veliki meri bilo zelo
               pozno ali pa ga tudi ni bilo.</p>
               <p>Potem - zaključni predlogi. Prvič. Prepričani smo, da bi morala Vlada imenovati
               neodvisno strokovno revizijsko komisijo, ki bi ob sodelovanju z notarsko zbornico,
               odvetniško, gospodarsko zbornico obeh skupnost slovenski občini, Ministrstvo za javno
               upravo in tistega dela stroke, ki ni sodeloval pri pripravi sedanjih rešitev,
               izdelati strokovno oceno ustreznosti sistema in predlagati spremembe in dopolnitve.
               Brez take neodvisne poglobljene strokovne analize je nemogoče v razumnem roku
               odpraviti največje napake in pomanjkljivosti. Predlagamo, da odbor tudi ugotovi ali
               je zakonito, da se spremenjeni ZZK1C dejansko izvaja ne s podzakonskimi akti, temveč
               z več sto stranmi uporabniških navodil za katere je na naslovni strani navedena
               prepoved razmnoževanja. Ne vem, so to tajni uradni listi iz nekih prejšnjih sistemov.
               Hvala.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp23">

               <speaker>PREDSEDNIK DR. VINKO GORENAK:</speaker>

               <p>Hvala lepa. Gospa Bradaško. Je tukaj? Ni. Prav.</p>
               <p>Potem smo zaključili uvodničarje. Če sam malce pokomentiram, predno dam besedo prvemu
               prijavljenemu gospodu Jerovšku.</p>
               <p>Kaj naj rečem, saj tukaj sedimo vsi, ki smo tukaj, živimo na račun gospodarstva
               katerega predstavnik je tukaj tudi z nami, Gospodarske zbornice Slovenije. Oni so na
               nek način tisti, ki zagotavljajo sredstva tudi za naše delo. Je pa zanimivo, samo oni
               imajo probleme z nami, mi smo pa tako služni, da je kar kaj. Ali drugače povedano,
               vse je v najlepšem redu, saj jo bomo zaključili, vi pa imejte svoje probleme na
               gospodarstvu. Samo koliko časa bo to trajalo, pa ne vem. Ne vem. Skratka, tudi vsi
               novinarji, ki ste poročali, nekateri ste tudi tukaj, očitno imate po mnenju tukaj
               prisotnih napačne informatorje, lažete ali pa kaj takega. Ja, tako sedaj izgleda.
               Vsaj za javnost tako izgleda, glede na to, da imamo tudi televizijski prenos. Vse je
               v najlepšem redu, novinarji si izmišljujejo, gospodarska zbornica pač javska, tako
               kot vedno, ampak krasna situacija, bi človek rekel. Govorim seveda ironično, tako da
               me boste razumeli tudi novinarji.</p>
               <p>Gospod Jerovšek, izvolite. <stage type="mag"/>
               </p>
            </sp>
            <sp xml:id="SDT5-OZNPJUIP-Nujna-064-2011-09-28.sp24">

               <speaker>JOŽEF JEROVŠEK:</speaker>

               <p>Hvala lepa. Sem zelo vesel, da nekaj rečemo o tem zakonu in njegovih posledicah
               oziroma izkušnjah s tem zakonom, kajti procedura sprejemanja je imela številne
               vijuge, ampak glede na to, da moramo upoštevati tisto kar je na terenu, kar se ljudje
               obračajo name in kaj sem tukaj slišal od uporabnikov, se je uresničilo natančno tisto
               kar smo že ob prvem sprejemanju zakona govorili v naši poslanski skupini, čeprav se
               je med tem časom, o tem tudi novih novelah, ministrstvo nekoliko uklonilo, pa je
               nekoliko omililo ta dostop postolacijsko sposobnost, kar je gospod minister danes
               izjavljal, da ni verjetno dosti uporabnikov, ki to uporablja, več od njihovih
               pričakovanj. Torej, je priznal, da so podcenili slovenskega državljana. Jaz sem tisto
               takrat pogosto trdil in vedno trdil, da je ta kot je bilo v prvih verzijah napisano
               ponižujoče za slovenskega državljana, njegovo opravilno sposobnost, kajti tisto kar
               mu je priznala Marija Terezija se mu je jemalo s temi novelami zakona. Zdaj bom pa
               rekel tako, da preden sem videl te pripombe, da me je svetniški kolega v občinskem
               svetu, s katerim sediva na politično nasprotnih bregovih in sva kar polemična v
               medsebojnih nastopih, pa je pravnik, pa se ukvarja dosti s tem, da pomaga ljudem in
               mi je rekel: "Tu ti pa priznam, sem te poslušal, da si natančno predvidel in je
               nezaslišano kaj so si izmislili na ministrstvu". Ampak, glede na to, da je bilo
               toliko te procedure sem mislil, da bo po petih mesecih ta zadeva vpeljana, to pa sem
               pričakoval. In danes bi bilo verjetno zanimivo primerjati navodila, ki so jih
               takratne službe Marije Terezije razposlale, stoletja so vmes, pa količino tistih
               navodil, pa v času v katerem je to zaživelo, z današnjo vso moderno tehniko, kot tu
               slišimo, da je že več sto strani navodil, ki si še jemljejo diskrecijsko pravico ali
               kakšno pravico že avtorsko, da se bo v to sploh ne sme pogledati bolj globoko. Potem
               smo tu slišali, da so se stroški absolutno dokazano bistveno povečanje vseh stroškov
               in bo tako tudi ostalo očitno, treba je angažirati več ljudi, namesto, da bi jih bilo
               treba angažirati manj. Takšnih sprememb si državljani ne želijo. Jaz razumem to
               krilo, da ne more reči nič slabega, ker v lastno skledo se ne pljuva, moram pa reči,
               da je odvetniška zbornica tam zelo korektno napisala takrat te zadeve. Zdaj tu smo
               videli kako se je ta projekt delal, vpeljeval, kdo je na razpisu dobil, kdo je sedel
               v dvojni vlogi in tu so nekateri spretni pravniki, ki so že kar sem jaz poslanec skoz
               v dvojni vlogi, državni sekretarji pa pišejo zakone takrat za Zavarovalnico Triglav,
               pa potem tem Zavarovalnica Triglav pa tako naprej in zanimivo je, da mi je eden dober
               poznavalec razmerij znotraj, pa ne moj politični sopotnik, enkrat rekel ja, ta gospa
               zna tako napisati zakone, da je dosti lukenj, da se potem večno popravlja in seveda
               sodeluje kar neprenehoma pri <stage type="mag"/> <stage>(nadaljevanje)</stage>
               zakonih, od zakona o gospodarskih družbah, pa ne vem kje se zgodovina začne. In to je
               očitna bolezen v tej državi, sploh mislim, da so tu številne naveze, ki se zdijo
               večne, vendar bi človek pričakoval, da bo vse v razmerah gospodarske krize, ko se je
               moglo spoznati, da brez dejanske dodane vrednosti ni nič in da tisti, ki delajo
               dejansko dodano vrednost, da bi morali biti enkrat obvarovani novih in novih
               stroškov, kajti, če so državljani soočeni z novimi in novimi stroški za storitve,
               seveda se potem celi stroj v to smer vrti in v takšnih razmerah bo tudi vsaka oblast
               težko racionalizirala širšo državno upravo in tudi takšne administrativne zadeve.
               Zato bi želel, da bi imel tu podatek, tudi gospa iz sodišča, da bi rekli 1. oktobra
               bomo dali bilanco koliko imamo na lagerju primerov, pa drugo leto 1. oktobra, pa bi
               pogledali kaj se je dejansko zgodilo. Seveda med tem časom je pa treba povedati
               podatek koliko več ljudi je sedaj referentov angažiranih na sodiščih kot jih je bilo
               prej, ko je bilo možno tudi na klasičen način. Jaz trdim, da se na elektronski način
               tudi da racionalizirati zadeve, da se zelo racionalizirati, samo nimam občutka, da je
               bila to res avtentična želja, da bo zelo hitro zaživelo, pa zelo racionaliziralo,
               kajti cifre so že kar lepe kaj se je za to denarja porabilo, to kar na podlagi
               projektov, pa izvedencev, pa sodelavcev, ki imajo pavšale pa tako naprej, ne vem pa,
               če ste ovrednotili notranje razporeditve ljudi, povečano število referentov, pa to se
               da ovrednotiti in bi bilo to zelo zanimivo slišati. Res me zanima ali imajo tisti s
               katerimi sklenete pogodbo o neki vpeljavi, o neki aplikaciji tudi je v pogodbi, da se
               odprava napak ne plačuje ponovno, da se reklamacije ne plačujejo. Neke informacije
               smo slišali, da temu ni tako, da so stalno neki potem novi intelektualni dodatki in
               tako naprej. In uporabniki ne da so nergači, niso zadovoljni, ker daleč od
               obljubljenega za državo strošek, mi pa vemo, da država tone vsak dan bolj in takšni
               projekti, če so na tak način izvedeni so mlinski kamen na vratu države. Hvala
               lepa.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp25">

               <speaker>PREDSEDNIK DR. VINKO GORENAK:</speaker>

               <p>Gospod Petek, izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp26">

               <speaker>MIRO PETEK:</speaker>

               <p>Hvala za besedo. Temu zakonu ni mogoče oporekati pozitivnih dosežkov, seveda pa kot
               vsak zakon ima tudi določene pomanjkljivosti. Seveda če vlada ali koalicija opoziciji
               očita politizacijo ali nagajanje, potem bi vlada kljub vsemu morala prisluhniti
               strokovni javnosti, kajti očitkov pravnikov stroke je kar nekaj, nekaj je javnih
               zapisanih očitkov, več je še ostalih, ki jih je mogoče slišati v raznih pogovorih.
               Sam minister je zanimivo rekel, da sam ni dobil nobenega od predlogov, nasprotnih
               predlogov ali kakšne pobude za to, določene medije je tudi označil kot
               nekvalificirane ali pa nekompetentne, <stage type="mag"/>
               <stage>(nadaljevanje)</stage> s čimer se strinjam. Vendar pravna praksa, po moji oceni, ni
               nekvalificirani ali nekompetentni mediji. Tudi vi, minister, v njem objavljate in
               tudi vi, ki sedite na drugi strani ste velikokrat avtorji pravne prakse. Zato bi vas
               opozoril na en tekst vaše kolegice, pravnice, Katarine Bradeško, univerzitetna
               diplomirana pravnica, odvetnica iz Kranja, ki je v Pravni praksi zapisala nekaj
               svojih opažanj, svojih resnic. Kar uvodoma zapiše, namreč, da v postopku
               informatizacije zemljiške knjige se po skoraj desetletju<stage>(?)</stage> te spremembe leto zgodila
               nova reforma, ki je namesto, da bi izpolnila upravičena pričakovanja zainteresirane
               javnosti prinesla nedomišljen in slab sistem. Sama dalje pravi, da je, če je prvotna
               elektronizirana knjiga, sicer slabša od ročne, še vedno služila namenu, zaslužila ime
               javna, je nova povsem nepregledna z obiljem bolj ali manj pomembnih in dolgih številk
               s komaj vidno oznako nepremičnine, brez navedbe pridobitnega naslova. Pravi, da je
               sistem tako zamuden, da je ona kot odvetnica po novem za vložitev predloga za prepis
               zaščitene kmetije porabila več časa, kot pa poprej. Piše dalje tudi, kako je zgovorna
               ureditev, da je za prepis manjšega gozda po novem plačati 5 evrov sodne takse, notar
               pa za digitalizacijo oziroma za skeniranje tega dokumenta za vsako listino pobere po
               30 evrov. Ta vaša kolegica pravnica iz Kranja se tudi sprašuje, kdo so avtorji
               zakonskih rešitev. Ali so to doktorice oziroma doktorji, magistrice, magistri
               najrazličnejših specializacij, ki se ponujajo za drage kotizacije poučevati od nekdaj
               jasno zemljiškoknjižno pravo, ki so ga sami zapletli. Mislim, da je to relevantno
               vprašanje. Dalje, kot bi šlo avtorjem in razlagalcem za to, da ustrežejo svojim
               naročnikom, da bo promet z nepremičninami čim bolj skrit. Za to dobijo svoje plačilo.
               Znižanja pravna varnost pa je zgolj stranska škoda. Mislim, da ste vi gospa,
               predsednica sodišča, rekli, da je 70% vlog nepopolnih pred novelo. Koliko jih je
               sedaj? ...<stage>/Oglašanje iz klopi./</stage></p>
            </sp>
            <sp xml:id="SDT5-OZNPJUIP-Nujna-064-2011-09-28.sp27">

               <speaker>PREDSEDNIK DR. VINKO GORENAK:</speaker>

               <p>Nadaljujte z razpravo, pa boste dobili odgovor.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp28">

               <speaker>MIRO PETEK:</speaker>

               <p>Očitno je bil interes tega zakona tudi ta, da se zadeva precej zakomplicira. Temu
               tekstu vaše kolegice pravnice ni nihče oporekal, nihče iz ministrstva ni podal kakšen
               popravek ali prikaz nasprotnih dejstev, zato mislim, da je očitke vaših kolegov
               pravnikov treba jemati resno. Hvala.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp29">

               <speaker>PREDSEDNIK DR. VINKO GORENAK:</speaker>

               <p>Hvala. Predlagam kar odgovor gospoda Marinka in gospe Pivkove.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp30">

               <speaker>JANKO MARINKO:</speaker>

               <p>Gospodu Jerovšku, ne vem kako ste me razumeli, nikakor ne drži, da bi se povečevalo
               število zemljiškoknjižnih referentov zaradi uvedbe nove zemljiške
               knjige....<stage>/Oglašanje iz klopi./</stage></p>
            </sp>
            <sp xml:id="SDT5-OZNPJUIP-Nujna-064-2011-09-28.sp31">

               <speaker>PREDSEDNIK DR. VINKO GORENAK:</speaker>

               <p>Moment, besedo ima gospod..</p>
            </sp>
            <sp xml:id="SDT5-OZNPJUIP-Nujna-064-2011-09-28.sp32">

               <speaker>JANKO MARINKO:</speaker>

               <p>Torej število zemljiškoknjižnih referentov ostaja enako kot je bilo. V tej prvi fazi
               mi predvidevamo, da bodo ključni prihranki nastajali na podpornem osebju. Kot sem
               povedal, imamo mi projekcijo narejeno tudi za leto 2012 v zvezi s pripravo proračuna
               za leto 2012.</p>
               <p>Samo ena informacija, ko smo to analizo delali v letošnjem letu je povprečna
               storilnost preračunana, da bo 135 rešenih zadev na sodniškega pomočnika na mesec. V
               letu 2012 računamo, da bodo tam, kjer bo še mešan pripad tako starih, tistih izpred
               1. 5 ., in novih, da bo ta storilnost 160 rešenih zadev. Če bo referent reševal samo
               nove zadeve je našo pričakovanje 230 rešenih zadev mesečno na referenta. Torej,
               mislim, da ta podatek jasno kaže v katero smer gredo poslovni cilji tega
               projekta.</p>
               <p>Eden od takih prihrankov, ki jih je ta projekt tako rekoč takoj pokazal se vežejo na
               odpremo teh pisanj, to gre v sto tisoče zadev na letni ravni, torej tiskanje,
               kuvertiranje, in odpišiljanje poštnih pošiljk. Tu računamo, da bomo imeli prihranka v
               enem letu 393.000 evrov<stage type="mag"/> <stage>(nadaljevanje)</stage> samo
               na račun teh pisanj. Vsa pisanja gredo sedaj preko tako imenovane poštne ceste, kar
               pomeni, da smo vso to storitev, kot se reče out sorsali nekemu podjetju, torej se ne
               opravlja več na sodiščih, torej odpade tisto najbolj ročno manualno delo, najmanj
               zahtevno delo, znižujemo stroške tiskanja, ker so tam cenejši in znižujemo stroške
               poštnine, ker smo se uspeli izpogajati s Pošto Slovenije za nižjo poštnino, ker je za
               njih bistveno lažje, da na enem mestu prevzamejo tako velike količine pošiljk, kot v
               tem sistemu nastajajo.</p>
               <p>Glede napak do katerih prihaja, jaz trenutno nimam podatka, kako je to na zemljiški
               knjigi. Računamo pa, da se bo ta zadeva obnašala podobno kot pri verodostojni
               listini. Tam je podatek, da je v pisnih predlogih 16,45% predlogov, kjer se pojavi
               napaka. V tistih, ki gredo preko elektronskega vlaganja je takih zadev 1,32% z
               napakami. To se nam zdi, da se bo v to smer gibalo ...<stage>/Nerazumljivo./</stage> na takšen
               odstotek mislim, da bo zelo pomembno izboljšal storilnost, učinkovitost.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp33">

               <speaker>PREDSEDNIK DR. VINKO GORENAK:</speaker>

               <p>Hvala lepa. Jaz predlagam kratke odgovore, sicer vas bom moral dati na listo k
               razpravi. Gospa Pivkova, izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp34">

               <speaker>VESNA PAVLIČ PIVK:</speaker>

               <p>Najlepša hvala. Najprej glede kadrovske zasedbe. Do novele ja bilo pri nas 24
               referentov. Sedaj sta dva manj. V prihodnje bo najbrž lahko še kakšen manj, ampak
               poudarjam, da še niti ni pet mesecev od spremembe.</p>
               <p>Kar se tiče pa podpornega osebja je pa del podpornega osebja sedaj na okencih, ker se
               okoli 70 do 90 ljudi na mesec oglasi na našem sodišču, da v papirni obliki vloži
               predlog za vpis lastninske pravice in se ukvarjajo s sprejemanjem teh vlog.</p>
               <p>Ko je bilo prej izpostavljeno, v glavnem so to fizične osebe, tako nekako trije do
               pet odvetnikov na mesec se pri nas na okencu oglasi od 1. maja dalje, da v papirni
               obliki vložijo predlog za vpis lastninske pravice.</p>
               <p>Kar se tiče nepopolnih vlog, ko ste prej omenil, 70% do 1. maja letos. Od spremembe
               dalje jih pa sistem pravzaprav preprečuje. Zato vendar je elektronsko vlaganje, da že
               ob izpolnjevanju obrazca se pač zavrne obrazec, naprej sprocesira. Jaz mislim, da
               tukaj je čisto enostavna ugotovitev, da jih sistem preprečuje. Če pa se stranka
               pozanima oziroma tisti, ki se oglasijo na uradnih urah in želijo predlog vložiti
               neposredno jih pa referent, ki vlogo sprejme, opozori in torej tudi ni nepopolne
               vloge. Hvala.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp35">

               <speaker>PREDSEDNIK DR. VINKO GORENAK:</speaker>

               <p>Hvala lepa. Razprava je. Besedo imajo poslanke in poslanci. Če je kakšna kratka
               intervencija s kakšnim podatkom, prosim, drugače pa bi vas moral dati na konec liste.
               Minister, če je kaj kratkega, sicer bi vas dal v razpravo.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp36">

               <speaker>ALEŠ ZALAR:</speaker>

               <p>Hvala. Jaz bi se omejil na pravne vidike, na vidike zakona in pripombe, ki so bile
               doslej izrečene v zvezi s tem dopisom zbornice za poslovanje z nepremičninami in
               ustno intervencijo. Ko gre za vprašanje vložkov in ukinitve teh vložkov, kar naj bi
               bilo eno od najbolj krucialnih vprašanj oziroma najtežjih sprememb. Različno vodenje
               nepremičnin v zemljiški knjigi na eni strani, po zemljiškoknjižnih vložkih in v
               zemljiškem katastru na drugi strani po zemljiških parcelah je bil glavni vir problema
               povezovanja obeh evidenc. Ta problem je bil tako akuten, da ga je v bistvu razrešil
               že zakon o zemljiški knjigi iz leta 2003, in to sploh ni res, da je sedaj v bistvu
               šele <stage type="mag"/> <stage>(Nadaljevanje)</stage> ta novela 1C to obrnila
               na glavo. Zakon iz leta 2003 je tisti, ki je uvedel drugačno pravilo, da se vsaka
               nepremičnina vpiše v svoj zemljiško-knjižni vložek. In da je bil prav namen teh
               zemljiško-knjižnih vložkov, torej združevanje več parcel v en vložek, odpravljen s
               spremembo tega zakona iz leta 2003. To je prva pomembna stvar, ki jo želim v zvezi s
               tem izpostaviti in zlasti, da moramo priti na sistem kataster - zemljiška knjiga -
               razmerje 1:1, in da je osnovna enota parcela. In to ta model zagotavlja.</p>
               <p>Drugo kar sem hotel reči je ta postulacijska sposobnost. To je v bistvu vprašanje, ki
               ga je to, ta zbornica načenjala ves čas zakonodajnega postopka. Logično zakaj. Ima
               interes, da bi jo imeli tudi njeni člani. Vemo, da jo danes lahko ima v bistvu
               kvalificiran predlagatelj, pa seveda tudi posameznik in to je tista informacijska
               točka o kateri je govoril gospod Kozinc.</p>
               <p>Jaz bi se dotaknil samo še tretjega vprašanja višjih stroškov. Dokazano višjih
               stroškov. Oprostite, prosim, jaz bi res rad videl ta dokaz. Stroški so bistveno
               nižji, tako z vidika sodnih taks kot z vidika tarif, ki jih plačujejo posamezniki,
               odvisno od tega za katero pot se odločijo ali preko notarja ali preko odvetnika ali
               samostojno ali s tem, da gredo direktno na sodišče. Mimogrede, po naših informacijah,
               ki smo jih dobili od sodišč, se je obseg teh posameznikov, ki gredo direktno na
               sodišče, med drugim povečal zato, ker jih tja spremljajo predstavniki nepremičninskih
               agencij. Zelo pomembno vprašanje, ki se nam pa tukaj zastavlja pa je ali to strankam
               tudi zaračunavajo. Tega ne vemo, ampak to bi bilo zanimivo verjetno videti v
               nadaljevanju.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp37">

               <speaker>PREDSEDNIK DR. VINKO GORENAK:</speaker>

               <p>Razprava je. Besedo imajo poslanke in poslanci. Dolžen sem upoštevati poslovnik.
               Besedo dobi tudi predlagatelj, kot veste, po poslovniku. To sem v tem trenutku
               jaz.</p>
               <p>Gospoda Potrča, gospa Beblerjeva, če niste slišala na začetku, lahko si greste po
               magnetogram. Smejite se lahko tudi zunaj, na hodniku. </p>
               <p>Gospoda Potrča nadomešča gospod Levanič.</p>
               <p>Besedo ima gospod Kres.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp38">

               <speaker>GVIDO KRES:</speaker>

               <p>Hvala lepa. Tako hitro je to prišlo, da sem bil malce ven. Hvala lepa za besedo.</p>
               <p>Poglejte, gospod minister je dejal, da je sistem oziroma zakon dober, da se je
               uspešno začel izvajati in pa seveda, da to ne pomeni, da je sistem idealen, da praksa
               zahteva izboljšave in pa spremembe in pa uvedba elektronske zemljiške knjige zahteva
               sprotno prilagajanje. Tukaj notri imam tudi en podatek Gospodarske zbornice
               Slovenije, v katerem pišejo, v Avstriji, samo na ta ...<stage>/nerazumljivo/</stage>... in odvetnike
               so zavezani vlagati ZK predloge elektronsko, drugi jih še vedno lahko vlagajo na
               klasičen način. Če sem dobro razumel, tudi to je še možno pri nas, da se dela na
               klasičen način. potem pravijo, zato predlagamo, da ZZK spremeni tako, da bo
               primerljiv z ureditvijo v sosednjih državah in prijazen do državljanov. Jaz bi rad
               eno zadevo videl, če imate slučajno podatek. Tudi v Avstriji so morali preiti iz
               klasičnega načina na elektronski način. koliko časa so potrebovali, da jim je zadeva
               stekla? Ker po tem sodeč v Avstriji ta zadeva popolnoma deluje. Če bi lahko to
               dobil.</p>
               <p>Zdaj bi pa rad še to povedal, da pritožbe iz sredine prihajajo, da jih tudi jaz
               dobivam, predvsem na roke, ker to naj bi povzročalo oziroma povzroča tudi gospodarsko
               škodo in bi resnično želel, da se v tistih primerih, kjer je to, lahko to tudi
               prednostno obravnava. In pa, da imajo ljudje pregled kam, v kateri fazi zadeva je,
               ker dobivam pritožbe, da nimajo pregleda v kateri fazi so. In da se v sistem
               izpostavlja strahu oziroma lahko rečemo stresu, kar pa tudi ni potrebno. Moram pa
               povedati, da pozitivnih izkušenj pa seveda ne dobivamo. Zakaj? Zato, ker so pač
               pozitivne in ti nihče tega ne pove, jaz sem pa eden izmed tistih, ki pa lahko povem,
               da imam pozitivne izkušnje s tem. Moram biti toliko fer do tega.</p>
               <p>Torej predvsem bi rad dobil odgovor: Ali se da to spremeniti, da se ta rok pri tistih
               zadevah, ki so lahko prednostne, ki vplivajo na gospodarstvo, skrajšajo nemudoma in
               tudi se stopi v korak in se te zadeve izboljšajo? In seveda, kakšen je bil sistem v
               Avstriji? Hvala lepa.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp39">

               <speaker>PREDSEDNIK DR. VINKO GORENAK:</speaker>

               <p>Hvala lepa. Še dva nastopa imamo. Gospoda Cukjatija in gospo Viler, upoštevajte
               prosim čas.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp40">

               <speaker>FRANCE CUKJATI:</speaker>

               <p>Hvala za besedo. Jaz se strinjam z mnenjem gospoda <stage type="mag"/> <stage>(Nadaljevanje)</stage> ministra, da gre za izredno zahteven zakon, ki se je dolgo
               rojeval oziroma za spremembo sistema vodenja zemljiške knjige. In moram pa reči, da
               zagotovo je taka velika sprememba in novost tudi v tem smislu zahteven projekt, ker
               zagotovo povzroči z izkušnjami nekaj mesecev ali let velike nedoslednosti. Prav nič
               se ne čudim, da mnogi ugotavljajo pomanjkljivosti tega sistema. Želel bi, da bi to
               pojmovanje, da vsaka novost tudi prinese vrsto pomanjkljivosti, ki jih je treba potem
               pač izboljševati, da to tudi upravljavci tega sistema razumete. In da pravzaprav ni
               nič nenavadnega, da se odkrivajo take nedoslednosti. Bilo bi pa čudno, če teh
               nedoslednosti ne bi registrirali in popravili. In zagotovo je treba tudi kritiko od
               kritike nekako razlikovati. Ene kritike so bolj tehtne, bolj premišljene, bolj že
               formulirane, druge manj, ampak jaz bi se izogibal temu, da bi tako imenovane
               nekvalificirane črtal, jih preslišal, ignoriral. Če mi v poslansko pisane pride nekdo
               in jamra, da že pol leta čaka za izbris obremenitev enih parcel, pa se je nekje
               ustavilo pa ne ve kam bi se pritožil in sprašuje kaj naj naredi. Advokat, ki je
               vložil to elektronsko, je rekel: "Jaz ne vem." Kaj naj naredi? Pol leta že čaka za
               zbris obremenitve in ne more prodati ene parcele, obremenitev je na več parcelah. To
               je zame kvalificirana pripomba, zelo kvalificirana, kajti zakon je namenjen ljudem,
               državljanom. Zelo kvalificirana. In bi želel, da tako opredelitev, tako kvalifikacijo
               razume tudi predlagatelj zakona, tudi Vlada, pa kdorkoli je minister. Sicer pa imamo
               mnenja tudi tistih, ki se ukvarjajo s tem, sodnikov ki se ukvarjajo s tem. Tudi se
               navaja povečan, da je po sedanjem sistemu povečan obseg dela prav zaradi
               zemljiško-knjižnih vložkov oziroma brisanja teh vložkov, potem manjša preglednost,
               manjša pravna varnost, povišanje stroškov, več je ugovorov strank itd. Ne bom jaz to
               ocenjeval. Jaz bi samo želel, da se te pripombe analizira, da se pogleda kaj pa je
               narobe. Mogoče sploh ni problem oziroma ne bo težko popraviti te stvari. Tudi
               programski, sam program verjetno bo potreboval še dodelave. Vsekakor pa se mi zdi, da
               te pripombe, ki smo jih dobili na mizo, Gospodarske zbornice Slovenije, so vredne
               premisleka in to temeljitega premisleka.</p>
               <p>Jaz sem zelo vesel, da sem dobil to gradivo, tako bi rekel sistematično prikazano in
               bi predlagal, da se naši sklepi dopolnijo z devetim zaključnim predlogom Gospodarske
               zbornice Slovenije, kjer predlaga ustanovitev neke komisije, imenujejo oni neodvisno
               strokovno revizijsko komisijo. To se pravi, v kateri bi bili predstavniki ali
               predstavnik notarske zbornice, odvetniške zbornice, gospodarske zbornice, obeh
               skupnosti Slovenskih občin, ministrstva za javno upravo itd. In bi spremljala ta
               komisija, zbirala vse pripombe in potem oblikovala nek predlog, kvalificiran predlog
               za dopolnitev sistema in zakona. <stage type="mag"/>
               <stage>(nadaljevanje)</stage> Meni se ideja zdi zelo konstruktivna, zelo dobra in bi predlagal, da
               to v neki formulaciji tudi dopolnimo naše predloge. To bi bil najboljši izplen te
               seje za nadaljnje delo in uporabo zemljiške knjige.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp41">

               <speaker>DR. VINKO GORENAK:</speaker>

               <p>Hvala lepa.</p>
               <p>Saj jaz predlagam, da to oblikujete skupaj s strokovnima sodelavko, sodelavcem, na
               moji levi in desni. Sam bi tudi predlagal, da se ta točka 6, ki jo je dala
               Gospodarska zbornica Slovenije oplemeniti v en sklep, ki sem ga že oblikoval.</p>
               <p>Sledita gospa Vilerjeva in gospa Beblerjeva.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp42">

               <speaker>MAG. SARA VILER:</speaker>

               <p>Hvala za besedo.</p>
               <p>Vsi vemo, da implementacija nove informacijske tehnologije prinese tako dobro kot
               slabe lastnosti. Ampak, ena stvar je, da so zaostanki oziroma problemi pri prehodu na
               novo informacijsko tehnologijo, druga stvar pa je da nova informacijska tehnologija
               ne predvideva problemskih situacij, ki so že predhodno nastajale. Na primer, primer
               iz prakse je pri združitvi dveh parcel, pri katerih je ena obremenjena s hipoteko. S
               terena sem dobila informacijo, da se takšna združitev ne more opraviti in vpisati v
               zemljiško knjigo in bi želela odgovor na to situacijo.</p>
               <p>In pri vseh teh zadevah in problemih, ki pridejo pri vpisu, je po mojem mnenju zelo
               važna odzivnost referentov na zemljiški knjigi.</p>
               <p>Druga situacija pa je, kot je že moj predhodnik povedal, brisanje zaznamb vrstnih
               redov plomb v zemljiški knjigi. Zanimajo me roki kako to poteka.</p>
               <p>Hvala.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp43">

               <speaker>DR. VINKO GORENAK:</speaker>

               <p>Hvala lepa.</p>
               <p>Sledi gospa Beblerjeva, potem bi lahko razpravo zaključili in prešli na glasovanje,
               ker nimam več prijavljenih. Če pa ne boste končali, pa prosim če končate 13.50, ker
               bi potem naslednjič nadaljevali glede na urnik.</p>
               <p>Izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp44">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik.</p>
               <p>Tukaj smo poslušali izvajanja posameznih dejavnikov, ki so neposredno vpleteni v te
               postopke vpisa v zemljiško knjigo. In čeprav so med seboj po definiciji na nek način
               tekmovalni, sem vendarle imela občutek da so večinoma poročali pozitivno o
               uveljavitvi te zadnje novele zakona o zemljiški knjigi. Pri čemer pa ni odveč
               informacija, da se je sam sistem v osnovi začel in bil sprejet v času prejšnje vlade,
               se pravi leta 2007. Tudi sama sem dobila nekaj opozoril s strani nekaterih odvetnikov
               in so govorili o tem, da je prišlo do nekaterih problemov v zvezi s tem, da ta
               informacijski sistem nekako ne dohiteva nekih plomb, prejšnjih plomb, ki so bile
               zavedene v tej zemljiški knjigi. Saj ne vem koliko je in koliko ni res. In češ da je
               to velik problem. Ampak, jaz če kaj razumem se mi zdi, da je to pač posledica nekih
               slabosti, nekih napak, težav pri računalniški aplikaciji oziroma izvedbi tega
               informacijskega sistema. Sama pa, tako kot je kolega Gvido Kres povedal, imam pa
               konkretno zelo pozitivno izkušnjo iz letošnjega poletja, ker sem urejala eno stvar in
               sem tako glede časa kot glede stroškov bila prav prijetno presenečena. Tako, da moja
               osebna izkušnja je, da je to bilo v redu.</p>
               <p>Bilo je zastavljeno vprašanje kako naj ukrepa nekdo, ki mu odvetnik pravi, da ne ve
               kam naj se obrne, kako naj ukrepa. Jaz bi najprej rekla naj zamenja odvetnika, ker
               mislim, da odvetnik mora vedeti kako je v teh nastalih situacijah treba ukrepati in
               kdo je tisti merodajni organ na katerega se mora obrniti. In tudi ti pouki o tem naj
               se vendarle spremljajo in analizirajo pripombe in opozorila uporabnikov, jaz
               domnevam, upam, da se ne motim, da Ministrstvo za pravosodje sproti spremlja kaj se
               dogaja z zemljiško knjigo in da ravno tako kot mi<stage type="mag"/> <stage>(nadaljevanje)</stage> in tudi javnost Ministrstvo za pravosodje najbrž že
               prebere kakšen medij kjer je opozorjeno na kakšno slabost. In zato se sprašujem zakaj
               je bila ta seja danes sploh potrebna, ker jaz nisem dobila občutka, da bi jo res tako
               nujno potrebovali, kot smo se potem tukaj danes zbrali na vrat na nos, da proučujemo
               nek alarmanten in negativen pojav v zvezi z zemljiško knjigo.</p>
               <p>Hvala lepa.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp45">

               <speaker>DR. VINKO GORENAK:</speaker>

               <p>Hvala.</p>
               <p>Za tole je bila potrebna, če niste prebrali.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp46">

               <speaker>DARJA LAVTIŽAR BEBLER:</speaker>

               <p>Prebrala sem vse.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp47">

               <speaker>DR. VINKO GORENAK:</speaker>

               <p>No, no, potem pa v redu. Samo da ste prebrali.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp48">

               <speaker>DARJA LAVTIŽAR BEBLER:</speaker>

               <p>Prosim, da ne motite seje...</p>
            </sp>
            <sp xml:id="SDT5-OZNPJUIP-Nujna-064-2011-09-28.sp49">

               <speaker>DR. VINKO GORENAK:</speaker>

               <p>Ne, saj jo jaz vodim, je jaz ne morem motiti.</p>
               <p>Po vrstnem redu imamo najprej gospoda ministra. Izvolite.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp50">

               <speaker>ALEŠ ZALAR:</speaker>

               <p>Hvala, gospod predsednik.</p>
               <p>Jaz bi se zdaj oglasil v zvezi s predlaganimi sklepi, ker je bil podan predlog da bi
               se imenovala neka neodvisna zunanja strokovna komisija, ki bi pripravila seznam
               predlogov za dopolnitev zakona.</p>
               <p>Jaz bi rad opozoril, da Ministrstvo za pravosodje vselej ko gre v kakršnokoli
               spremembo zakona imenuje skupino strokovnjakov, to niso samo uslužbenci Ministrstva
               za pravosodje. Običajno vključimo predstavnike različnih akterjev, tudi s področja
               gospodarstva. To bomo storili tudi v tem primeru, če se bo izkazalo, da je to
               potrebno. Mislim pa, da v tej fazi to za enkrat ni potrebno, glede na to, kar sem
               povedal, da za enkrat konkretnih predlogov na ministrstvu, razen enega s strani
               Notarske zbornice pred tremi dnevni sploh nismo prejeli. Če jih bomo prejeli, jih
               bomo proučili, če bomo ocenili, da je to smiselno bomo imenovali mešano skupino
               strokovnjakov, ki potem to pripravi. Tako, da mislim, da je tak sklep enostavno
               nepotreben v tem trenutku. Tudi mislim, da so vsi ukrepi, ki jih izvaja Vrhovno
               sodišče v zvezi z uporabo te elektronske aplikacije v polnem teku in mislim, da
               Vrhovnemu sodišču ni treba ničesar dodatnega nalagati. Vrhovno sodišče se očitno zelo
               dobro zaveda kakšne pristojnosti in naloge v zvezi s tem ima in jih tudi izvršuje.
               Sprejema, kot je bilo rečeno, vse pripombe, pritožbe, predloge, ki se nanašajo na
               prilagoditev računalniške aplikacije. Tudi tu, torej imamo servis, ki dnevno
               obravnava te primere in zato menim, da povsem zadošča če se odbor na tej seji zgolj
               seznani s stanjem, glede na informacije, ki jih je pridobil v skladu s predlagano 1.
               točko sklepa.</p>
               <p>Na konkretna vprašanja, ki so bila zastavljena težko odgovorim. Verjetno bi bilo to
               bolj vprašanje za predstavnike Vrhovnega sodišča, je pa jasno, da če bomo šli v to
               konkretno odgovarjanje, potem nam bo zmanjkalo časa. Zato bi se jaz tu omejil in
               predlagam samo, da se opredelimo glede sklepov.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp51">

               <speaker>DR. VINKO GORENAK:</speaker>

               <p>Hvala lepa.</p>
               <p>Gospod Kozinc, minutka.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp52">

               <speaker>MIHA KOZINC:</speaker>

               <p>Glede na brezplačen pravni nasvet gospe Beblerjeve bi bil jaz popolnoma kratek.
               Strinjam se z gospodom Cukjatijem, ki je rekel, da odvetnik enostavno ne ve kje je ta
               zemljiškoknjižna vloga. Tisti trenutek ko jo vložiš v sistem se dodeli enemu od
               sodišč in ti nisi seznanjen kje in pri katerem sodišču dati urgenco. Sistem pa je ne
               sprejme kot urgenco. Zato je ta problem tukaj noter, ko je bilo prej rečeno. Ampak,
               to bomo že rešili, saj to ni tak problem. Imam pa gospod Cukjati prav. In tisti
               kolega, ki mu je to rekel, mu je popolnoma prav rekel. Ne ve, enostavno ne veš kje to
               je.</p>
            </sp>
            <sp xml:id="SDT5-OZNPJUIP-Nujna-064-2011-09-28.sp53">

               <speaker>DR. VINKO GORENAK:</speaker>

               <p>Hvala lepa.</p>
               <p>Če je še razprava, če razprave ni, predlagam, da vseeno skušamo opraviti še
               glasovanje, da se ne bomo ponovno sestajali. Je v redu, kakšna pripomba? Ni. Glede na
               to, da imate vse pred seboj, bom rekel tako.</p>
               <p>Sklep številka 1 iz originalnega gradiva. Imam občutek, da ne boste vedeli kaj
               glasujete: Odbor za notranjo politiko, javno upravo in pravosodje se je seznanil s
               stanjem na področju delovanja zemljiške knjige po uveljavitvi zakona o spremembah in
               dopolnitvah Zakona o zemljiški knjigi 1C. Glasujemo, moment, glasovanje teče,
               končujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Sklep številka 2: Odbor za notranjo politiko, javno upravo in pravosodje poziva
               Ministrstvo za pravosodje, da skupaj z Vrhovnim sodiščem Republike Slovenije takoj
                  <stage type="mag"/> <stage>(Nadaljevanje)</stage> sprejme vse potrebne
               ukrepe za nemoteno in učinkovito delovanje sistema elektronskega delovanja zemljiške
               knjige v vseh z zakonom določenih pogledih, da bi tako zagotovili ustrezno pravno
               varnost državljanov in drugih pravnih subjektov na področju prometa z nepremičninami.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(7 članov.)</stage></p>
               <p>Sklep ni sprejet.</p>
               <p>Sklep številka 3. Prosim, če poslušate. Odbor za notranjo politiko, javno upravo in
               pravosodje poziva vrhovno sodišče Republike Slovenije in Ministrstvo za pravosodje,
               da v roku 14 dni poročata o:</p>
               <p>Prvič povprečnem roku odločanja o zemljiško knjižnih predlogih vloženih po 1. maju
               2011 po vrsti predlogov.</p>
               <p>Drugič, skrajšanem in najdaljših rokih za reševanje in razlogih za dolgo
               reševanje.</p>
               <p>Tretjič, število nerešenih zemljiško knjižnih zadev za katere so bili zemljiško
               knjižni predlogi vloženi po 1. maju 2011.</p>
               <p>In četrtič, število zemljiško knjižnih predlogov vloženih po 1. maju 2011, ki še
               sploh niso bili dodeljeni v reševanje nobenemu okrajnemu sodišču in vzroku za to.
               Mislim, da je pa res tako nedolžen sklep gospodarske zbornice in ponižno prošenje,
               jaz jim bom ugodil. Izvolite, glasujemo.</p>
               <p>Kdo je za? <stage>(7 članov.)</stage> Kdo je proti? <stage>(7 članov.)</stage></p>
               <p>Gospodarstvo, niste uslišani.</p>
               <p>Odbor za notranjo politiko, javno upravo in pravosodje predlaga Vladi, da imenuje
               neodvisno strokovno revizijsko komisijo, ki naj ob sodelovanju z notarsko zbornico,
               odvetniško zbornico, gospodarsko zbornico, obeh skupnosti občin, Ministrstvom za
               javno upravo in tistega dela stroke, ki ni sodeloval pri pripravi sedanjih rešitev
               izdela strokovno oceno ustreznosti veljavnega sistema in po potrebi Vladi predlaga
               spremembe. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(7 članov.)</stage></p>
               <p>Sklep ni sprejet.</p>
               <p>S tem smo sejo zaključili. Hvala lepa za udeležbo.</p>
               <stage type="time">(Seja je bila zaključena 28. septembra 2011 ob 13.55.)</stage>
            </sp>
         </div>
      </body>
   </text>
</TEI>
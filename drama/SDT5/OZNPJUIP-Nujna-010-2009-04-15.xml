<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT5-OZNPJUIP-Nujna-010-2009-04-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8984317AF839D2CCC12575920044AA2D</idno>
               <idno type="custom" subtype="day">62DEED39789F5087C125759A002C8442</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=62DEED39789F5087C125759A002C8442</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZNPJUIP-Nujna-010-2009-04-15.OZNPJUIP" n="010">
               <name>Nujna</name>
               <date when="2009-04-15"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZNPJUIP-Nujna-010-2009-04-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZNPJUIP-Nujna-010-2009-04-15.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">10. nujna seja</stage>
            <stage type="date">(15. april 2009)</stage>
            <stage type="chairman">Sejo je vodil dr. Vinko Gorenak, predsednik odbora.</stage>
            <stage type="time">Seja se je pričela ob 12.03 uri. </stage>


            <sp xml:id="SDT5-OZNPJUIP-Nujna-010-2009-04-15.sp1">

               <speaker>PREDSEDNIK DR. VINKO GORENAK:</speaker>

               <p>Minuto bomo počakali, če bodo prišli z Ustavne komisije, ampak dolgo pa ne.</p>
               <p>Dober dan. Lepo pozdravljeni.</p>
               <p>Pričenjamo z 10. nujno sejo Odbora za notranjo politiko, javno upravo in
               pravosodje.</p>
               <p>Obveščam vas, da gospoda Vita Rožeja nadomešča gospod Damijan Perne, da gospoda
               Bogdana Čepiča nadomešča gospa Silva Črnugelj. Upam, da sem prav povedal. Sem. Hvala
               lepa. In še eno nadomeščanje. Gospoda Mirana Potrča nadomešča gospa Majda
               Potrata.</p>
               <p>Ker k dnevnemu redu seje ni bilo predlogov za razširitev oziroma za umik katere od
               točk dnevnega reda, je dnevni red s sklicem seje določen.</p>
               <p>Zato prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH KAZENSKEGA ZAKONIKA, NUJNI POSTOPEK.</title>
               </p>
               <p>Kolegij predsednika Državnega zbora je na 21. seji 10. 4. 2009 sklenil, da se predlog
               zakona obravnava po nujnem postopku.</p>
               <p>Prejeli ste naslednja gradiva: predlog zakona, ki je bil objavljen v Poročevalcu
               43/09 z dne 7. 4. 2009, dobili ste tudi mnenje Zakonodajno-pravne službe z dne 14. 4.
               2009. Na mizi imate tudi mnenje Komisije Državnega sveta za državno ureditev z dne
               15. 4. 2009 in dopis Vrhovnega sodišča z današnjega dne.</p>
               <p>Na sejo smo vabili: Ministrstvo za pravosodje, z nami je državni sekretar gospod
               Škrlec s sodelavci, povabili smo tudi Zakonodajno pravno službo, Komisijo Državnega
               sveta za državno ureditev z nami je gospod Bogomir Vnučec in Vrhovno sodišče
               Republike Slovenije, ki je svoj izostanek opravičilo v dopisu z današnjim dnem, ki ga
               imate pred seboj.</p>
               <p>Pričenjamo drugo obravnavo predloga zakona v katerem bomo na podlagi 126. člena
               Poslovnika Državnega zbora opravili razpravo in glasovanje o posameznih členih
               predloga zakona. Amandmaji k predlogu zakona se lahko vlagajo do zaključka razprave o
               členih na današnji seji.</p>
               <p>Besedo dajem predstavniku predlagatelja gospodu državnemu sekretarju Škrlecu.</p>
               <p>Izvolite.</p>
            </sp>
            <sp xml:id="SDT5-OZNPJUIP-Nujna-010-2009-04-15.sp2">

               <speaker>BOŠTJAN ŠKRLEC:</speaker>

               <p>Hvala lepa, gospod predsednik za besedo. Lep pozdrav vsem članom odbora.</p>
               <p>Ministrstvo za pravosodje je bilo s strani sodišč v Republiki Sloveniji obveščeno o
               problemu, ki se pojavlja v zvezi z uporabo določb Kazenskega zakonika za kazniva
               dejanja, ki jih storijo mladoletniki.</p>
               <p>To vprašanje je bilo v paketu z drugimi vprašanji analizirano na ministrstvu, in
               dejansko smo ugotavljali, da je treba, da se o tem vprašanju izjasni svet za
               kaznovalno pravo, ki je posvetovalno telo ministra za pravosodje. V tem svetu so
               najvidnejši predstavniki tako pravnih teoretikov, kot tudi pravnih praktikov.<stage type="mag"/> (nadaljevanje) In ta svet je na svoji seji 20.
               marca obravnaval tudi vprašanje opozoril slovenskih sodišč glede nejasnih določb v
               Kazenskem zakoniku o uporabi tega zakonika oziroma kazenske zakonodaje nasploh za
               kazniva dejanja, ki jih storijo mladoletni storilci od 1. novembra naprej, ko je KZ-1
               stopil v veljavo. </p>
               <p>V Svetu za kaznovalno pravo je bila opravljena obsežna razprava in na začetku te
               razprave je bilo 11 članov sveta enotnega mnenja, da je ureditev v trenutnem KZ-ju,
               da je uporabnost trenutno veljavnega KZ-1 za mladoletne storilce vprašljiva. Posebej
               se izpostavlja vprašanje zaradi tega, ker je veljavni KZ-1 koncipiran tako, da se
               nanaša na polnoletne storilce kaznivih dejanj in ureja vse vidike kazenske
               odgovornosti polnoletnih storilcev kaznivih dejanj. Za kazensko odgovornost
               mladoletnih storilcev kaznivih dejanj pa je predviden poseben zakon, ki žal še ni bil
               sprejet takrat, ko je bil sprejet KZ-1 in tudi danes še ni niti približno v takšni
               fazi, da bi lahko bil sprejet.</p>
               <p>Problem je torej v tem, da imamo dva enakovredna kazenska zakona. Enega za polnoletne
               in drugega za mladoletne storilce kaznivih dejanj. No, drugega naj bi imeli, ga še
               nimamo. Kazenski zakonik, ki velja, je to vrzel poskušal zapolniti na ta način, da je
               pokazal na uporabo določenih institutov iz starega kazenskega zakonika, ki je urejal
               tako polnoletne kot mladoletne storilce kaznivih dejanj in določal pravila o njihovi
               kaznivosti oziroma kazenski odgovornosti. Težava pa je v tem, da je v delu, ki ga
               novi KZ posebej navaja, torej v tistem delu KZ-ja, torej stari KZ, v tistem delu, ki
               se uporablja, se uporablja v vprašanjih, ki se nanaša na kaznovanje, ne pa na
               ugotavljanje kazenske odgovornosti oziroma krivde mladoletnih storilcev kaznivih
               dejanj. To so bila vprašanja oziroma zaključki, ki so bili izpostavljeni na Svetu za
               kaznovalno pravo in po obsežni razpravi, moram povedati - obsežni razpravi, so na
               koncu vsi člani Sveta za kaznovalno pravo bili enakega mnenja, da je zadeva do te
               mere nejasna, da je potrebna nadaljnje razjasnitve. In soglasno so se strinjali, da
               je to razjasnitev treba nujno sprejeti.</p>
               <p>Zaradi tega je Ministrstvo za pravosodje na Vladi sprožilo ustrezne postopke in
               predlagalo akt v obliki, kot je danes tudi pred vami. Vlada je ta akt sprejela.
               Zakonodajno-pravna služba Državnega zbora in Služba Vlade za zakonodajo, obe v svojih
               mnenjih v bistvu ugotavljata, da predlog zakona, kot je danes pred vami v bistvu ne
               pove ničesar novega. V bistvu ureja to, kar je že urejeno. <stage type="mag"/>(nadaljevanje) Nomotehnično, obe službi ugotavljata, je bila zadeva v
               takšnem smislu in na ta način, kot jo predlagamo v današnji noveli, urejena že s
               sprejetjem KZ-1. Ministrstvo za pravosodje in Vlada se lahko strinjata s takšno
               razlago, težava pa je v tem, da je pravna praksa sodišč pokazala, da temu ni tako. Po
               naši Ustavi namreč sodišča, kot vsi dobro vemo, samostojno uporabljajo Kazenski
               zakonik in tudi izrekajo sodbe in vodijo kazenske postopke. Problem je v tem, da smo
               mi do danes prejeli tri različne razlage tega režima. Imamo tri odločbe sodišč, sicer
               niso pravnomočne, ki govorijo o tem, da sodniki ugotavljajo, da ni pravne podlage za
               kaznivost mladoletnih storilcev kaznivih dejanj. Imamo eno odločbo sodišča, ki pravi,
               da takšna podlaga je, vendar je sodnik, ki je takšno odločbo Višjega sodišča prejel,
               postopek prekinil in zahteval, da se o tem izjasni Ustavno sodišče, ker je ocenil, da
               je ureditev v Kazenskem zakoniku do te mere nejasna, da je neustavna. In imamo tretje
               stališče, v katerem sodišče zahteva oziroma predlaga sklic obče seje Vrhovnega
               sodišča, da sprejme ustrezno razlago določb Kazenskega zakonika v zvezi z uporabo za
               mladoletnike. To pa je dejansko stanje, ki je danes prisotno v pravnem prostoru, v
               pravni praksi v Republiki Sloveniji.</p>
               <p>Katera razlaga je pravilna? Tega Vlada v tem trenutku ne upa napovedati. Ustavno
               sodišče je tisto, ki bo v Republiki Sloveniji dokončno odločilo ali je ureditev, kot
               je zapisana v zakonu, sedanja, dovolj jasna ali ni dovolj jasna. Vlada pa ne želi
               prevzeti tveganja, da v primeru, če se izkaže, da ta ureditev ni dovolj jasno, ni
               sprejela in ni ukrenila vsega, kar je v njeni moči, da pravno praznino, ki v tem
               primeru nastane čim prej zapolni. Uvodoma sem že povedal, da mi, torej Vlada, meni,
               da pravne praznine ni. Dejstvo pa je, da je praksa sodišča različna. In glede na tako
               deljena mnenja sodišč in glede na tako prepričljivo argumentacijo članov Sveta za
               kaznovalno pravo ocenjujemo, da je nujno potrebno to formulacijo, ki v obstoječem
               zakonu obstaja, izboljšati. To je pomembno zaradi tega, namreč moram povedati, da s
               tem predlogom sprememb, ki so danes pred vami na mizi, ne posegamo v materijo KZ-ja,
               ne želimo spreminjati rešitev, ki so bile sprejete v Kazenskem zakoniku. Kazenski
               zakonik je sicer predmet proučevanja in bo verjetno tudi predmet določenih sprememb v
               prihodnje, ampak to, kar imamo danes na mizi, niso tovrstne spremembe. S tem
               besedilom, ki je danes na mizi, želimo zgolj povsem jasno povedati, da se Kazenski
               zakonik uporablja za vse in da se za mladoletnike uporabljajo tiste določbe
               Kazenskega zakonika, ki je bil razveljavljen z uveljavitvijo novega Kazenskega
               zakonika, ki so eksplicitno navedene, druge določbe o kazenski odgovornosti oziroma o
               krivdi pa se uporabljajo po predpisih oziroma določbah sedaj veljavnega Kazenskega
               zakonika.</p>
               <p>Naj še enkrat povem, če to ni bilo jasno. Želimo doseči zgolj to, da se jasno razume
               tisto, kar je po mnenju Službe Vlade za zakonodajo in Zakonodajno-pravne službe že
               zdaj zapisano v zakonu. Mi ne želimo te ureditve spreminjati. Želimo zgolj to, da
               bodo sodišča jasno razumela kaj je bil namen zakonodajalca.<stage type="mag"/> (nadaljevanje) Prepričani smo, da namen zakonodajalca nikakor ni bil,
               da se mladoletnike izpusti iz kazenskega sistema, iz sistema kaznovalnega prava v
               Republiki Sloveniji. To je vsem jasno. Dejstvo pa je, da je trenutna formulacija v
               Kazenskem zakoniku takšna, da o tem sproža utemeljene dvome med uporabniki, med
               praktiki, ki so po Ustavi edini upravičeni to pravo uporabljati.</p>
               <p>Zaradi tega Vlada predlaga, da današnji odbor podpre ta predlog, ki je pred vami. Mi
               smo proučili pripombe Zakonodajno-pravne službe Državnega zbora, in moram reči, da
               sprejemamo pripombe k 2. in 3. členu, ki se nanašajo na določene nomotehnične
               popravke tega besedila, zaradi tega, da je besedilo še dodatno razjasnjeno. Temu ne
               nasprotujemo in z naše strani predlagamo, da se takšne spremembe vključijo, kot
               amandma tega odbora.</p>
               <p>Osnovno sporočilo pa ostaja isto: mi smo se pri tem posegu v Kazenski zakonik omejili
               zgolj na najnujnejše popravke. Očitek tako Službe Vlade za zakonodajo, kot
               Zakonodajno-pravne službe, da dejansko nismo rešili koncepta ali želimo dva kazenska
               zakonika. Enega za mladoletnike, drugega za polnoletne, da ta delitev zdaj ni jasna -
               ali vztrajamo pri prvem konceptu ali se vračamo na koncept enega kazenskega zakonika.
               To drži, tega vprašanja v tem trenutku nismo želeli razjasniti. O tem vprašanju se
               nismo želeli opredeliti. To je vprašanje, ki je konceptualne narave, ki terja
               temeljit razmislek in o tem še ni bilo razprave. Niti na Svetu za kaznovalno pravo,
               niti kje drugje. In želja Vlade ni, da se v tem trenutku opredeljuje do tega kakšen
               koncept naj bo v kazenskem zakoniku na splošno sprejet v bodoče. Gre za to, da
               skušamo ta zakonik, ki je 1. novembra stopil v veljavo narediti jasen in naj velja
               tako, kot je bil mišljen takrat, ko je bil sprejet. V tej fazi smo to dolžni, če
               želimo zagotoviti pravno varnost, če želimo zagotoviti ustavno stanje. Treba je
               namreč vedeti, da bo zadeva, ki v kazenskem pravu pri vprašanju kazenske odgovornosti
               celega segmenta storilcev povzroči toliko različnih interpretacij na ravni sodišč,
               gotovo predmet presoje ne le našega Ustavnega sodišča, ampak tudi Sodišča za
               človekove pravice v Strasbourgu. Jaz o tem nimam pomislekov, nimam iluzij, da se to
               ne bo znašlo na strasbourškem sodišču. In Vlada ne more prevzeti tveganja, da se bo
               čez nekaj let ugotovilo, da smo imeli brezpravno stanje, da smo imeli stanje, ko ni
               bila pokrita kazenska odgovornost za mladoletne storilce kaznivih dejanju.</p>
               <p>Zaradi tega želimo, naj ponovim še enkrat, formulacijo, ki že sedaj obstaja, zgolj
               razjasniti, da pred praktiki ne bo prihajalo do različne razlage teh določb. Do teh
               različnih razlag je do sedaj že prišlo. Mi nekatere sodbe imamo s seboj. Če bodo
               člani odbora želeli, jih lahko pokažemo, ampak za to bi prosil, da se seja zapre za
               javnost, ker gre za nedokončane postopke zoper mladoletnike, ki so nejavni.</p>
               <p>Toliko s strani predlagatelja.</p>
               <p>Hvala lepa. <stage type="mag"/>
               </p>
            </sp>
            <sp xml:id="SDT5-OZNPJUIP-Nujna-010-2009-04-15.sp3">

               <speaker>PREDSEDNIK DR. VINKO GORENAK:</speaker>

               <p>Hvala lepa. Ugotavljam, da gospo Janjo Klasinc nadomešča dr. Luka Juri.</p>
               <p>Besedo dajem predstavnici Zakonodajno-pravne službe, gospe Špeli Maček. Prosim.</p>
            </sp>
            <sp xml:id="SDT5-OZNPJUIP-Nujna-010-2009-04-15.sp4">

               <speaker>ŠPELA MAČEK GUŠTIN:</speaker>

               <p>Hvala za besedo gospod predsedujoči. Na kratko bi želela pojasniti mnenje Zakonodajno
               pravne službe, ki je dokaj obširno.</p>
               <p>Torej, v mnenju pojasnjujemo, da je KZ1 jasen glede tega ali se sam, kot tak
               uporablja za mladoletnike, kljub temu, da že iz njegovega 1. člena izhaja, da velja
               le za polnoletne osebe. To pojasnjujemo s tem, da je prejšnji KZ prenehal veljati v
               celoti, potem s tem, da KZ1 predvideva obstoj posebnega kazenskega zakona za kazensko
               odgovornost mladoletnikov in ne nazadnje s tem, da je v prehodnem 375. členu KZ1
               določena nadaljnja uporaba nekaterih določb prejšnjega KZ do sprejema tega posebnega
               kazenskega zakona za mladoletnike. Torej, v tem delu je KZ1 po našem mnenju povsem
               jasen.</p>
               <p>Nasprotno pa menimo, da predlagane spremembe, ki jih imamo pred seboj v obliki
               predloga zakona niso jasne iz naslednjih razlogov, predlagana dopolnitev 375. člena
               KZ1 z besedilom, če ga citiram: "Določbe tega zakonika pa le v kolikor ne
               nasprotujejo navedenim določbam" - konec citata, vnašajo v to določbo dodatno
               nejasnost, ker navidezno vzpostavlja hkratno uporabo obeh kazenskih zakonikov, tako
               starega KZ, kot novega KZ1. Če predlagano določbo razumemo na tak način, se moramo
               zavedati, da bi v tem primeru prvi odstavek 70. člena starega KZ pomenil uporabo vseh
               določb starega KZ, če seveda te ne nasprotujejo izrecno navedenim členom starega KZ,
               ki so že vključene v veljavnem besedilu 375. členu.</p>
               <p>Prav tako pa bi ta dopolnitev; prav tako bi se uporabljale tudi določbe novega KZ1,
               če tudi te ne nasprotujejo istim izrecno citiranim določbam starega KZ. Ker je v teh
               členih starega KZ v bistvu zajet celoten stari KZ, taka ureditev nujno povzroči, da
               se določbe novega KZ1 sploh ne bi mogle uporabljati, saj bi se zanje vedno znova
               ugotovilo, da nasprotujejo izrecno navedenim določbam starega KZ, s katerimi je
               omogočena uporaba ostalega dela tistega starega KZ.</p>
               <p>Zato menimo, da se tu sedaj predlaga hkratna uporaba obeh zakonikov, kar je pa samo
               navidezno, saj bi se ob taki ureditvi vedno uporabljal samo stari KZ. To pomeni, da
               je predlagana ureditev nejasna, morda celo zavajajoča, pa je zato, ker je stari KZ v
               celoti neveljaven na podlagi 380. člena KZ1, ki je prejšnji KZ razveljavil oziroma
               določil prenehanje njegove uporabe s 1. novembrom 2008.</p>
               <p>Tako imamo sedaj predlog določbe, ki po vsebini pravzaprav pomeni, obid
               razveljavitvene določbe. Vendar pa se z institutom nadaljnje uporabe nekega zakona ne
               more oživiti oziroma z institutom nadaljnje uporabe nekaterih določb oziroma enega
               dela ureditve ne more oživiti kar celega zakona,<stage type="mag"/> (Nadaljevanje) ki je vseboval te določbe, to ureditev. Torej, s tem
               naj bi se oživilo uporabo oziroma veljavo starega KZ, ta je pa med tem nehal veljati,
               zato menimo, da gre za obid razveljavitvene določbe.</p>
               <p>Poleg tega je z vidika načela zakonitosti, ki za področje kazenskega prava uživa
               ustavno varstvo, tudi po našem mnenju popolnoma nesprejemljivo sklicevanje na uporabo
               tako široko in tudi nejasno določeno vsebino ureditve, ki naj bi se uporabljala v
               danih primerih, torej takrat, ko gre za mladoletnike, ki storijo kazniva dejanja. To
               je ena nejasnost.</p>
               <p>Druga nejasnost predlaganih sprememb izhaja pa iz predlaganih posegov v 1. in 4. člen
               KZ1, kjer naj bi se črtala beseda "polnoletni". Menimo, da je to velik sistemski
               poseg v veljavno ureditev, ker novi KZ1 izrecno velja le za polnoletne osebe, glede
               mladoletnikov pa predvideva sprejem posebnega KZ. Zgolj črtanje besede "polnoletni"
               po našem mnenju še ne pomeni, da se bo zmanjšala nejasnost v veljavni ureditvi, kot
               jo zatrjuje predlagatelj, in sicer glede tega ali in kako se ta ureditev uporablja za
               mladoletnike.</p>
               <p>Menimo tudi, da se s tem nejasnost šele prav začne. Črtanje besede polnoletni iz 1.
               in 4. člena KZ1 pomeni, da bi KZ1 veljal tudi za mladoletnike, čeprav smo prej
               pojasnili, da iz predlagane dopolnitve 375. člena izhaja drugačen zaključek, namreč
               ta, da se za mladoletnike uporabi stari KZ. To pa pomeni, da so si predlagane
               določbe, kot se trenutno glasijo, v direktnem nasprotju.</p>
               <p>Vse to so tiste, res velike sistemske spremembe, ki v gradivu predloga zakona niso
               pojasnjene. Menimo, da te spremembe lahko v praksi probleme celo poglobijo, zlasti
               zato ker so njihove pravne posledice v tem trenutku nejasne in tudi nepredvidljive
               zaradi tega. Nepredvidljive pa so seveda zato, ker niso jasno in nedvoumno pravila
               določena oziroma zapisana, da bi s takimi določbami lahko poenotilo prakso sodišč, ki
               pa seveda, kot je že predstavnik predlagatelja povedal, po Ustavi so samostojni in
               neodvisni, kadar uporabljajo zakone, torej so samostojni in neodvisni razlagalci
               predpisov. To je njihova funkcija, v tem je njihova oblast in zaradi nevarnosti ali
               možnosti za različne razlage predpisov, je treba te predpise zapisati tako, da je teh
               možnosti čim manj. Seveda jih ne nikoli mogoče popolnoma izključiti, ampak z določeno
               stopnjo različne prakse se vendarle da nekako živeti. Obstajajo tudi sredstva, kako
               se jo poenoti. Vsekakor pa osnova, ki jo praksa uporablja, torej z zakoni in predpisi
               na splošno, ne smejo biti tako nejasni, da že sami po sebi ustvarjajo razlike v
               primerih, ki jih obravnavajo sodišča.</p>
               <p>Toliko bi imela v smislu dodatne obrazložitve našega mnenja, ki kot rečeno je dokaj
               obsežno in morda bi se kasneje oglasila v nadaljevanju, če bo to potrebno. Hvala
               lepa.</p>
            </sp>
            <sp xml:id="SDT5-OZNPJUIP-Nujna-010-2009-04-15.sp5">

               <speaker>PREDSEDNIK DR. VINKO GORENAK:</speaker>

               <p>Hvala lepa. Besedo ima gospod Vnučes, Državni svet. Izvolite.</p>
            </sp>
            <sp xml:id="SDT5-OZNPJUIP-Nujna-010-2009-04-15.sp6">

               <speaker>BOGOMIR VNUČEC:</speaker>

               <p>Hvala za besedo. Iz našega kratkega pisnega mnenja je razvidno, da je sicer komisija
               na koncu podprla ta zakon, ampak predvsem iz razloga, ravno to, kar je predstavnica
               Zakonodajno-pravne službe govorila, da ni možno, da sodišča, nekatera celo ustavljajo
               postopke, tako nam je predstavnica ministrstva povedala, nekatera pa sicer normalno
               uporabljajo ta zakon. In ravno iz tega razloga je komisija podprla ta zakon. Drugače
               pa, je bilo splošno mnenje članov, da je zakon slab, kar je razvidno tudi iz
               številnih pripomb obeh služb, ne tako vladne, kot parlamentarne in računajoč na to,
               da bo ta odbor potem sprejel te pripombe Zakonodajno-pravne službe, so člani nekako
               zelo na tesno, vendar sprejeli pozitivno mnenje k temu zakonu.</p>
               <p>Toliko. Hvala.</p>
            </sp>
            <sp xml:id="SDT5-OZNPJUIP-Nujna-010-2009-04-15.sp7">

               <speaker>PREDSEDNIK DR. VINKO GORENAK:</speaker>

               <p>Dobro. Hvala lepa. Mislim, da drugih vabljenih gostov ni. Kot predsedujoči ugotavljam
               naslednje. Gospod državni sekretar v nekam intervjuju ste zelo jasno povedali, da
               pravne praznine ni.</p>
               <p>Drugo, menim, da predstavlja ta novela, na osnovi tega, kar pravi Zakonodajno-pravna
               služba Vlade, ki ima negativno mnenje do novele, nadalje, vidimo, da ima do novele
               izjemno kritičen, sam že nisem slišal kritičnega mnenja Zakonodajno-pravne službe
               Državnega zbora. Nadalje lahko ugotovimo, kaj da je, saj po mojih informacijah eno od
               instančnih sodišč, to je Višje sodišče v Ljubljani že odločilo v tej zadevi in da
               ugotavlja, da ni pravne praznine.</p>
               <p>Nadalje lahko ugotovim, da Svet za kaznovalno pravo pri Ministrstvu za pravosodje,
               kakorkoli je že sestavljen, pa vendarle je voden s strani politike, s strani
               ministra, če bi se to zgodilo v prejšnjem mandatu, bi po mojem bilo zelo zelo hudo in
               Svet za kaznovalno pravo vsekakor ni razlagalec nobenega zakona. Zakon lahko razlaga
               Državni zbor z avtentično razlago, lahko ga pa seveda razlagajo sodišča, tako kot smo
               slišali predstavnico Zakonodajno-pravne službe Vlade. <stage type="mag"/> (Nadaljevanje) Ravno sodišče nas je obvestilo, mnenje imate na mizi,
               da o tem odloča. Minister Zalar pa je izjavil, dobesedno, da gre za škandalozno
               napako kazenskega zakonika KZ1 in da ni mogoče soditi mladoletniku. To pomeni, da jim
               je v naprej dal zeleno luč, da lahko počnejo kar želijo. To so stvari, ki niso
               dopustne, saj po mojem prepričanju ne.</p>
               <p>V skladu s tem, da nimamo inštančne odločbe, da nimamo odločbe Ustavnega sodišča.
               Ustavno sodišče pa o tem odloča, eno od pobud imam pred seboj, z dne 2. 4. Krško, bom
               na podlagi 73. člena, odstavek ena, to točno dnevnega reda prekinil in bomo o tej
               točki dnevnega reda razpravljali, na eni od naslednjih sej, predvidoma lahko 5. maja.
               Hvala lepa.</p>
               <p>Prehajamo na <title>2. TOČKO.</title> Pred 2. točko dnevnega reda, bomo 5 minut
               prekinili, zaradi tehničnih razlogov, ker je zaprta seja. Hvala.</p>
               <p>(Odprti del seje je bil končan 15. aprila 2009 ob 12.32.)</p>
            </sp>
         </div>
      </body>
   </text>
</TEI>

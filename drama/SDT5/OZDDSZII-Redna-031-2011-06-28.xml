<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZDDSZII-Redna-031-2011-06-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">FDDC25EEBB04858BC12578A300425D70</idno>
               <idno type="custom" subtype="day">967AAEF097C13E08C12578BE00340319</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=967AAEF097C13E08C12578BE00340319</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZDDSZII-Redna-031-2011-06-28.OZDDSZII" n="031">
               <name>Redna</name>
               <date when="2011-06-28"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZDDSZII-Redna-031-2011-06-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZDDSZII-Redna-031-2011-06-28.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">31. seja</stage>
            <stage type="date">(28. junij 2011)</stage>
            <stage type="chairman">Sejo je vodila dr. Andreja Črnak Meglič, predsednica odbora.</stage>
            <stage type="time">Seja se je pričela ob 14.00.</stage>
            


            <sp xml:id="SDT5-OZDDSZII-Redna-031-2011-06-28.sp1">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Glede na to, da smo ravnokar postali sklepčni, pričenjam 31. sejo Odbora za delo,
               družino, socialne zadeve in invalide.</p>
               <p>Obveščam vas, da opravičil za današnjo sejo nisem prejela, pač pa pooblastila za dva
               nadomestna člana: gospoda Marijana Pojbiča nadomešča gospod Rado Likar in gospoda
               Dejana Levaniča nadomešča Mirko Brulc. Vsem prisotnim lep pozdrav!</p>
               <p>S sklicem ste prejeli dnevni red seje odbora, in sicer: Predlog zakona o spremembah
               in dopolnitvah Zakona o zaposlitveni rehabilitaciji in zaposlovanju invalidov, druga
               obravnava, pod točko 1, in pod točko 2 razno.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O ZAPOSLITVENI REHABILITACIJI IN ZAPOSLOVANJU INVALIDOV.</title>
               </p>
               <p>Predlog zakona je objavljen v Poročevalcu z dne 28.4.2011, prejeli pa ste mnenje
               Zakonodajno-pravne službe, Komisije Državnega sveta, pa tudi predloge za številne
               amandmaje zainteresiranih organizacij.</p>
               <p>Iz vabila ste videli, da je vabljenih veliko število razpravljavcev oziroma
               povabljencev.</p>
               <p>V poslovniškem roku ste prejeli amandmaje, ki so v pregledu amandmajev in so jih
               vložili: poslanske skupine SD, Zares, DeSUS in LDS ter Poslanska skupina SDS.</p>
               <p>Odbor je matično delovno telo za obravnavo omenjenega predloga zakona, zato pričenjam
               drugo obravnavo predloga zakona.</p>
               <p>Uvodoma bi prosila za nekaj besed gospoda ministra dr. Ivana Svetlika. Izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp2">

               <speaker>DR. IVAN SVETLIK:</speaker>

               <p>Hvala lepa, gospa predsednica. Poslanke in poslanci ter vsi gosti!</p>
               <p>Kot je nekaterim poznano, ta Zakon o spremembah Zakona o zaposlitveni rehabilitaciji
               in zaposlovanju invalidov pripravljamo že kar lep čas, začenši z letom 2007, v želji,
               da bi ohranili pozitivno vlogo, ki jo invalidska podjetja pri nas imajo, in da bi
               lahko skrbeli še naprej v izdatni meri za to socialno skupino ter da bi hkrati
               upoštevali tudi tisto, kar je dogovorjeno na ravni Evropske unije. Tu gre predvsem za
               to, da je treba upoštevati uredbo, ki določa naravo državnih pomoči, ki so jih
               delodajalci deležni zaradi zaposlenih invalidov. Usklajevanje, kot rečeno, je trajalo
               dolgo časa, poleg medresorskega tudi z Zavodom invalidskih podjetij in  Svetom Vlade Republike Slovenije
               za invalide, pa seveda še z drugimi skupinami.</p>
               <p>Naj povem, da je Uredba o splošnih skupinskih izjemah, ki jo moramo vključiti v svojo
               zakonodajo, začela veljati konec avgusta 2008 in že izdatno zamujamo z implementacijo
               te zakonodaje v naš pravni red.</p>
               <p>Po usklajevanju lahko ugotovimo, da smo večino tega, kar je bilo odprto, uskladili,
               našli skupne rešitve. Izpostavljam dve, kjer nismo našli soglasja. Eno je glede roka
               uveljavitve oziroma začetka uporabe zakona, s katerim ne moremo več odlašati. In
               drugo, glede nadaljnje uporabe odstopljenih sredstev na star način, kar tudi ni
               sprejemljivo.</p>
               <p>Naj povem, da poleg tistega, kar prinaša ta zakon v obliki zaostrenih pogojev, to je
               predvsem to, da odstopljenih prispevkov ne bo mogoče več uporabljati za pokrivanje
               izgube iz tekočega poslovanja in bolniške odsotnosti za zaposlene delavce. Ta zakon
               prinaša tudi nekaj pozitivnih sprememb, zlasti ko gre za invalidsko populacijo, saj
               bo možno sofinancirati bruto plače sedaj v višini do 75%, doslej je bil ta odstotek
               nižji. Prav tako bodo lahko invalidi, ki delajo krajši delovni čas, po uveljavitvi
               novele dobili odpravnino v enaki višini, kot če bi delali polni delovni čas za tako
               plačo, kar je pomembno zaradi zaščite njihovih nadaljnjih pravic, ko padejo v ta
               položaj bodisi kot brezposelne osebe ali v podobne statuse. In tretjič, ko bomo to
               uredili, bo tudi možnost odprta ponovno za ustanavljanje novih invalidskih
               podjetij.</p>
               <p>Tako da mislim, da iz teh razlogov kaže ta zakon čim hitreje spraviti v življenje.
               Toliko za uvod. Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp3">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa, gospod minister.</p>
               <p>V imenu Vlade oziroma Ministrstva za finance prosim za uvod še gospo Leo
               Lakočevič.</p>
            </sp>
            <sp xml:id="SDT5-OZDDSZII-Redna-031-2011-06-28.sp4">

               <speaker>LEA LEKOČEVIČ:</speaker>

               <p>Hvala lepa.</p>
               <p>Ministrstvo za finance se je vključilo v obravnavo tega zakona predvsem z vidika
               vprašanja državnih pomoči. Kot je minister že omenil, gre pri odstopljenih
               prispevkih, pa tudi drugih sredstvih za državno pomoč podjetjem, kjer absolutno
               moramo spoštovati pravila, ki veljajo za vse države Evropske unije. Kot že rečeno, ne
               samo, da že zamujamo, že pred uveljavitvijo nove uredbe nismo bili usklajeni, saj ta
               nova uredba, ki je začela veljati 29. avgusta 2008, v bistvu sistema ne spreminja v
               ničemer, razen da je celo povečala možnost subvencioniranja plače invalidov.</p>
               <p>Tako da tudi s strani Ministrstva za finance predlogamo, da se predlagane rešitve,
               predvsem te, ki se nanašajo na državne pomoči, to je pač naša kompetenca, da se z
               razumevanjem obravnavajo in tudi sprejmejo. Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp5">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Želi besedo predstavnica Zakonodajno-pravne službe, gospa Saša Bricelj? Izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp6">

               <speaker>SAŠA BRICELJ:</speaker>

               <p>Hvala za besedo.</p>
               <p>Naše mnenje k predlogu zakona ste dobili s sklicem v pisni obliki. Ugotavljamo pa, da
               amandmaji poslanskih skupin SD, Zares, DeSUS in LDS sledijo našim pripombam, podanim
               v mnenju. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp7">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gradivo je obravnaval tudi Državni svet oziroma ustrezna komisija. Želi besedo gospod
               Boris Šuštaršič? Izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp8">

               <speaker>BORIS ŠUŠTARŠIČ:</speaker>

               <p>Uvodoma bi se najprej zahvalil Kolegiju predsednika Državnega zbora, ki je postopek
               tega zakona iz hitrega spremenil v običajnega. Ta sprememba je omogočila, da se je ta
               novelacija še temeljito proučila s strokovnega stališča in dejansko s temi
               dogovorjenimi amandmaji, ki jih bomo danes sprejemali, je prav gotovo  stvar veliko bolje regulirana, kot
               je bila sicer prvotno postavljena.</p>
               <p>V Državnem svetu smo temeljito proučili pobude Zavoda invalidskih podjetij in smo jih
               ocenili za utemeljene. Hkrati smo pa podprli tudi tiste strokovne pripombe, ki jih je
               posredoval Univerzitetni rehabilitacijski inštitut, in eno in drugo dopolnjuje
               kvalitetne rešitve za prihodnost.</p>
               <p>Na splošno moram reči, da poleg te pozitivne konotacije je vendar treba opozoriti, da
               ta zakon objektivno prinaša tudi določene težave, kajti ravno ta rešitev, da je naša
               nacionalna zakonodaja omogočala kritje izgub iz teh odstopljenih sredstev, je bila
               zelo pozitivna rešitev, zlasti v tem kriznem času. Moram opozoriti na to, da v tekoči
               državni politiki nimamo mehanizmov za pomoč podjetjem v težavah. In tudi ministrica v
               odstopu, gospa Radićeva, je posebej opozorila, da po rebalansu ne bo nobenih sredstev
               v državnem proračunu za te namene. To se pravi, iz tega izhaja, da je verjetno treba
               pričakovati nekaj objektivnih težav na tem področju, ki ne bodo v korist ne invalidom
               in tudi ne želeni državni politiki na tem področju.</p>
               <p>Drugi problem je pa seveda prehod s 40% na 50% zaposlitve. To ni enostaven problem,
               ravno v teh okoliščinah, o katerih sem že prej govoril, torej, da se spopadamo s to
               finančno in ekonomsko krizo. Mi še zmeraj smatramo, da je to prehodno obdobje vendar
               utemeljeno z vidika interesov naše države.</p>
               <p>Na koncu bi pa poudaril, da ta zakon prinaša tudi zelo pomembno rešitev, in sicer, s
               sprejetjem te novele bomo imeli tudi mi v Republiki Sloveniji urejeno finančno shemo
               državnih pomoči na tem področju. In mislim, da je to tista najbolj pomembna odlika
               tega zakona s sistemskega vidika. Zaradi tega tudi smatram, da predlog za malo daljše
               obdobje uveljavljanja tega zakona ne bi povzročal kakšnih bistvenih težav.</p>
            </sp>
            <sp xml:id="SDT5-OZDDSZII-Redna-031-2011-06-28.sp9">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>S tem smo zaključili uvodne predstavitve. Prehajamo na razpravo in glasovanje o
               posameznih členih predloga zakona.</p>
               <p>Kot že rečeno, ste na mizo prejeli pregled vloženih amandmajev, kot tudi dva predloga
               za amandmaja odbora.</p>
               <p>Predlagam, da najprej razpravljamo o členih in glasujemo o amandmajih, na koncu pa
               glasujemo še o vseh členih skupaj. Če se strinjate s tem načinom dela<gap n="..."/> Ja, gospod
               Tisel, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp10">

               <speaker>MAG. ŠTEFAN TISEL:</speaker>

               <p>Vsem lep pozdrav!</p>
               <p>V Poslanski skupini Slovenske demokratske stranke smo povzeli nekatere neusklajene
               predloge in pobude Zavoda invalidskih podjetij Slovenije in Zveze delovnih invalidov
               Slovenije, tako da smo vložili nekaj amandmajev tudi pri 1. členu. Vidim pa, da je
               večino teh pobud naknadno tudi koalicija povzela in dala amandmaje. Pa me zanima pri
               tem 1. členu, ali je zajeto tisto, kar smo povzeli v Slovenski demokratski stranki,
               da se črta <q>"v obliki subvencije plač"</q> in se upošteva tudi druge oblike subvencij, ne
               samo kot subvencije plač, ampak druge prejemke, ki so bili zdaj na razpolago.
               Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp11">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Torej, če je temu tako, postane amandma brezpredmeten, ampak ga ne umikate. Dobro, v
               redu. Vlada, lepo prosim, če pojasnite - da. V redu?</p>
            </sp>
            <sp xml:id="SDT5-OZDDSZII-Redna-031-2011-06-28.sp12">

               <speaker>MAG. ŠTEFAN TISEL:</speaker>

               <p>Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp13">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Odpiram razpravo. Smo pri 1. členu. Želi kdo razpravljati o 1. členu? <stage>(Ne.)</stage> Prehajamo
               na glasovanje. Najprej glasujemo o amandmaju poslanskih skupin Socialnih demokratov,
               Zares, DeSUS in LDS. Drugi amandma pa s tem, kot že rečeno, postane brezpredmeten.
               Glasujemo.</p>
               <p>Kdo je za?  <stage>(9 članov.)</stage> Je kdo
               proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 2. člen, h kateremu je bil vložen amandma poslanskih skupin SD, Zares,
               DeSUS in LDS, in sicer, da se črta 2. člen. Želi kdo razpravljati o amandmaju k temu
               členu? <stage>(Ne.)</stage> Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 3. členu ni bilo vloženih amandmajev. Želi kdo razpravljati? <stage>(Ne.)</stage></p>
               <p>Prehajamo na 4. člen, h kateremu je vložen amandma poslanskih skupin SD, Zares, DeSUS
               in LDS. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 5. člen in amandma k temu členu poslanskih skupin SD, Zares, DeSUS in
               LDS. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 6. člen in amandma istih predlagateljev k temu členu. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 7. člen, h kateremu ni vloženih amandmajev. Ne vidim želje po
               razpravi.</p>
               <p>Prehajamo na 8. člen in amandma poslanskih skupin SD, Zares, DeSUS in LDS. Želi kdo
               razpravljati? <stage>(Ne.)</stage> Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 9. člen in amandma istih predlagateljev. Želi kdo razpravljati? <stage>(Ne.)</stage>
               Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Od 9. do 12. člena ni predlogov za amandmaje. Ne vidim želje po razpravi.</p>
               <p>Prehajamo na 12. člen in amandma<gap n="..."/> <stage>/Oglašanje v ozadju./</stage> Pardon! H kateremu členu? K
               11. členu. Izvolite. Pa če se predstavite.</p>
            </sp>
            <sp xml:id="SDT5-OZDDSZII-Redna-031-2011-06-28.sp14">

               <speaker>DUŠAN BAVEC:</speaker>

               <stage>(Dušan Bavec iz Obrtno-podjetniške zbornice.)</stage>
               <p>Samo dve stvari bi izpostavil oziroma nekaj stvari.</p>
               <p>Določba sedmega odstavka 40. člena obstoječega zakona namreč ni bila usklajena med
               socialnimi partnerji. Zaradi tega želim izpostaviti sledeče, se pravi to, kar je
               gospod minister v točki 2 izpostavil, da se v osnovo za določitev odpravnine, ko
               delavec dobi odpoved iz poslovnih razlogov, upošteva dejanska plača, preračunana na
               polni delovni čas. Mi smo temu nasprotovali že v sami delovni skupini, pa tudi
               predstavniki ostalih delodajalskih organizacij. Nasprotovali smo v pisni obliki s
               svojim dopisom septembra leta 2010 na Ministrstvo za delo, družino in socialne
               zadeve. Izhajali smo pa preprosto iz dejstva, da sta v prid našemu mnenju govorili
               tudi  dve sodbi Vrhovnega
               sodišča, se pravi najvišje sodne institucije, kjer iz izreka teh sodb izhaja, da v
               osnovo za določitev odpravnine v primeru, da delavec dela s polovičnim delovnim
               časom, ne sodi niti nadomestilo plače zaradi nižje plače na drugem delovnem mestu, še
               manj pa delna invalidska pokojnina, se pravi, zgolj dejanska plača, niti preračunana
               na polni delovni čas niti dejanska plača plus delna invalidska pokojnina. No, te
               judikate smo vam tudi priložili, ko smo na odbor pred nekaj dnevi pošiljali svoj
               predlog. Zaradi tega menimo, da dejansko bi morala osnovo predstavljati zgolj
               dejanska plača, ker le v tem primeru bi bilo pravično breme za delodajalca. Če
               izhajamo iz praktičnega primera, predstavljajte si, nekdo je recimo po enem letu
               pridobil status invalida s pravico do dela na drugem delovnem mestu s polovičnim
               obsegom, potem bi pa 29 let delal po 4 ure na dan in po 30 letih eventualno, če bi
               dobil odpoved z mnenjem komisije ali pa soglasjem ali pa brez njih, bi dobil
               odpravnino po tem predlogu, kot je zdaj v gradivu, za 30 let dela, čeprav bi delal
               samo 15 let. In bi dejansko enako odpravnino dobil kot tisti delavec, ki bi delal
               celotno kariero s polnim delovnim časom 30 let. Zaradi tega se nam zdi to krivično.
               Še posebej se nam zdi krivična ureditev, če bi nastala poškodba oziroma invalidnost
               kot posledica poškodbe izven dela. Nekaj drugega je, ali je to poškodba na delovnem
               mestu ali je poklicna bolezen ali je pa poškodba izven delovnega mesta, na nogometu
               ali kjerkoli drugje.</p>
               <p>Skratka, formalnopravno smo predlagali odboru, da bi to našo pobudo vzel za svojo in
               potem tudi predlagal nek amandma na to temo. Se pravi, z vidika pravičnosti sigurno
               ne sme biti dejanska plača preračunana na polni delovni čas. O tem sta tudi dva
               judikata, se pravi, prihodki, bom rekel zelo sorodno, prihodki iz naslova delne
               upokojitve ne sodijo po stališču Vrhovnega sodišča v osnovo za določitev odpravnine.
               Prav tako tudi ne nadomestilo zaradi nižje plače, ki jo prejema iz naslova
               invalidnosti od ZPIZ. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp15">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>V imenu Vlade, prosim, gospa Barbara Peterlin.</p>
            </sp>
            <sp xml:id="SDT5-OZDDSZII-Redna-031-2011-06-28.sp16">

               <speaker>BARBARA PETERLIN:</speaker>

               <p>Ocenjujemo, da rešitev, kot je predlagana v 40. členu, se pravi, da je osnova za
               višino odpravnine šteje plača, preračunana na polni delovni čas, pravzaprav v korist
               invalidu. Namreč, invalid, ki dela krajši delovni čas od polnega, dela krajši delovni
               čas zato, ker zaradi invalidnosti ne more delati polni delovni čas. Vsi vemo, da
               odpravnino izplača delodajalec, ko gre invalid v pokoj ali mu pa odpove pogodbo o
               zaposlitvi. Že tako imajo invalidi nižje plače na splošno, kot jih imajo neinvalidni
               delavci. Ko se je ta člen usklajeval na delovni skupini Ekonomsko-socialnega sveta,
               so predstavniki delodajalcev povedali, da temu členu ne bodo nasprotovali, ne bodo pa
               ga podprli. Je pa res, da je prišlo potem do spora, ali je bila predstavnica
               Združenja delodajalcev tista, ki lahko govori in ima vsa pooblastila samega
               združenja. Tako da ni res, da so delodajalci vseskozi nasprotovali temu členu. Rekli
               so, da pač ne bodo podprli, nasprotovali pa tudi ne bodo. In mislimo, da je taka
               rešitev pravilna. Naš sodni red je pač takšen, da ni zavezujoče upoštevati sodbe
               Vrhovnega sodišča, če se zakonodajalec odloči drugače.</p>
            </sp>
            <sp xml:id="SDT5-OZDDSZII-Redna-031-2011-06-28.sp17">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Amandmaja ni nihče podprl, tako da, ker ne vidim več rok za razpravo, zaključujem
               razpravo o tem členu.</p>
               <p>Prehajamo na 12. člen in amandma, ki je bil pripravljen na podlagi mnenja
               Zakonodajno-pravne službe. Želi kdo razpravljati? Gospod Destovnik, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp18">

               <speaker>GOSPOD DESTOVNIK:</speaker>

               <p>Lepo pozdravljeni!</p>
               <p>Mi smo na več usklajevanjih, na katere je prej gospod minister opozoril, tudi v Svetu
               Vlade Republike Slovenije za invalide in v okviru Inštituta Republike Slovenije za
               rehabilitacijo in Združenja izvajalcev zaposlitvene rehabilitacije večkrat
               opozarjali, da je ta dikcija, ki je zdaj predlagana, v bistvu neke vrste umetna.
               Določba je neživljenjska in napotuje v bistvu na obvezno umetno delitev delovnih
               mest, določenih s splošnim aktom delodajalca.  Na primer, v praksi bi to delovno mesto, čistilec, pogosto
               delovno mesto oseb, ki so z odločbo o zaščiti in zaposlitvi morali umetno razdeliti
               na, recimo, čiščenje tal, oken, raznih delovnih površin in podobno. Poleg tega je
               potrebno s strokovnega vidika opozoriti, da na posamezne pa, zaradi oglede delovna
               mesta silijo k monotonosti ponavljajočim se gibom in ne pripomorejo k izboljšanju
               delovnih spretnosti invalida. Torej, mi mislimo, da je sedanja dikcija v zakonu čisto
               v redu in ne poznamo primerov, da bi bilo kaj narobe s tako dikcijo, sedanje pa
               govori preprosto, da je zaščitna zaposlitev, da je to zaposlitev invalida na delovnem
               mestu, v delovnem okolju, prilagojena delovnim sposobnostim in potrebam invalida, ki
               ni zaposlil v običajnem delovnem okolju. Zelo enostavno. Samo toliko.</p>
            </sp>
            <sp xml:id="SDT5-OZDDSZII-Redna-031-2011-06-28.sp19">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Zopet bi prosila za opredelitev vlade. Gospa Damjana Peterlin,
               izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp20">

               <speaker>DAMJANA PETERLIN:</speaker>

               <p>Hvala. Razlika med sedaj veljavno ureditvijo zaščitne zaposlitve in to novelo je v
               tem, da do slej so bila zaščitena delovna mesta možna samo v zaposlitvenih centrih.
               Na teh delovnih mestih so se zaposlovali invalidi za najnižjo storilnostjo in država
               je zaposlitvenim centrom krila tudi stroške strokovnih delavcev in strokovnih
               sodelavcev. Z novelo se dopustijo tudi zaščitena delovna mesta v invalidskih
               podjetjih. Glede na to, da so osebe, ki so zaposlene na zaščitenih delovnih mestih s
               plačo limitirane največ minimalno plačo in večinoma imajo subvencijo v višini 70 %
               minimalne plače, ki jo izplačuje sklad ocenjujemo, da se morajo ta zaščitena delovna
               mesta pri invalidskih podjetij ločiti od običajnih delovnih mest v invalidskih
               podjetjih. Drugače se nam bo zgodilo, da bomo kar na enkrat imeli v invalidskih
               podjetjih večino invalidov zaposlenih na zaščitenih delovnih mestih.</p>
            </sp>
            <sp xml:id="SDT5-OZDDSZII-Redna-031-2011-06-28.sp21">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Amandmaja ni nihče povzel, zato predlagam, da glasujemo o vloženem
               amandmaju poslanskih skupin SD, Zares, DeSUS in LDS. Odpiram glasovanje.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandma je bil sprejet.</p>
               <p>Od 12 do 16. člena ni vloženih amandmajev. Ne vidim rok za razpravo, zato prehajamo k
               16. členu in amandmaju poslanskih skupin SD, Zares, DeSUS in LDS, ki je pripravljen
               na podlagi mnenja Zakonodajno-pravne službe. Želi kdo razpravljati? Ne. Pričenjamo z
               glasovanjem. Odpiram glasovanje.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandma je bil sprejet.</p>
               <p>Prehajamo na 17. člen. Gre za amandma istih predlagateljev, torej, SD, Zares, DeSUS
               in LDS. Tudi ta amandma je pripravljen na podlagi mnenja Zakonodajno-pravne službe,
               imamo pa vložen še drugi amandma poslanske skupine SDS, pravzaprav dva amandmaja, k
               1. in 3. odstavku. Če bo sprejet amandma pod zaporedno številko 1., sta amandmaja pod
               zaporedno številko 2. in 3. brezpredmetna. Odpiram razpravo. Ja, gospod Tisel,
               izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp22">

               <speaker>MAG. ŠTEFAN TISEL:</speaker>

               <p>Hvala za besedo.</p>
               <p>Pri 17. členu smo povzeli dva predloga od Zavoda invalidskih podjetij Slovenije za
               amandmaje, ki pa sta oba vsebinsko in smiselno vključena tudi že na predlog
               koalicije. Gre v bistvu za obliko pomoči, ker je prej govorila o subvenciji od bruto
               plače pred uveljavitvijo tega zakona, sedaj pa gre za oprostitev in ugodnosti
               plačevanja prispevkov, se pravi, da gre za vsa sredstva, ki so temu namenjena, kar je
               bil namen tega amandmaja in pa seveda drugi pa je govoril v tretjem odstavku, ko gre
               za poročanje delodajalcev. Predlog zavoda je bil na štiri mesecev, prvotna vsebina je
               bila vsak mesec, sedaj je pa še boljša varianta, enkrat letno, kar bo še izboljšalo
               invalidskim podjetjem, da ne bo treba kar naprej poročati o sredstvih, pridobljenih
               in porabljenih sredstvih  v te
               namene, tako da, ne bomo nasprotovali oziroma podprli amandma koalicije, ki vsebinsko
               popolnoma ustreza.</p>
            </sp>
            <sp xml:id="SDT5-OZDDSZII-Redna-031-2011-06-28.sp23">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Šuštaršič.</p>
            </sp>
            <sp xml:id="SDT5-OZDDSZII-Redna-031-2011-06-28.sp24">

               <speaker>BORIS ŠUŠTARŠIČ:</speaker>

               <p>Hvala lepa.</p>
               <p>Tudi jaz nimam nobene pripombe k temu amandmaju tako imenovane koalicije. Vendar pa
               sem dolžan opozoriti na eden element, ki ni bil upoštevan in sicer v predlogu
               Državnega sveta govorimo tudi o problemu prevoda iz prvotnega angleškega besedila v
               slovenščino, ki je objavljen v Uradnem listu EU. Tam je prišlo, zaradi površnega
               prevoda do dikcije, ki govori o enoti. Jaz ne bi vztrajal na tem, da je to potrebno
               vključiti kot amandma, ampak najmanj kar je bilo prav je pa, da odbor na današnji
               seji zagotovi, da gre tukaj za napako v prevodu in ali naj se to korigira v Uradnem
               listu Evropske unije ali pa to naj uradno zabeleži, da ne bo, potem v praksi kakšni
               inšpektor ali državni revizor pogledal Uradni list EU pa iz tega ven izvajal napačne
               sklepe. Ena od možnosti je pa tudi, da bi se ta prevod unesel v to besedilo, ker je
               to neki specialis in bi bil s tem problemom avtomatično urejeno.</p>
            </sp>
            <sp xml:id="SDT5-OZDDSZII-Redna-031-2011-06-28.sp25">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Jaz mislim, da zakonodajno-pravna služba nas je tukaj napotila na to, da
               se ta dikcija v sam zakon ne vnaša. </p>
               <p>Kar se tiče vaše ugotovitve je verjetno nesporna, to v zapisniku bo, vsekakor pa naš
               odbor nima te pristojnosti, na katero nakazujete. Tako da, to kar lahko naredimo je,
               da glasujemo o predlaganem amandmaju poslanskih skupin, ki ni več koalicija, ampak je
               neke vrste zveza tistih poslanskih skupin, ki se strinjajo s sedanjim amandmajem.
               Lahko glasujemo? Odpiram glasovanje.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Amandmaja sta postala brezpredmetna.</p>
               <p>Od 17. do 20. člena nimamo predlogov za amandmaje. Izvolite, če se lahko predstavite,
               pa k kateremu členu?</p>
            </sp>
            <sp xml:id="SDT5-OZDDSZII-Redna-031-2011-06-28.sp26">

               <speaker>ALEKSANDRA TABAJ:</speaker>

               <p>K 19. členu. Univerzitetni rehabilitacijski institut.</p>
               <p>Zakonodajalec je predlagal, da se črta drugi odstavek 63. člena, mi pa predlagamo, da
               se ta del člena ohrani. Odstavek namreč govori o tem, da se invalid zaposlen v
               podporni zaposlitvi štetje za dva zaposlena invalida. Menimo, da je strokovno
               potrebno podpirati način zaposlovanja invalidov v običajnem delovnem okolju. Poleg
               tega, da namenjamo pozornost tudi drugim oblikam, to se pravi, zaposlovanje invalidov
               v zaščitenem delovnem okolju in v invalidskih podjetjih. Ta del člena govori o tem,
               da namenjamo pozornost invalidom zaposlenim v običajnem delovnem okolju. Menimo, da
               je treba dvojno štetje invalidov, ki so zaposleni v podporni zaposlitvi iz
               utemeljenih razlogov vezanih na težo invalidnosti ohranjati.</p>
            </sp>
            <sp xml:id="SDT5-OZDDSZII-Redna-031-2011-06-28.sp27">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Peterlinova, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp28">

               <speaker>DAMJANA PETERLIN:</speaker>

               <p>Hvala. Kar se tiče podpornega zaposlovanja moram reči, da pri nas dejansko to
               podporno zaposlovanje ni zaživelo in dokler zadeva ne bo strokovno zastavljena bolje,
               je tako zaposlovanje po naši oceni brez smisla.</p>
               <p>Namreč v podporni zaposlitvi bi se zaposlovali lahko samo invalidi, ki niso delovni
               invalidi in potrebujejo podporne storitve. V praksi je prihajalo do tega, da je
               izvajalec rehabilitacije izdal mnenje, da je neki delovni invalid zaposlil samo v
               podporni zaposlitvi, s tem da mu sodelavec nudi podporo, ki jo sklad plačuje. Glede
               na to, da mora delodajalec pridobiti mnenje invalidske komisije SPIZ-a, da je delovno
               mesto v celoti primerno za delo tega  invalida, glede na omejitve, ki jih ima z odločbo SPIZ-a, pravzaprav
               take zaposlitve sploh ne bi smeli potrditi, take ustreznosti delovnega mesta.
               Trenutno sklad plačuje eno podporno zaposlitev, ker vse ostale vloge je zavrnil, ker
               so bile neustrezne. Se pravi, ko bo stroka pripravila natančno analizo oziroma
               predloge, kako naj bi se to izvajalo, takrat mislimo, da je smiselno, da bi ponovno
               dali zadevo v zakon, drugače pa ne.</p>
            </sp>
            <sp xml:id="SDT5-OZDDSZII-Redna-031-2011-06-28.sp29">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Ne vidim več rok. Amandmaja nihče ni prevzel, zato prehajam k 20. členu,
               h kateremu so vloženi štirje amandmaji. V kolikor bi sprejet prvi amandma, ki je na
               neki način kompromisni, ostali amandmaji pod številko dva, tri in štiri ostajajo
               brezpredmetni. Odpiram razpravo. Gospod Tisel.</p>
            </sp>
            <sp xml:id="SDT5-OZDDSZII-Redna-031-2011-06-28.sp30">

               <speaker>MAG. ŠTEFAN TISEL:</speaker>

               <p>Hvala. Tudi pri tem členu smo vložili tri amandmaje, na pobudo Zavoda invalidskih
               podjetij Slovenije. Mislim, da so vsa tri smiselno bila povzeta od koalicijskih
               poslancev, bi pa vprašal, če je to tako, če to stoji, da lahko, potem podpremo ta
               prvi amandma, da se, potem tisti trije ne gredo? Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp31">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Peterlin.</p>
            </sp>
            <sp xml:id="SDT5-OZDDSZII-Redna-031-2011-06-28.sp32">

               <speaker>DAMJANA PETERLIN:</speaker>

               <p>Ja, je usklajeno.</p>
            </sp>
            <sp xml:id="SDT5-OZDDSZII-Redna-031-2011-06-28.sp33">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Gospod Šuštaršič.</p>
            </sp>
            <sp xml:id="SDT5-OZDDSZII-Redna-031-2011-06-28.sp34">

               <speaker>BORIS ŠUŠTARŠIČ:</speaker>

               <p>Jaz bi trdil, da je to res smiselno povzeto, vendar seveda ne v celoti in bi dal v
               zakonu <q>"zadovoljivo"</q> prevzeto.</p>
            </sp>
            <sp xml:id="SDT5-OZDDSZII-Redna-031-2011-06-28.sp35">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Poslanci se bodo glede na to odločali. Odpiram glasovanje o prvem amandmaju
               poslanskih skupin SD, Zares, DeSUS in LDS. Pričenjam glasovanje.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Prvi amandma je sprejet k 20. členu. S tem ugotavljam, da so ostali trije amandmaje k
               temu členu postali brezpredmetni.</p>
               <p>Prehajamo na 21. člen in amandma k 21. členu poslanskih skupin SD, Zares, DeSUS in pa
               LDS. Želi kdo razpravljati o amandmaju k temu členu? Ne. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandma k 21. členu je sprejet.</p>
               <p>Prehajamo k 22. členu in amandmajema k 22. členu. Prvi je pod zaporedno številko 1.,
               je amandma poslanskih skupin SD, Zares, DeSUS in LDS. V kolikor bi sprejet ta amandma
               je amandma pod številko 2 brezpredmeten. Želi kdo razpravljati? Gospod Destovnik,
               izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp36">

               <speaker>GOSPOD DESTOVNIK:</speaker>

               <p>Amandma k 22. členu seveda spreminja obstoječe stanje. Mi mislimo, da bi bilo najbolj
               primerno, da ministrstvo še v naprej rešuje pritožbe, kajti predlog, ki pomeni
               komisijo iz vrst strokovnjakov sklada, zavoda in ministrstva pristojnega za
               invalidsko varstvo je lahko vsaj pri enem od članov te skupine sporen. Namreč na prvi
               stopnji to obravnava sklad in bo sedaj tudi na drugi stopnji sklad zopet vključen v
               razreševanje oziroma v obravnavo in pritožbo. Samo opozorilo, da ne bi bilo kasneje v
               postopku to kaj narobe.</p>
            </sp>
            <sp xml:id="SDT5-OZDDSZII-Redna-031-2011-06-28.sp37">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Vlada. Gospa Bacova.</p>
            </sp>
            <sp xml:id="SDT5-OZDDSZII-Redna-031-2011-06-28.sp38">

               <speaker>DRAGICA BAC:</speaker>

               <p>Nam se je zdelo pomembno, da pravzaprav iz sklada so strokovnjaki in strokovnjakinje
               v komisiji, seveda so pa v manjšini tako razdeljeno, tako da ni tukaj prevladujočega
               glasu.</p>
            </sp>
            <sp xml:id="SDT5-OZDDSZII-Redna-031-2011-06-28.sp39">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Ostalih razpravljavcev ni. Odpiram glasovanje o prvem amandmaju k 22. členu.
               Kot že rečeno, če je ta sprejet je amandma pod številko 2., brezpredmeten. Odpiram
               glasovanje. Zaključujem glasovanje.  Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bil amandma sprejet. Amandma pod številko 2 kot rečeno je
               brezpredmeten.</p>
               <p>K 23. členu ni predlogov za amandmaje.</p>
               <p>Prehajamo k 24. členu in sicer imamo k temu členu vložen amandma poslanskih skupin
               SD, Zares, DeSUS in LDS. Amandma je nastal na podlagi mnenja Zakonodajno-pravne
               službe. Želi kdo razpravljati? <stage>(ne.)</stage> Prehajamo na glasovanje. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sprejet amandma k 24. členu.</p>
               <p>K 25. členu ni amandmaja. Želi kdo razpravljati? Gospod Destovnik, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp40">

               <speaker>GOSPOD DESTOVNIK:</speaker>

               <p>Se opravičujem, žal je očitno, ni možnosti, da bi vsi prebrali naša dva predloga k
               25. členu. Namreč iz istega razloga kot je bilo prej rečeno, mi želimo, da se
               institut podporno zaposlovanje, ki je v Evropi zelo uveljavljen, in ki ga je zakon
               leta 2004 v svojem bistvu seveda želel tudi razviti, seveda spodbuja in ne omejuje z
               nekaterimi takšnimi predlogi kot so sedaj, zlasti ta predlog, ki prej žal ni bil
               sprejet. V 25. členu se pa uvaja še en strokovni delavec, ki pravzaprav samo dodatno
               zapleta vse tiste možnosti, ki jih že sedanji zakon in 51. člen omogoča. V 51. členu
               sedanjega zakona namreč govori, da pri podpornem zaposlovanju storitve opravljajo
               strokovni delavci, strokovni sodelavci in fizične osebe, ki izpolnjujejo pogoje iz 9.
               člena. Sedaj pa uvajamo tudi strokovnega delavca, ki ni strokovni delavec iz 9.
               člena. In seveda preprosto bi bilo potrebno po našem mnenju tam <q>"piko"</q> narediti in ta
               del stavka ne uveljaviti. Drogo je pa seveda tudi zadnji člen, zelo neprimeren,
               zadnji odstavek, kajti govori o tem, da naj bi invalid bil tisti preko katerega se bo
               transfer za plačilo tega strokovnega delavca, ki ni strokovni delavec iz 9. člena
               opravljalo. Menimo, da samo zapletamo ta institut podpornega zaposlovanja in da to ne
               bo seveda dobro. Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp41">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Vlada, gospa Peterlinova, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp42">

               <speaker>GOSPA PETERLIN:</speaker>

               <p>Hvala. Ob tem amandmaju oziroma predlogu spremembe tega člena bi povedala, da ko smo
               gledali nabor storitev, podpornih storitev, smo ugotovili, da večino podpornih
               storitev razen ene, to je osebne asistence, lahko izvajajo le strokovni delavci.
               Zaradi tega smo mi pri zadnjem razpisu koncesij povečali plačilo, znesek plačila
               strokovnih timov, koncesionarjev, ki izvajajo po njihovi izjavi tudi podporne
               storitve za že zaposlene invalide. Izvajalci nam morejo tudi mesečno poročati, koliko
               invalidom nudijo te podporne storitve po zaposlitvi. Vsi izvajalci, vsi strokovni
               timi nudijo podporne storitve 18. invalidom. Glede na znesek plačila po koncesijskih
               pogodbah je pa to število 130 invalidov. Glede na to ocenjujemo, da ni nobene
               potrebe, da bi sklad dodatno plačeval te strokovne delavce, pač pa, da sklad plačuje
               edino tiste osebe, ki dejansko na delovnem mestu lahko nudijo invalidu storitve
               osebne asistence.</p>
            </sp>
            <sp xml:id="SDT5-OZDDSZII-Redna-031-2011-06-28.sp43">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Brulc, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp44">

               <speaker>MIRKO BRULC:</speaker>

               <p>Lepo pozdravljeni! Mislim, da predsednica odbora zelo korektno pelje vso zadevo. Meni
               je žal, da smo vaš predlog tako preskočili, ampak težko razumem to delo ker, sicer
               jaz nadomeščam kolega tukaj v tem odboru, mi nimamo nič vašega pisnega, da bi lahko
               pravilno odločali. Normalno, Vlada zagovarja svoje, vi imate neke svoje izkušnje, ki
               jih jaz zelo cenim in mislim, da jim je treba kaj prisluhniti, ampak potem pride
               glasovanje in gre stvar tako mimo. Sedaj, če je tukaj res več birokracije, če je več
               zapletanja itd., Vlada pravi pa, da ne bi dodatno plačevali nekih teh strokovnih
               sodelavcev.  Težko sedaj
               ocenim kaj je prav in potem glasujem za amandma, ki je pripravljen tukaj in verjetno,
               pa sem res, prehitro mi je šlo. Če bi, bi že tam nasprotoval oziroma, bi vas podprl.
               Tako da, morate razumeti, da smo v težki situaciji poslanci tukaj, vsaj jaz. Se
               opravičujem.</p>
            </sp>
            <sp xml:id="SDT5-OZDDSZII-Redna-031-2011-06-28.sp45">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Vseeno bi povedala, da pripombe Univerzitetnega rehabilitacijskega
               instituta Soča so prejeli vsi člani odbora, mislim da že, kdaj<gap n="..."/> 23. 6., tako da
               morebiti niste, ste spregledal te stvari. Je pa res tako, če nihče od poslancev pač
               ne povzame tega amandmaja; morate pa nekaj vedeti, da ti amandmaji oziroma ti
               predlogi za amandmaje so bili v razpravi in so se že usklajevali in potem
               usklajevanju nekako ni prišlo do soglasja, da se to podpre. Prav. Lahko s tem
               zaključim razpravo?</p>
               <p>In prehajamo k 26. členu h kateremu pa ste dobili na klop poleg amandmaja, ki je
               predlagan, tudi predlog za amandma odbora. V kolikor bo sprejet ta amandma, postane
               amandma, ki je zdaj pod številko 1. postane zdaj številka 2, vlagatelj pa je SDS,
               brezpredmeten. Odpiram razpravo, gospod Tisel, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp46">

               <speaker>MAG. ŠTEFAN TISEL:</speaker>

               <p>Hvala. V Poslanski skupini Slovenske demokratske stranke smatramo, da bi za vsakega
               invalida, ki je zaposlen, bi bil opravičen do te bonitete oziroma delodajalec, tako
               da bi črtali tisto nad predpisano kvoto, tako predlagamo, da se v 74. členu v prvem
               odstavku črta besedilo <q>"nad predpisano kvoto"</q>, sploh v današnjem času, ko je
               zaposlovanje zelo težko, še zdravi se ne morejo zaposliti, kaj šele invalidi, da bi
               omogočili vsem invalidom oziroma vsakemu, ki bi se zaposlil, delodajalcem pa samo
               zaposlenim, da bi bilo opravičeni do te pomoči, se pravi, oprostitev plačila
               prispevkov za pokojninsko in invalidsko zavarovanje. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp47">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. V imenu Vlade, gospa Peterlinova. Izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp48">

               <speaker>GOSPA PETERLIN:</speaker>

               <p>Hvala. Torej, glede na to, da imamo pri nas uveden kvotni sistem zaposlovanja
               invalidov, tudi pravzaprav zakonodaja daje bonuse tistim delodajalcem, ki imajo
               zaposlenih več invalidov kot je to predpisano s kvoto. Tisti delodajalci, ki imajo pa
               zaposleno manjše število invalidov, pač plačujejo prispevek v sklad. Tako da,
               pravzaprav ne vidimo nobenega razloga, zakaj bi nagrajevali vsakega delodajalca, ki
               zaposli invalida, ker je to njegova obveznost zaradi kvotnega sistema. So pa
               bonitete, saj pravi, za tiste delodajalce, ki imajo invalide nad kvoto.</p>
            </sp>
            <sp xml:id="SDT5-OZDDSZII-Redna-031-2011-06-28.sp49">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Zadovoljni? Še kdo? <stage>(Ne.)</stage> Če ne, predlagam, da najprej glasujemo o
               amandmaju odbora. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bil amandma sprejet, zato je amandma pod številko 2, predlagatelja
               SDS, postal brezpredmeten.</p>
               <p>Torej med 26. in 27. členu smo pa ravno tako prejeli predlog za amandma odbora in je
               nomotehnične narave. Želi kdo o tem razpravljati? <stage>(Ne.)</stage> Prehajamo na glasovanje.</p>
               <p>Kdo je za? <stage>(... članov.)</stage> Kdo je proti? <stage>(....)</stage></p>
               <p>Ugotavljam, da je amandma k 27. členu sprejet.</p>
               <p>K 28. členu nimamo predloga za amandmaje odbora. Ne vidim dvignjenih rok.</p>
               <p>Zato prehajamo na 29. člen in pa predlog za amandma poslanskih skupin SD, Zares,
               DeSUS in LDS, ki je redakcijske narave. Želi kdo razpravljati? <stage>(ne.)</stage> Zato predlagam,
               da glasujemo. Odpiram glasovanje.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bil sprejet.</p>
               <p>K 30. členu nimamo predlogov za amandmaje. Želi kdo razpravljati? <stage>(ne.)</stage></p>
               <p>Prehajamo k 31. členu in amandmaju poslanskih  skupin SD, Zares, DeSUS in LDS. Gre za amandma na podlagi
               mnenja Zakonodajno-pravne službe in je nomotehnične narave. Želi kdo razpravljati?
               Ne. Prehajamo na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 31. členu sprejet.</p>
               <p>Tudi k 32. členu imamo vložen amandma istih predlagateljev, ki je nastal na predlog
               mnenja Zakonodajno-pravne službe. Odpiram razpravo. Ne vidim rok. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sprejet amandma k 32. členu.</p>
               <p>Imamo vložen amandma poslanskih skupin SD, Zares, DeSUS in LDS k naslovu poglavja in
               je redakcijske narave. Želi kdo razpravljati? Ne. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Sprejet je tudi ta amandma.</p>
               <p>Do 36. člena ni predlogov za amandmaje. Želi kdo razpravljati? Ne.</p>
               <p>Prehajamo na 36. člen h kateremu je vložen predlog za amandma Poslanske skupine SDS.
               Odpiram razpravo. Gospod Tisel izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp50">

               <speaker>MAG. ŠTEFAN TISEL:</speaker>

               <p>Hvala. Ker v predlogu sprememb tega zakona ni predvidena nobena rešitev za
               neporabljena odstopljena javna sredstva, oblikovana do dneva uveljavitve zakonskih
               sprememb in dopolnitev predlagamo amandma, ki se glasi: Računovodsko evidentiranje
               neporabljene državne pomoči, oblikovane in časovno razmejene do uveljavitve tega
               zakona delodajalci prikazujejo ločeno in jih lahko porabijo za namene po 61. členu
               zakona o zaposlitveni rehabilitaciji in zaposlovanju invalidov in za namene, ki so
               določeni po 17. členu tega zakona. S tem bi ta sredstva ostala namenska v podjetjih
               in ne bi zgrešila svojega namena. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp51">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. V imenu Vlade gospa Lapočevič.</p>
            </sp>
            <sp xml:id="SDT5-OZDDSZII-Redna-031-2011-06-28.sp52">

               <speaker>GOSPA LEKOČEVIČ:</speaker>

               <p>Hvala lepa. S predlaganim amandmajem nastanejo razne težave, ker gre za ohranitev
               nedovoljenih namenov porabe javnih sredstev. In na ta način bi podaljšali to
               situacijo, nesprejemljivo situacijo še naprej. Predlagamo, da bi se ta amandma ne
               podprl in da se pač ta sredstva porabijo skladno s predlaganim zakonom.</p>
            </sp>
            <sp xml:id="SDT5-OZDDSZII-Redna-031-2011-06-28.sp53">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Tisel.</p>
            </sp>
            <sp xml:id="SDT5-OZDDSZII-Redna-031-2011-06-28.sp54">

               <speaker>MAG. ŠTEFAN TISEL:</speaker>

               <p>Hvala. Ravno zato, ker gre za zatečeno stanje, se pravi za prehodno obdobje in
               enkratno dejanje, sem prepričan, da bodo koristno uporabljena v teh invalidskih
               podjetjih. Zato v Poslanski skupin SDS predlagamo, da podpremo ta amandma in sredstva
               ostanejo namenska v teh invalidskih podjetjih. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp55">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Smrekarjeva.</p>
            </sp>
            <sp xml:id="SDT5-OZDDSZII-Redna-031-2011-06-28.sp56">

               <speaker>GOSPA SMREKAR:</speaker>

               <p>Ko smo predlagali to zakonsko rešitev nismo mislili uporabljati dosedanje državne
               pomoči v neprave namene. Gre za določeno zatečeno čisto pragmatično stanje. Izvaja se
               koriščenje teh sredstev po amortizacijskih načrtih, ki zajemajo različna obdobja.
               Nekatera podjetja so črpala ta sredstva oziroma večina tudi za amortizacijo že
               nakupljene investicijske opreme, stroji in ostalega. Cikel nekih investicij oziroma
               črpanja za amortizacijo je recimo od pet do deset let. In nekatera so sedaj, recimo,
               bom dala primer pri črpanju pri dveh letih in so rezervirala ta sredstva še za
               nadaljnje tretje leto, četrto leto, peto leto. Uveljavitev teh zakonskih sprememb pa
               to obdobje skrajša. Ta sredstva se ne morejo uporabljati več za te namene.
               Amortizacijski načrt je v bistvu neizpeljan do konca. Čisto iz pragmatičnih,
               življenjskih pogojev, v katerih poslujejo invalidska podjetja izhaja ta rešitev. Ne
               pa zato, da se podaljšuje obdobje  trošenja teh državnih pomoči, ki ni v skladu z uredbo.</p>
            </sp>
            <sp xml:id="SDT5-OZDDSZII-Redna-031-2011-06-28.sp57">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Bacova.</p>
            </sp>
            <sp xml:id="SDT5-OZDDSZII-Redna-031-2011-06-28.sp58">

               <speaker>DRAGICA BAC:</speaker>

               <p>Hvala lepa za besedo. Mi smo o tem kar veliko diskutirali, ker se zavedamo, da gre za
               sredstva, ki so bila že porabljena, ker je šlo za neko investicijo. Vsi vemo, da ko
               se investicija izvede se tudi mora plačati. Za nas za ugotavljanje namenske porabe
               odstopljenih prispevkov je za nas merodajen račun, ki dokazuje, da je bilo osnovno
               sredstvo kupljeno. Kako je to računovodsko urejeno pa ni več stvar nadzora. Mislim,
               da s tem smo pravzaprav tudi to zadevo zaprli. Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp59">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Šuštaršič.</p>
            </sp>
            <sp xml:id="SDT5-OZDDSZII-Redna-031-2011-06-28.sp60">

               <speaker>BORIS ŠUŠTARŠIČ:</speaker>

               <p>V Državnem svetu po proučitvi tega amandmaja oziroma predloga za amandma ga izrecno
               podpiramo, ravno iz teh razlogov, ki so bili povedani. Imamo neko prakso, neko
               politiko poslovanja invalidskih podjetij. Glede na to, da ta novelacija na nekaterih
               segmentih zelo radikalno poseže v poslovanje invalidskih podjetij oziroma jim
               spreminja pogoje bodo v praksi nastali izjemno močni problemi. Temu bi rekel celo
               nezakonite situacija bodo nastale. Zato se mi zdi, da je ta amandma, ki daje neko
               razumno rešitev prehoda iz enega v drug sistem, utemeljen in bo rešil nepotrebne
               težave v praksi.</p>
            </sp>
            <sp xml:id="SDT5-OZDDSZII-Redna-031-2011-06-28.sp61">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Lakočevič.</p>
            </sp>
            <sp xml:id="SDT5-OZDDSZII-Redna-031-2011-06-28.sp62">

               <speaker>GOSPA LEKOČEVIČ:</speaker>

               <p>Mogoče še enkrat, želela bi poudariti, da na ta način ohranjamo zelo problematično
               situacijo. Ta sredstva iz preteklosti, ki so sedaj na računu, bodo pravzaprav
               povzročila, da bodo tudi pomoči po novem zakonu v tem delu postale problematične. Saj
               vendar gre lahko za prenos teh sredstev, torej za porabo starih sredstev po novih
               predpisih. Po tem zakonu imajo podjetja ponovno tri leta prehodnega obdobja.
               Predlagam še enkrat, ne sprejmite takšnega določila, ker lahko pride do velikih
               težav. Namreč, po sprejetju zakona oziroma po uveljavitvi zakona je pač potrebno
               skladno z veljavnimi predpisi to shemo posredovati Evropski komisiji. Najmanj si
               želimo, da bi se odpirale takšne stare rane oziroma da bi se pogledalo, kako smo v
               preteklem času to delali. Namreč, če se ugotovi, da je državna pomoč, ki je bila
               dodeljena nezakonito oziroma neskladna je pač prejemnik, torej podjetje, mora vrniti
               v državni proračun skupaj z obrestmi. V kolikor država ne pozove prejemnika, potem je
               v postopku na sodišču in plačuje, v kolikor je obsojena, dnevno veliko odškodnino.
               Želim, da se zavedate tega, da določba v zakonu navsezadnje odpira možnost, da se
               naše stanje, kakor smo ga vzdrževali vsa ta leta, postane zelo jasno in vidno. Mislim
               pa, da v kolikor tega amandmaja ne sprejmete, da je možnost za zamik porabe sredstev
               odprta tudi po novem zakonu. Ker vse odstopljene prispevke do katerih bodo podjetja
               upravičena so jih na nek način dolžna porabiti v roku treh let. In s tem pridobimo
               dodaten čas. Ne glede na to pa bi še enkrat poudarila to, kar je rekla tudi gospa
               Bacova, z vidika državnih pomoči je važen račun. Torej, da podjetje dokaže, da je
               neko opremo kupil, ne pa amortizacijsko obdobje v katerem se obračunava vrednost te
               opreme. Predlagam še enkrat v razmislek. Mislim, da so vse možnosti na katera
               podjetja opozarjajo kljub nesprejetju tega amandmaja odprte.</p>
            </sp>
            <sp xml:id="SDT5-OZDDSZII-Redna-031-2011-06-28.sp63">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp64">

               <speaker>GOSPOD ROŽANC:</speaker>

               <p>Gorenje IPC. Uvodoma bi, gospa Lakočevič je lepo rekla, da <gap n="..."/><stage>/Nerazumljivo./</stage>
               težavici Vlada, ampak mi bomo pa v velikih težavah v podjetjih, če bodo ta sredstva,
               ki so danes vezana na nekih kontih oziroma rezervirana in so opredmetena v osnovnih
               sredstvih, če bodo prišla pod obravnavo po novem zakonu.  Res je, tri leta prihodnje obdobje, tri leta moramo
               porabiti ampak jaz verjamem, ko pridemo še na koncu do prehodne odločbe oziroma to da
               lahko koristimo vsa ta sredstva mora priti na 50% invalidov zaposlenih. Že tukaj bodo
               pri tem ogromne težave kako priti na 50% da bodo lahko vsa ta sredstva, odstopljena
               sredstva, koristila v tiste namene v katere bodo v 41., 42. členu evropske uredbe. In
               jaz tukaj vidim en ogromen problem predvsem pri tistih podjetjih, ki so v zadnjih
               letih ogromno investirala, da so omogočala delovna mesta za invalide, da so lahko bom
               rekel, tudi rasla in pa dodatno zaposlovala. Ravno pri teh podjetjih bo ogromen
               problem, porabiti ta sredstva. In predlagam, da se amandma v takšni obliki kot je
               sprejme.</p>
            </sp>
            <sp xml:id="SDT5-OZDDSZII-Redna-031-2011-06-28.sp65">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Kdo zdaj prej? Gospa Lakočevičeva?</p>
            </sp>
            <sp xml:id="SDT5-OZDDSZII-Redna-031-2011-06-28.sp66">

               <speaker>LEA LAKOČEVIČ:</speaker>

               <p>Jaz sem zato želela prehiteti gospoda ministra samo zato da popravim svojo izjavo
               oziroma sem bila očitno narobe razumljena<gap n="..."/> Vlada nima težav. Če pride do postopkov
               bo imela težave podjetja, ker podjetja bodo morala vrniti nedovoljeno pomoč, mislim
               da moram to jasno povedati, z obrestmi vred. Zato moramo s posebnim občutkom
               obravnavati to področje in v bistvu najti izhod v okviru zakona, ki je bil predlagan.
               Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp67">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod minister.</p>
            </sp>
            <sp xml:id="SDT5-OZDDSZII-Redna-031-2011-06-28.sp68">

               <speaker>DR. IVAN SVETLIK:</speaker>

               <p>No saj mogoče je potrebno samo dopolniti to pojasnjevanje s tem ,da bi v primeru tega
               amandmaja še naprej vzdrževali glede na evropske uredbe nezakonito porabo sredstev.
               In ker moramo prevesti zakon, ga poslati tja, je povsem jasno da bi to lahko
               spodbudilo ustrezne revizije, ki bi zadela najprej podjetja seveda, če pa mi ne bi
               posredovali kot država v podjetjih pa seveda potem državo samo in to je odgovorno
               dejanje oziroma neodgovorno v smislu spoštovanja zakonitosti, če bi ta amandma
               sprejeli.</p>
            </sp>
            <sp xml:id="SDT5-OZDDSZII-Redna-031-2011-06-28.sp69">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod Šuštaršič.</p>
            </sp>
            <sp xml:id="SDT5-OZDDSZII-Redna-031-2011-06-28.sp70">

               <speaker>BORIS ŠUŠTARŠIČ:</speaker>

               <p>Ja, tukaj smo zdaj naleteli na eno zelo, bi rekel takšno problematično temo namreč
               lepo je, da mi striktno tolmačimo v našo škodo vse predpise iz Evropske unije ampak
               jaz bi se v tej priliki zavzel, da mi tolmačimo predpise Evropske unije na našo
               korist. Namreč, jaz bom en drug argument povedal, če pogledamo te paralelne parametre
               koliko držav da javnih sredstev od drugih držav Evropske unije bomo takoj videli, da
               v Sloveniji pravzaprav je ta odstotek zelo nizek. Torej jaz trdim, hočem
               argumentirati, da delež javnih sredstev, ki gredo zdaj pod tako imenovane kot državne
               pomoči v invalidska podjetja je nižji kot na primer v Avstriji in še kje drugje. In
               seveda se mi zastavlja načelno vprašanje čemu bi naša država bila bolj restriktivna
               kot so pa naše druge sosede. Jaz ne oponiram niti v enem elementu kar je gospa
               Lakočevičeva s pravnega stališča povedala ampak jaz menim, da je s tem ta trenutek,
               ko mi vzpostavimo finančno shemo državnih pomoči smo pravzaprav tisto bistveno
               platformo vzpostavili v relaciji Evropske unije in da lahko vodimo konstruktivne
               razgovore. To tudi ne gre za neke ogromne vsote in glede na to, da se jaz tudi v
               življenjski praksi srečujem z mojimi kolegi invalidi po drugih državah Evropske unije
               moram ponovno poudariti, da nima nobenega smisla, da smo mi tako strogi in si
               povzročamo pragmatične težave.</p>
            </sp>
            <sp xml:id="SDT5-OZDDSZII-Redna-031-2011-06-28.sp71">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Tisel.</p>
            </sp>
            <sp xml:id="SDT5-OZDDSZII-Redna-031-2011-06-28.sp72">

               <speaker>MAG. ŠTEFAN TISEL:</speaker>

               <p>Hvala za besedo.</p>
               <p>Zdaj če prav razumem bodo tista podjetja, ki se bodo računovodsko znašla to lahko
               uporabila in ne bodo utrpela nobene škode, druga pač ne in da ne bodo imela škode.
               Samo, če pogledamo da gre za računovodsko evidentirana neporabljena sredstva državne
               pomoči je to že dano in je to samo enkratno dejanje ni to da bi zakon potem vlekel še
               naprej in da bi morali za to kazen plačati, zdaj če prav razumem. Sredstva so že
               evidentirana in se namensko porabijo, je enkratno dejanje, ni tisto da bodo še naprej
               zakon vlekel to stvar. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp73">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Bo gospa Lakočevičeva odgovorila še.</p>
            </sp>
            <sp xml:id="SDT5-OZDDSZII-Redna-031-2011-06-28.sp74">

               <speaker>LEA LEKOČEVIČ:</speaker>

               <p>Želela sem to povedati, da v kolikor so sredstva evidentirana, torej porabljena,
               torej jih več ni nimamo težav. V kolikor so pa sredstva neporabljena in pa ta predlog amandmaja daje
               legitimnost, da se porabijo po stroških, upravičeni po stroških, ki po temu zakonu
               niso več upravičeni. Jaz bi želela tukaj še nekaj povedati, da je skladno z zakonom o
               sprejemanju državne pomoči, državne pomoči ki se imenuje skupinske izjeme o njihovi
               presoji odloča Ministrstvo za finance in samo na podlagi pozitivnega mnenja se lahko
               uporablja. In predlog zakona kakršen je sedaj v obravnavi je prestal to presojo, da
               je skladen z evropskimi predpisi. V kolikor bi bila ta določba sprejeta potem bo
               potrebno to ratifikacijo obnoviti in pozitivnega mnenja v temu delu ne bo moglo
               biti.</p>
               <p>Tako da se to določilo v vsakem slučaju ne bo moglo izvajati. Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp75">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Smrekarjeva.</p>
            </sp>
            <sp xml:id="SDT5-OZDDSZII-Redna-031-2011-06-28.sp76">

               <speaker>GOSPA SMREKAR:</speaker>

               <p>Jaz sem samo hotela dopolniti, v bistvu z uveljavitvijo tega zakona bo investicijski
               vložek pokrit z računom in to bo skladno z uredbo. Po tolmačenju do sedaj veljavnega
               61. člena Zakona o zaposlitveni rehabilitaciji in zaposlovanju invalidov obstaja
               uradno mnenje ministrstva oziroma tolmačenja Ministrstva za delo ki dovoljuje uporabo
               odstotvenih prispevkov tudi za amortizacijo, po amortizacijskih načrtih. In tukaj je
               sporna zadeva, tudi prehodno obdobje kot vi pravite obdobju prilagoditve iz
               štirideset na petdeset zaposlenih invalidov in koriščenja teh sredstev in ne poraba
               teh sredstev v treh letih ne uredi te zadeve zato, ker je na primer amortizacijska
               doba za nakup nepremičnine deset let in so sredstva rezervirana tudi za te namene. In
               če je trenutno leta 2011 zamortiziranih še 20% nepremičnine ostane 80%
               zneamortiziranega in to ostaja na rezerviranih sredstvih. In za ta del sredstev se mi
               sprašujemo in mi smo si tudi dobili mnenje revizijsko računovodske hiše, zveze
               računovodij in finančnikov Slovenije in oni so bili mnenja, da ta sredstva po naših
               računovodskih standardih oblikovana po trenutno veljavnem Zakonu o zaposlitveni
               rehabilitaciji morajo biti vsaj kar se tiče namena investicijskih vlaganj oziroma
               amortizacije porabljena do konca na ta način. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp77">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Bacova, bo še enkrat povedala, ker mislim, da je to že pojasnila,
               kajne.</p>
            </sp>
            <sp xml:id="SDT5-OZDDSZII-Redna-031-2011-06-28.sp78">

               <speaker>DRAGICA BAC:</speaker>

               <p>Ja, še enkrat, poglejte sredstva, ki so trenutno nekje beležena na kontih pravzaprav
               se lahko porabljajo tudi naprej po sprejetju tega zakona vendar z drugačnim namenom,
               tako kot opredeljuje zakon. Kar se tiče pa investicij pa smo povedali, da seveda za
               nas je račun, tudi zveza računovodstva je dala točno to mnenje, namreč ko se izvede
               nakup se naredi tudi odliv sredstev in za nas pri nadzoru porabe državnih pomoči je
               merodajen račun. Kar pomeni, da s tem pokrijemo vso vašo investicijo za nazaj
               pravzaprav. Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp79">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Ja, gospod minister pa še gospa Lakočevičeva.</p>
            </sp>
            <sp xml:id="SDT5-OZDDSZII-Redna-031-2011-06-28.sp80">

               <speaker>DR. IVAN SVETLIK:</speaker>

               <p>No, jaz bi rad samo še enkrat opozoril, da če sprejmemo ta amandma potem bomo
               implementirali uredbe Evropske unije tako, da bomo še naprej kršili, tega se je
               potrebno zavedati in to mislim, da ni dopustno.</p>
            </sp>
            <sp xml:id="SDT5-OZDDSZII-Redna-031-2011-06-28.sp81">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Lakočevičeva.</p>
            </sp>
            <sp xml:id="SDT5-OZDDSZII-Redna-031-2011-06-28.sp82">

               <speaker>LEA LEKOČEVIČ:</speaker>

               <p>Jaz pa bi rada morda bolj kot komentar pojasnilo, mi govorimo tukaj o amortizacijskih
               načrtih najbrž za opremo, investicijo in te stvari<gap n="..."/> <gap n="..."/><stage>/Oglašanje iz klopi./</stage><gap n="..."/> Ja
               ampak saj to je upravičen strošek tudi o novem zakonu. V čem pa imamo potem problem?
               Nedovoljeno po novem zakonu je pokrivanje izgub, manjših stroškov za odsotnost, o čem
               pa govorimo potem? Saj to so upravičeni stroški tudi po temu zakonu kar pomeni, če
               imate odprte amortizacijske načrte jih boste pokrivali še naprej iz teh sredstev po
               prejšnjem zakonu, ker je to še naprej upravičen izdatek.</p>
            </sp>
            <sp xml:id="SDT5-OZDDSZII-Redna-031-2011-06-28.sp83">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Rožanec je prej.</p>
            </sp>
            <sp xml:id="SDT5-OZDDSZII-Redna-031-2011-06-28.sp84">

               <speaker>GOSPOD ROŽANC:</speaker>

               <p>Zdaj me je gospa Lakočevič saj malo spravila do razmisleka ampak jaz še vedno trdim
               eno zadevo; problem, ki bo nastopal je v tem kako pokoristiti vsa sredstva ob prehodu
               na 50% invalidov, da lahko  po
               41. in 42. členu evropske uredbe te stvari koristimo. In sredstva bodo ostajala, ta
               ki so ostala in so danes vezana že v osnovnih sredstvih bom rekel, fizično tega
               denarja ni. In ta denar bo potrebno vrniti. Tukaj slišim prvič da amortizacijo lahko
               tudi, iz amortizacijskih načrtov, ki jih imamo in tudi na osnovi tega tudi
               pripravljamo letne plane za naprej, slišim prvič da bomo lahko tudi v bodoče
               koristili te stvari v ta namen.</p>
            </sp>
            <sp xml:id="SDT5-OZDDSZII-Redna-031-2011-06-28.sp85">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Lakočevič.</p>
            </sp>
            <sp xml:id="SDT5-OZDDSZII-Redna-031-2011-06-28.sp86">

               <speaker>LEA LEKOČEVIČ:</speaker>

               <p>Saj vendar upravičeni strošek je oprema delovnega mesta, delovne priprave in pa nova
               gradnja. To je upravičen strošek, ki je že ves čas kot takšen upravičen in sicer tudi
               do 100% v temu delu, ki je namenjen zaposlovanju invalidov. <gap n="..."/><stage>/oglašanje iz
               klopi./</stage><gap n="..."/></p>
            </sp>
            <sp xml:id="SDT5-OZDDSZII-Redna-031-2011-06-28.sp87">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Lepo prosim, če smo disciplinirani. Gospa Lakočevič, če lahko še to pojasnite?</p>
            </sp>
            <sp xml:id="SDT5-OZDDSZII-Redna-031-2011-06-28.sp88">

               <speaker>LEA LEKOČEVIČ:</speaker>

               <p> Število zaposlenih invalidov je samo v povezavi ali gre za odstopljene prispevke
               samo za invalide kar je skladno z uredbo ali gre za odstopljene prispevke za vse
               zaposlene. Namreč uredba Evropske unije pravi, za spodbujevanje in ohranjanje
               invalidnih oseb lahko država participira, da na nek način nadomesti stroške, ki so
               zaradi zaposlovanja invalidov za delodajalca večja. Zato pravi, lahko država spodbuja
               njegovo plačo in lahko temu nameni 75% bruto plače, to je subvencija.</p>
               <p>Poleg tega pa lahko država sofinancira v višini 100% delovno mesto, če ga mora
               posebej urediti in so povečani stroški za zaposlovanje invalida, delovno opremo in
               celo povečan obseg dela, se pravi gradnjo tovarne. Zdaj pa, ker je vsa pomoč vezana
               samo na invalide mi smo imeli pa in imamo do danes odstopljene prispevke vezane na
               vse zaposlene, ne samo na invalide zato imamo težavo, to je težava. In v temu zakonu
               želimo priti na normalno situacijo, torej da so vse te bonitete na voljo samo za
               invalidne osebe. Vendar pa je postopek usklajevanja zaradi, dajmo reči šoka, prišlo
               do soglasja, da invalidska podjetja kjer je zaposlenih 40% invalidov kar je pogoj za
               invalidsko podjetje za status pa do 50% imajo vse te bonitete samo za invalide.
               Invalidsko podjetje, ki pa zaposluje 50% več invalidov bo pa še naprej ohranil
               odstopljene prispevke za vse zaposlene vendar so ti odstopljeni prispevki samo vir.
               Stroški za katere jih lahko porabijo so pa za vsa invalidska podjetja enaka. To je
               zdaj razlika med 50% in manj kot 50%. Želim pa to povedati, da so ti stroški za
               katere se ta sredstva lahko porabijo ves čas enaka, je pa res, da se ta zakon sedaj
               oža, ker so bile širše nastavljene takrat tega leta ko se je zakon sprejemal. In to
               je naša težava danes.</p>
               <p>Vendar še enkrat apeliram, da res ni primerno, da bi se ta amandma podprl sicer bo
               težava.</p>
            </sp>
            <sp xml:id="SDT5-OZDDSZII-Redna-031-2011-06-28.sp89">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospa Smrekarjeva.</p>
            </sp>
            <sp xml:id="SDT5-OZDDSZII-Redna-031-2011-06-28.sp90">

               <speaker>GOSPA SMREKAR:</speaker>

               <p>Ja, spreminjajo se pogoji prehoda iz 40% na 50%. Se pravi tudi pri vhodu, pri
               pridobivanju teh sredstev kot je gospa Lakočevič rekla ampak se bistveno spreminjajo
               tudi po 42. členu evropske uredbe kajti tam točka d, ki je zdaj avtomatsko prenesena,
               ker se je prenesel v zakon 41. in 42. člen pogojuje porabo sredstev o katerih se zdaj
               trenutno pogovarjamo, se pravi investicijskih sredstev zaposlenosti od 50% invalidov.
               Kar pomeni praktično da vsa tista invalidska podjetja, ki zaposlujejo med 40 do 50%
               invalidov, porabljena sredstva v obdobju dokler ne bodo dosegla zaposlenost 50%
               invalidov v številu vseh zaposlenih v invalidskem podjetju ne bodo mogla koristiti.
               To so pa po uredbi 100% dodatnih upravičenih stroškov, ki jih opredeljuje točka
                   d, 42. člena Uredbe.</p>
            </sp>
            <sp xml:id="SDT5-OZDDSZII-Redna-031-2011-06-28.sp91">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Šuštaršič.</p>
            </sp>
            <sp xml:id="SDT5-OZDDSZII-Redna-031-2011-06-28.sp92">

               <speaker>BORIS ŠUŠTARŠIČ:</speaker>

               <p>No jaz sem imel to življenjsko srečo, da v času, ko je Francija predsedovala Evropski
               uniji sem v imenu Državnega sveta sodeloval v eni razpravi v francoskem senatu in to
               je bilo ravno v času, ko se je oblikovala ta Evropska unija. In iz teh debat moram
               reči, ker sem izražal zaskrbljenost slovenskih invalidskih podjetij da tista
               interpretacija, ki sem tam slišal so bile dosti širše kot mi danes o njih
               razpravljamo. Jaz mislim, da mi ne moremo govoriti, da je slovenska država bila tukaj
               popolnoma nezakonita zato, ker imamo <gap n="..."/><stage>/Nerazumljivo./</stage><gap n="..."/> specialis o zaposlovanju
               invalidov pod posebnimi pogoji. Torej mi imamo neko, bi rekel legitimno, bi rekel
               regulativo, zakonito regulativo. In seveda, ko se usklajujemo za to Evropsko unijo
               nihče v invalidskih podjetjih ne nasprotuje temu, tudi v Državnemu svetu ne vendar pa
               je potrebno opozoriti, da seveda je potrebno omogočiti, da se ta realni sektor zmore
               prilagoditi. Jaz moram opozoriti, da smo mi trenutno v težki finančno-ekonomski
               situaciji in če imajo običajno podjetja velike probleme si lahko predstavljamo, da je
               toliko več problemov tudi invalidskih podjetij.</p>
               <p>Torej tukaj se ne pogovarjamo ali sprejmemo ali ne sprejmemo to prilagoditev, gre za
               to, da je ne razumem način implementiranja, samo za to gre. Tu pa mislim, glede na
               to, da s to novelacijo vpeljujemo finančno shemo državnih pomoči, da tudi vizavi
               Evropske unije smo dobili, jaz bi rekel zadostno pravno legaliteto da se te stvari
               razumno urejajo.</p>
            </sp>
            <sp xml:id="SDT5-OZDDSZII-Redna-031-2011-06-28.sp93">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. To je vaša interpretacija. Gospod Rožej.</p>
            </sp>
            <sp xml:id="SDT5-OZDDSZII-Redna-031-2011-06-28.sp94">

               <speaker>VITO ROŽEJ:</speaker>

               <p>Hvala lepa.</p>
               <p>Kot sem ob debati v temu členu si nekako predstavljal je jasno, da so pogledi na to
               kaj invalidsko podjetje je, različni. Pa če karikiram mogoče se Vladi, predlagateljem
               zdi, da je invalidsko podjetje, podjetje katerega osnovni cilj in namen je zagotoviti
               delo čim več invalidom, zato da bodo socialno vključeni, da bodo imeli tudi lastne
               prejemke za samopodobo in še kaj. Skratka, integracija invalidov družbe je zelo
               pomembno, da so zaposleni. To je eno videnje.</p>
               <p>Drugo videnje pa je, da so invalidska podjetja, podjetja, ki imajo zaradi nekaj
               zaposlenih invalidov manjše dajatve. Če poenostavim in temu seveda ni tako. Že
               dejstvo, da pri nas poznamo koncept invalidskega podjetja in tudi po novem zakonu, to
               da nekdo, ki ima več kot 50% zaposlenih invalidov je deležen bonitet tudi za druge
               delavce, ki niso invalidi ni nekaj kar bi bilo v Evropi splošno sprejeto in jaz se
               težko strinjam z ocenami, da ta država kar se tiče javnih sredstev v to sfero ne daje
               več kot pa druge članice Evropske unije. Seveda imamo pa mi vedno problem pri tem kaj
               javna sredstva so, ker marsikdo za to mizo sredstva, ki so odstopljena sredstva ne
               jemlje kot javna sredstva. Sredstva od iger na srečo so ravno tako odstopljena javna
               sredstva skratka precej enih odstopljenih javnih sredstev ta država odstopa.</p>
               <p>In mislim, da glede te bojazni da se ta sredstva še posebej v temu triletnemu obdobju
               ne bi mogla porabiti, da so odveč. Saj kakšen namen pa bodo imela podjetja, ki zdaj
               ne dosegajo 50% zaposlenih invalidov v teh treh letih, da ta delež čim prej dosežejo.
               Kam bodo torej investirala ta sredstva? Ja, da bodo odpirala, zagotavljala,
               prilagajala delovna mesta zato, da bodo lahko zaposlila še kakšnega invalida več in
               da bodo to kvoto dosegla. Če je pa takšen strašen problem kako porabiti sredstva
               potem bo pa najbrž potrebno invalidom dvigniti plače. Saj njihove plače niso tako v
               nebo vpijajoče visoke, da se ne bi mogle še kam dvigniti in najbrž bi tudi sami bili
               kakšnega evra več veseli.</p>
               <p>Tako da mislim, da ni dilema ta ki jo kolega Tisel opisuje, da eni ki se bodo
               računovodsko znašli, za njih se nič ne bo spremenilo za druge ki se ne bodo se pa bo.
               Nihče več se ne sme računovodsko znajti, vsaj ne tako kot doslej. Ta sredstva se pač
               za pokrivanje izgube ne bi smela namenjati že zdaj, če smo pošteni, če se nam zdi to
               upravičeno ali neupravičeno. Skratka, mislim da je zdaj dober čas, da to da jih
               začnemo namensko uporabljati, če jih že do zdaj nismo. Mogoče se kakšna invalidska
               podjetja že zdaj za to namenjala in prav je tako. Triletni čas je pa kot rečeno
               zadosten za to in tudi namen za katerega naj bi se v teh treh letih sredstva
               porabljala je takšen, ki stimulira vsaj po mojem, podjetja zato da bodo dvignila
                   delež zaposlenih
               invalidov. Če se bodo tako odločali. Če se bodo pa odločali, da bodo obdržala manjši
               delež invalidov, bodo verjetno pa naredile kakšne druge spremembe, bo pa mogoče delež
               invalidov v podjetjih padel, ampak dejstvo pa je, da Evropa vidi to državno pomoč ali
               subvencijo, če hočete, kot individualno pravico vsakega invalida, Slovenija pa daje
               tistim, ki imajo v podjetjih zaposlenih več kot 50% ljudi s to individualno pravico
               pač še neke kolektivne pravice zraven, kar je plus, če tako evropsko gledano rečemo,
               kar se tiče slovenske strategije zaposlovanja invalidov. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp95">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Če lahko zaključimo razpravo, jaz mislim, da smo si povedali pravzaprav
               vse tukaj v tej zgodbi in bi<gap n="..."/> Poglejte, gospod Šuštaršič, trikrat ste se že javil k
               besedi. Prosim, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp96">

               <speaker>BORIS ŠUŠTARŠIČ:</speaker>

               <p><gap n="..."/> gospoda Rožeja se ne bi oglasil. Jaz hočem tole povedati. Zelo jasno. Ta sektor,
               kakršenkoli že je, to je realni sektor, ne sektor neke pasivne sociale in ta se
               trenutno legalno po slovenski zakonodaji obvladuje. Smo se razumeli! Ekonomsko se
               obvladuje. Torej tudi tista invalidska podjetja, ki padejo v izgubo, glede na
               <gap n="..."/><stage>/nerazumljivo./</stage><gap n="..."/> slovensko zakonodajo se sama regulira, brez dodatne državne
               pomoči. Sedanja regulativa bo pa pripeljala do tega, da se podjetja ne bodo mogla
               sama regulirati v tej sferi in bomo seveda sevali en kup problemov od države, ki ima
               že tako ali tako veliko drugih problemov. To je jedro zadeve.</p>
            </sp>
            <sp xml:id="SDT5-OZDDSZII-Redna-031-2011-06-28.sp97">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Jaz mislim, da smo si pojasnili vse, da je obdobje prilagajanja trajalo
               zelo dolgo, praktično dve leti. Ne gre za to, kdo je bolj ali manj naklonjen
               invalidom, ampak gre za to ali smo ali ne bomo v nezakonitem stanju. O temu se bomo
               odločali zdajle. Zato predlagam, da preidemo na glasovanje. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(5 članov.)</stage></p>
               <p>Ugotavljam da je bil amandma sprejet. Vlada bo pač morala odreagirati.</p>
               <p>Prehajamo na 37.a člen. Gre za amandma poslanskih skupin SD, Zares, DeSUS in LDS in
               je redakcijske narave. Želi kdo razpravljati? <stage>(ne.)</stage> predlagam, da glasujemo.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bil amandma sprejet.</p>
               <p>Prehajamo na 38. člen in amandma k 38. členu Poslanske skupine SDS. Ja, gospod Tisel,
               izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp98">

               <speaker>MAG. ŠTEFAN TISEL:</speaker>

               <p>Hvala za besedo. Veliko je bilo že debate sedaj o tem prehodu iz 40 na 50% invalidov
               v invalidskem podjetju in pa seveda za prehodno obdobje, ki bi nekako ta podjetja
               normalizirali, da bi lahko normalno poslovala. Vemo, da v težki situaciji kot so
               normalna podjetja oziroma podjetja, ki nimajo pretežno invalidov v tej krizi, zato
               predlagamo, da bi to prehodno obdobje bilo daljše in bi zakon v polnosti zaživel šele
               s 1. 7. 2012. Zato v Poslanski skupini Slovenske demokratske stranke predlagamo, da
               ta zakon začne veljati 15. dan po objavi v Uradnem listu Republike Slovenije,
               uporabljati pa se začne 1. 7. 2012. Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp99">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Odpiram razpravo še za ostale razpravljavce. Želi še kdo? Izvolite, če se
               lahko predstavite.</p>
            </sp>
            <sp xml:id="SDT5-OZDDSZII-Redna-031-2011-06-28.sp100">

               <speaker>MAG. STOJAN BINDER:</speaker>

               <p>Stojan Binder iz Državnega sveta, predstavljam pa interese delodajalcev. Torej danes
               je bilo že nekajkrat povedano o potrebnosti nekega prehodnega obdobja, pa bi
               pojasnil, zakaj. V bistvu iz dveh razlogov. Zaradi kadrovskega prestrukturiranja
               podjetja pa tudi zaradi poslovnega prestrukturiranja. <gap n="..."/><stage>/nerazumljivo./</stage><gap n="..."/> da bomo
               vedeli o kakšnih številkah govorimo, ko govorimo o desetih odstotnih točkah, ko je
               potrebno povečati število zaposlenih invalidov. Podjetje, ki zaposluje sto delavcev,
               ima 40 invalidov in 60 neinvalidov. In ko to izenačiš, prideš do pravzaprav 60
               invalidov in 60 neinvalidov, kar pomeni, da se je objektivno gledano, najmanj za 50%
               povečalo število zaposlenih invalidov. Če pa vemo, da je potrebno še kakšno dodatno
               zaposlitev s strani ne invalida, pa potem preraste to že 50%. Pri tako velikem
               obsegu,  pri tako povečanem
               obsegu števila zaposlenih seveda je pa tudi vprašanje, kaj tem ljudem da delati in je
               treba vnesti nove vsebine. Nove vsebine pomeni pa seveda v teh težkih oteženih,
               ekonomsko-političnih trenutkih pa izjemen izziv za vodstveno strukturo in zato
               sodimo, da ta problem, ta projekt prestrukturiranja tako kadrovskega kot tudi
               poslovnega, ni možno izvesti v petnajstih dneh po sprejetju zakona in zato podpiramo
               ta amandma tudi pri delodajalcih, da se pravzaprav vzame to prehodno obdobje enega
               leta. Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp101">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp102">

               <speaker>DR. IVAN SVETLIK:</speaker>

               <p>To je podobno treba povedati, kot smo v prejšnjem primeru, kjer niste upoštevali
               argumentov nezakonitosti. Mi smo v nezakonitem stanju in zdaj čim dlje odlašamo z
               uporabo tega zakona, tem dlje se to stanje podaljšuje in tem večje je tveganje, da
               bomo prišli v težave, najprej podjetja potem pa morda država. Tega se je treba pri
               odločanju o tem vprašanju zavedati. Samo to je treba reči.</p>
            </sp>
            <sp xml:id="SDT5-OZDDSZII-Redna-031-2011-06-28.sp103">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Izvolite. Glede tega člena oziroma amandmaje k temu členu, jaz absolutno
               podpiram amandma in pa gospoda Binderja, ki je diskutiral glede prehodnega obdobja.
               Realno pri nas v našem invalidskem podjetju pomeni zaposlitev dodatno 160 invalidov,
               kar je v tem času 15 dneh absolutno nemogoče. Drugo, je treba vnesti nove dejavnosti,
               s katerimi se strinjam. Za nove dejavnosti rabimo tudi za nekatere zdrave ljudi. Nam
               raste procent zdravih ljudi, nam pada procent invalidnih oseb. Glede na to, da smo
               vse skozi že debatirali, tudi ko smo leta 2009 oziroma 2010 začeli z oblikovanjem
               tega zakona, takrat smo se vsi strinjali o nekem prehodnem obdobju in kompromis
               prehoda na 50% invalidov, v vseh teh zadevah smo se strinjali. Danes, bom rekel, in
               vse skozi govorili o prehodnem obdobju, kar je za tak poseg v poslovanje invalidskih
               podjetjih potrebno. Dejstvo pa je, da prehajamo iz enega obdobja v neko novo obdobje.
               Mi smo takrat tudi imeli v nekem osnutku zakona takrat zavedeno, da ta člen, ki
               govori, 61.a člen, ki govori o 50% sta se samo v prehodu na našem, magari na samo na
               to, na ta člen, kdaj priti do tega. Na to priti, jaz sem prej že iz porabe sredstev v
               preteklih obdobjih govoril, na tole priti, niso enostavne stvari. In marsikatero
               podjetje bo tukaj dalo ali pa vrglo puško v koruzo in ukinilo invalidsko podjetje in
               bo postalo normalna gospodarska družba. To je definitivno.</p>
            </sp>
            <sp xml:id="SDT5-OZDDSZII-Redna-031-2011-06-28.sp104">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala. Gospod Šuštaršič.</p>
            </sp>
            <sp xml:id="SDT5-OZDDSZII-Redna-031-2011-06-28.sp105">

               <speaker>BORIS ŠUŠTARŠIČ:</speaker>

               <p>Hvala lepa. Poglejte, mi v Državnem svetu ravno na temu amandmaju ga zelo odločno
               podpiramo, zaradi tega, ker izhajamo iz realnega stanja in sodimo, da mi te sistemske
               rešitve delamo v korist tako invalidom kakor tudi funkcioniranje naše države. Za koga
               pa potem to delamo, če ne za njih. Tako za invalide, ponavljam, kot za našo državo.
               Saj končno je pomembno, da naša državna socialna politika ima rep pa glavo in da
               funkcionira v korist vsega. Zdaj, jaz moram ugovarjati tej trditvi, da smo sedaj v
               nezakonitem stanju. Mi nismo trenutno prav nič v nezakonitem stanju, ker imamo
               legalen sistemski zakon Republike Slovenije. Edino lahko trdimo, da nismo docela
               usklajeni z nekaterimi elementi uredbe. Ampak kjer s to novelacijo vpeljujemo tudi
               finančno shemo državnih pomoči na tem sektorju in ta amandma govori, da bo to začelo
               veljati 15 dni po uveljavitvi, to se pravi, smo še v enem elementu se povsem
               uskladili z evropskim redom, ostalo pa naj poteka v enem smotrnem, smiselnem vrstnem
               redu, ki pravzaprav izhaja iz realnega stanja, zato da ne bomo sami sebi povzročali
               nepotrebne in izmišljene probleme.</p>
            </sp>
            <sp xml:id="SDT5-OZDDSZII-Redna-031-2011-06-28.sp106">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa. Gospa Bricelj, v imenu Zakonodajno-pravne službe.</p>
            </sp>
            <sp xml:id="SDT5-OZDDSZII-Redna-031-2011-06-28.sp107">

               <speaker>MAG. SAŠA BRICELJ PODGORNIK:</speaker>

               <p>Hvala za besedo. Jaz lahko iz našega vidika samo pojasnim, kar se tiče pravne narave
               uredbe Evropske unije. In sicer, pravna narava uredbe Evropske unije je drugačna
               kakor pravna narava direktive Evropske unije. Uredba Evropske unije namreč velja
               neposredno in je v celoti zavezujoča takoj od njene uveljavitve dalje in se lahko tudi posameznik
               sklicuje neposredno nanjo, ne glede na ureditev v državi članici. Tako, da, saj
               pravim, tudi v tem primeru je uredba Evropske unije zavezujoča že od njene
               uveljavitve dalje.</p>
            </sp>
            <sp xml:id="SDT5-OZDDSZII-Redna-031-2011-06-28.sp108">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Torej ne gre za izmišljene stvari.</p>
               <p>Želi še kdo? Ja, gospod Tisel, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp109">

               <speaker>MAG. ŠTEFAN TISEL:</speaker>

               <p>Hvala.</p>
               <p>Zdaj smo slišali dovolj argumentov kako je s temi invalidskimi podjetji, kaj bo
               nastalo, če bo rok 14 dni oziroma 15 dni ali bo eno leto. Bodo pač propadla in bomo
               imeli toliko ljudi brezposelnih, invalidov in ne invalidov, tako da bo škoda res
               velika. Sploh pa v današnjem času. Mislim, da bi s pravilno obrazložitvijo, glede na
               situacijo v Sloveniji, gospodarsko stanje, težave vseh podjetij, ne samo invalidskih,
               eno leto zamika vendarle se še dalo uveljaviti. Sicer pa invalidska podjetja, kako
               pride do teh 50%. Na hitro. Samo da zdrave odpustimo ali pa iz zdravih naredimo
               invalide in bo pol pol. To pa verjetno res ne gre.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp110">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Ja, gospa Smrekarjeva.</p>
            </sp>
            <sp xml:id="SDT5-OZDDSZII-Redna-031-2011-06-28.sp111">

               <speaker>GOSPA SMREKAR:</speaker>

               <p>Jaz se moram ponovno oglasiti, ker tukaj v tem pregledu amandmajev imamo tukaj novi
               37.a člen, ki daje veljavnost 74. člena, to je člen, ki se prenaša iz ZPIZ-2 155.
               člen in je v ZPIZ-2 bilo predvideno 1. 1. 2012 uveljavitev, in tukaj je tudi amandma
               koalicije k temu členu, da ta člen začne veljati s 1. 1. 2012. Ali ste to zdaj
               preskočili?</p>
            </sp>
            <sp xml:id="SDT5-OZDDSZII-Redna-031-2011-06-28.sp112">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Smo že glasovali. Sprejeto je.</p>
               <p>Prosim. Ja, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp113">

               <speaker>BOŠTJAN MORE:</speaker>

               <p>Boštjan Mare, prihajam iz invalidskega podjetja Ascom.</p>
               <p>Zdaj, ko se pogovarjamo okoli tega prehodnega obdobja, mogoče samo na kratko. Gospod
               Binder je že govoril glede kadrovskega prestrukturiranja. Mogoče kadrovsko
               prestrukturiranje ne bo samo na ta način, da bomo zaposlovali dodatne invalide v
               invalidskih podjetjih. Lahko se bo zgodilo tudi, da bomo morali zmanjševati število
               neinvalidov. Po drugi strani, če pa se zavedamo kako je določeno v zakonu o delovnih
               razmerjih, maksimalni odpovedni rok je 4 mesece. Dejansko sam postopek vročanja
               odpovedi slab mesec, smo že pri petih mesecih. Se pravi, dejansko bi morali zdaj v
               roku enega meseca imeti izdelane že vse rešitve, kar pa mislim, da ni realno, glede
               na to v kakšni situaciji smo v tem trenutku invalidska podjetja.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp114">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Še v imenu vlade, gospa Bacova.</p>
            </sp>
            <sp xml:id="SDT5-OZDDSZII-Redna-031-2011-06-28.sp115">

               <speaker>DRAGICA BAC:</speaker>

               <p>Zdaj se pogovarjamo o tem, kot da z uveljavitvijo zakona invalidska podjetja ne bodo
               več obstajala. invalidska podjetja bodo še naprej obstajala. 40% zaposlenih
               invalidov, 60% zdravih pomeni, da bo samo odstopljene prispevke bo država dala samo
               za invalide in tudi namen je določen. Če pa bo 50% bodo pa dobili, so pa odstopljeni
               prispevki namenjeni tako za invalidke, kot neinvalide in seveda možno je investirati
               nekaj več kot pri 40-60.</p>
               <p>Ko se o tem pogovarjamo res izgleda, kot da se s sprejetjem zakona invalidska
               podjetja ukinjajo. Ne ukinjajo se.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp116">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Gospod Mare.</p>
            </sp>
            <sp xml:id="SDT5-OZDDSZII-Redna-031-2011-06-28.sp117">

               <speaker>BOŠTJAN MORE:</speaker>

               <p>Hvala lepa za besedo.</p>
               <p>Mogoče bi navedel samo še toliko, dejansko smo v našem podjetju naredili simulacijo,
               kaj to pomeni, in konkretno da ostanemo na 40% ali 43%, kolikor jih imamo trenutno,
               to pomeni, da bomo imeli na letnem nivoju 500 tisoče evrov razlike, seveda v
               negativni smeri in to dejansko pomeni, da lahko naše invalidsko podjetje zapremo. To
               pa je druga realnost.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp118">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Ja, gospod Šuštaršič.</p>
               <p>Ja, gospod Novak. Ne vidim.</p>
            </sp>
            <sp xml:id="SDT5-OZDDSZII-Redna-031-2011-06-28.sp119">

               <speaker>GOSPOD NOVAK:</speaker>

               <p>Lep pozdrav. Spoštovana predsednica, spoštovani poslanci.</p>
               <p>Ena stvar, zagovarjam Zvezo delovnih invalidov Slovenije, to pomeni zagovarjam
               delovne invalide.</p>
               <p>Problem, da ključna utemeljitev tega predloga izhaja iz realnega stanja v invalidskih
               podjetjih. Dobro veste, da je bilo v lanskem letu 169 invalidskih podjetij, v
               današnjem času jih je samo 157 ali celo 148. Izvolite. Pomeni, da se številka
               non-stop spreminja, vedno več se vračajo statusi oziroma gredo invalidska podjetja v
               stečaj. V kolikor se bo to prehodno obdobje, podpiram gospoda poslanca Tisla, ta
               amandma - Zakaj?  Želja je, da
               se bodo invalidska podjetja prestrukturirala oziroma bodo iz trga dela zaposlovala
               invalide na 50% in da bodo imela ta odstopljen znesek oziroma po novem državne pomoči
               za vse zaposlene in da bodo lahko koristili za investicije. V današnjem času je na
               trgu dela zelo težko dobiti posle za invalide. Gospodje poslanci, prosim vas,
               pomagajte invalidskim podjetjem in tistim, ki zaposlujejo invalide, da čim več poslov
               dobijo invalidska podjetja. Tu je kvotni sistem, tukaj zadaj so pogodbe, vendar je
               vedno težje. Problem je, da so invalidska podjetja tudi plačniki v državni proračun.
               Po podatkih za leto 2009 so zbrali okrog 107 invalidskih podjetij, se je zbralo cca
               32 milijonov evrov DDV, istočasno tudi dohodnino, invalidska podjetja, pomeni
               zaposleni plačujemo v proračun cca 20 -30 milijonov, to pomeni 60 milijonov. In če
               bodo ta invalidska podjetja, ki danes še zaposlujejo invalide, šla v stečaj, bomo
               invalidi koristniki iz državnega proračuna cca 60 do 70 milijonov. Zdaj pa se začnite
               sami sebe spraševati!</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp120">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Ja, gospod Rožej.</p>
               <p>Mislim, res bi rada opozorila da se tukaj ne pogovarjamo o tem kdo ne podpira
               invalidov. Jaz mislim, da je cel zakon usmerjen v to, da najdemo čim več optimalnih
               rešitev, ampak ne moremo vztrajati v nezakonitem stanju. To bi vas rada opozorila,
               no.</p>
               <p>Gospod Rožej, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp121">

               <speaker>VITO ROŽEJ:</speaker>

               <p>Jaz upam, da se, čeprav se stvari hitro spreminjajo od enega do drugega člena, se pa
               spet tako ne morejo. Pri enem od prejšnjih členov smo slišali da gre za sektor, ki
               sam sebe vzdržuje, je praktično neodvisen in vse štima in ni nikakršnih težav. Pri
               tem členu pa poslušam, da če ne bo nezakonite pomoči države, bo šlo skupaj <q>"zu
               grund"</q>. Tako, da najbrž je resnica nekje vmes. Ker, če je sektor samozadosten zato,
               ker ga država na nezakonit način podpira, potem najbrž da nekaj ne štima. In ravno
               zaradi tega smo tukaj - ali želimo to stvar spremeniti ali je ne želimo.</p>
               <p>Ker, če bomo odmikali veljavnost uporabe zakona, in odmikali bomo začetek namenske
               porabe sredstev in tako naprej, je pač vprašanje ali si pravzaprav sploh želimo te
               stvari urediti ali jih ne želimo. Moj odgovor je - da - zato bi tudi želel, da zakon
               vstopi čim prej v veljavo in te spremembe, ki so v zakonu niso nekaj, kar bi bilo od
               včeraj, niso nekaj kar bi danes predstavniki invalidskih podjetij prvič slišali. To
               so stvari, ki se pripravljajo več kot dve leti in se tudi usklajujejo. In tudi ti
               razlogi zakaj je treba to uskladiti so jasni že dolgo časa. Če se je komu zdelo, da
               če bo zamižal in pogledal stran potem teh razlogov ne bo več, tudi prav, ampak jaz
               mislim, da resnica ni takšna in da bi se marsikaj seveda dalo, če je resnična želja
               te stvari urediti po evropskih normah, pripraviti že prej. Verjamem pa, da sprememba
               ne bo lahko, nobena sprememba ni lahka, tudi ta najbrž da ne bo izjema.</p>
            </sp>
            <sp xml:id="SDT5-OZDDSZII-Redna-031-2011-06-28.sp122">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala lepa.</p>
               <p>Ja, gospa Bacova, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp123">

               <speaker>DRAGICA BAC:</speaker>

               <p>Mogoče samo podatek v zvezi s tem kako država skrbi ali ne skrbi. V lanskem letu je
               bilo odstopljenih prispevkov, to je državne pomoči, v višini 63 milijonov, od tega za
               invalide 21 milijonov in za neinvalide 40 milijonov. Kako je bilo pokrivano. Res je
               bilo pokrivanje bolniške v višini 4,5 milijona in izguba 26 milijonov. Tako, da več
               kot polovica odstopljenih prispevkov je šlo za izgubo in bolniške, kar zdaj po novem
               zakonu, po novi ureditvi ne bo več možno.</p>
               <p>Hvala lepa.</p>
            </sp>
            <sp xml:id="SDT5-OZDDSZII-Redna-031-2011-06-28.sp124">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Hvala.</p>
               <p>Ja, ali je bilo na vas kaj reagirano?! Ne, replika je lahko samo v tem primeru! Ne,
               ni bilo! Na gospoda ni bilo rečeno ni, tako da ne more biti replika, ne zlorabljajmo
               tega.</p>
               <p>Želi še kdo? Ne. To je pa drugo!</p>
               <p>Ja, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp125">

               <speaker>GOSPOD BINDER:</speaker>

               <p>Ko se pogovarjamo ravno o prehodnih obdobjih, se spomnim diskusije okrog malega dela.
               Predvideno je bilo, ne vem zakaj, da bo to prehodno obdobje skoraj eno leto. Po drugi
               strani pa imam pred seboj zakon o pravilih cestnega prometa, tri mesečno prehodno
               obdobje je, v tem prehodnem obdobju ne bo nobeno podjetje propadlo, je bilo pa
               verjetno nekaj več mrtvih in ranjenih zaradi tega. Torej, v kontekstu ali da ali ne
               prehodno obdobje.</p>
            </sp>
            <sp xml:id="SDT5-OZDDSZII-Redna-031-2011-06-28.sp126">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Vseeno bi rekli, da pri malem delu ni šlo za nezakonitost, tukaj pa smo v nezakonitem
               stanju.</p>
               <p>Še enkrat. Dve leti se je pripravljajo to zakonodajo, vedelo se je da se bo moralo
               uskladiti z direktivo.</p>
               <p>Gospa Bacova, izvolite.</p>
            </sp>
            <sp xml:id="SDT5-OZDDSZII-Redna-031-2011-06-28.sp127">

               <speaker>DRAGICA BAC:</speaker>

               <p>Jaz bi vseeno še prebrala, tukaj imam amandma oziroma predlog amandmajev ZIPS z dne
               10. 5.,  kjer predlagajo
               uveljavitev s 1. 1. 2012. Šele tega člena. 61. člena, kasneje pa seveda s 1. 7. Tako,
               da maja je bilo to še čisto realno, usklajeno.</p>
               <p>Hvala.</p>
            </sp>
            <sp xml:id="SDT5-OZDDSZII-Redna-031-2011-06-28.sp128">

               <speaker>PREDSEDNICA DR. ANDREJA ČRNAK MEGLIČ:</speaker>

               <p>Prav.</p>
               <p>Zaključujem razpravo in prehajamo na glasovanje o amandmaju SDS k 38. členu. Odpiram
               glasovanje. Zaključujem glasovanje.</p>
               <p>Kdo je za? <stage>(6 članov.)</stage> Je kdo proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>S tem zaključujemo razpravo o amandmajih.</p>
               <p>Prehajamo še na glasovanje o vseh členih predloga zakona skupaj.</p>
               <p>A ja, še to. Pardon. Poslanca Franca Juršo nadomešča gospod Matjaž Zanoškar, se
               opravičujem, so mi med tem prinesli.</p>
               <p>Odpiram glasovanje, glasovanje poteka <stage>(za cel zakon oziroma vse člene skupaj)</stage>,
               zaključujem glasovanje.</p>
               <p>Kdo je za? <stage>(9 članov.)</stage> Je kdo proti? <stage>(1 član.)</stage></p>
               <p>Ugotavljam, da smo sprejeli vse člene.</p>
               <p>Sprejeti amandmaji bodo vključeni v dopolnjen predlog zakona, ki bo sestavni del
               poročila odbora.</p>
               <p>Če ne oporekate temu, bi poročilo odbora na seji Državnega zbora predstavila
               sama.</p>
               <p>S tem zaključujem razpravo pod točko 1.</p>
               <p>Prehajam na <title>2. TOČKO DNEVNEGA REDA - RAZNO.</title>
               </p>
               <p>Želi kdo razpravljati? Ne.</p>
               <p>Zaključujem 31. redno sejo odbora.</p>
               <p>Obveščam vas, da bomo čez 15 minut v tem istem prostoru, oziroma ob 16. pričeli z 32.
               redno sejo odbora.</p>
               <p>Vsem vabljenim se zahvaljujem.</p>
               <p>Nasvidenje.</p>
               <stage type="time">(Seje je bila zaključena 28. junija 2011 ob 15.45.)</stage>
            </sp>
         </div>
      </body>
   </text>
</TEI>
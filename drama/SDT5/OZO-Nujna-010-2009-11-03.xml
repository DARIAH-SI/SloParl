<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZO-Nujna-010-2009-11-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">082D8545D50A0011C125766200331CD0</idno>
               <idno type="custom" subtype="day">5353B5B0E22A10F3C12576650021F5F8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=5353B5B0E22A10F3C12576650021F5F8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZO-Nujna-010-2009-11-03.OZO" n="010">
               <name>Nujna</name>
               <date when="2009-11-03"/>
            </setting>
         </settingDesc>
         <particDesc>
            <listOrg>
               <org xml:id="OZO-Nujna-010-2009-11-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZO-Nujna-010-2009-11-03.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">10. nujna seja</stage>
            <stage type="date">(3. november 2009)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 15.00. </stage>


            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p><gap n="..."/>sedaj začenjamo 10. nujno sejo Odbora za obrambo, z dnevnim redom - <title>PROBLEMATIKA VRACANJA PRIPADNIKOV SLOVENSKE VOJSKE IZ MEDNARODNIH MISIJ IN
               OPERACIJ - AKTUALNI PROBLEMI PRI VRACANJU 11. SLOVENSKEGA KONTINGENTA AJSAF IZ
               AFGANISTANA.</title>
               </p>
               <p>Kolega Anderlič, imate proceduralno? <gap n="..."/><stage>/Oglašanje iz klopi./</stage><gap n="..."/> Predno, izvolite
               proceduralno.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Gospod predsednik, ugotavljam, da ta točka dnevnega reda nima ustreznega gradiva in
               ni pripravljena v skladu s Poslovnikom, zato predlagam, da pri tej točki sprejmemo
               samo dogovor ali pozovemo ministrico, ministrstvo, da pripravijo v najkrajšem možnem
               času pisno poročilo. Ne samo o aktualni problematiki pri vračanju 11. slovenskega
               kontingenta, ampak na splošno. Kajti tudi pred nedavnim, kakor koli se že čas meri v
               davno ali nedavno, so bili zapleti ali težave in da bi to, zaradi mene je to kaj
               kmalu ta stvar narejena, predpostavljam seveda, da samo ustno poročanje ne bo
               preseglo tistega, kar je bilo mogoče zaslediti iz sredstev javnega obveščanja. Kajti
               kot sem sam spremljal, je bilo zelo promptno javnosti sporočano za kaj gre in kakšen
               je nadaljnji vozni red, kdaj se bo kontingent vrnil, mi pa rabimo malo bolj
               poglobljene informacije ali oceno stanja in to bi bilo koristno, da ministrstvo
               pripravi in pravim, kot rečeno, zaradi mene je lahko jutri, pojutrišnjem, ne vem
               kdaj, ampak, da pripravite, prvič, pisno gradivo, kajti ta točka ne izpolnjuje
               pogojev in se ne more na ta način. Ampak ne govorim o formalnem smislu in ne zavračam
               tega na ta način. Ampak, če hočemo kvalitetno narediti, bi bilo koristno, nujno, da
               točko pripravimo tako, kot se seje pripravljajo. Lahko je to v dveh, treh dne, lahko
               je ta teden, lahko je drug teden. Kadarkoli se lahko seveda nadaljuje ali pa, da
               sprejmemo samo ta proceduralni sklep oziroma sugestijo ministrstvu in slovenski
               vojski, da pripravijo to poročilo v pisni obliki in v celoti tudi s predlogi
               morebitnih sklepov, ki naj bi bili. Jaz se seveda tudi ne morem zadovoljiti s tem, da
               bomo nekaj na mizo na hitro sedaj dostavili in potem glasovali.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Kolega Anderlič, malo ste se prehitro vključil s tem proceduralnim. Namreč
               formalnosti še nisem opravil. Torej, je pa formalni pogoji so, absolutno. Ampak jaz
               bi vas najprej želel obvestiti, da so, da se je opravičil kolega Janez Janša in da ga
               nadomešča kolega Černač in še gospa Melita Župevc, ki jo nadomešča gospod Brulc.</p>
               <p>Torej na današnjo sejo sem vabil dr. Ljubico Jelušič, ministrico za obrambo, mag.
               Uroša Kreka, državnega sekretarja, general majorja mag. Alojza Štajnerja, načelnika
               generalštaba Slovenske vojske, Urad predsednika republike, Kabinet predsednika Vlade
               in Zvezo slovenskih častnikov. Dobili ste dnevni red. Nisem dobil drugačnih predlogov
               in torej to je problematika vračanja pripadnikov Slovenske vojske iz mednarodnih
               misij in operacij - aktualni problemi pri vračanju 11. slovenskega kontingenta AJSAF
               iz Afganistana.</p>
               <p>Zdaj, kolega Anderlič, jaz jemljem to dobronamerno, vaše predloge. Namreč jaz sem
               predlagal sejo oziroma to točko, ko ni bilo jasno kakšna bo nadaljnja usoda, še kako
               se bo stvar razvijala z vračanjem tega kontingenta 11. Upam, da so sedaj že pristali,
               da so na tleh, da so eni vabljeni tudi verjetno na tisti destinaciji. Zdaj mi se
               lahko dogovorimo, čeprav mislim,  da bi bilo koristno, da točko odpremo, da dobimo določene informacije,
               ker smo že zbrani. Zelo težko je dobiti termine v tem Državnem zboru in dodatne seje
               in zavračam pa seveda tisto, da ni formalnih pogojev. Za takšne aktualne in ažurne
               stvari, je ravno nujna seja inštitut in tudi ustno poročanje je primerno in jaz bi,
               jaz bom <gap n="..."/><stage>/Oglašanje iz klopi./</stage><gap n="..."/> Kaj ste predlagali? <gap n="..."/><stage>/Oglašanje iz klopi./</stage><gap n="..."/>
               No, ampak preložitev v skladu s 74. členom ali kaj ste predlagali? V imenu poslanske
               skupine? <gap n="..."/><stage>/Oglašanje iz klopi./</stage><gap n="..."/> Glejte. To, tega ne sprejmem, da zaradi gradiv.
               To ne sprejmem kot razlog, zato bi želel dati besedo gospe ministrici, da nam da
               informacijo in če boste potem predlagali preložitev, bom to dal na glasovanje. <gap n="..."/>
               Dobro, zdaj ga, povejte v skladu s katerim členom in kako. Izvolite gospod
               Anderlič.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Predsednik, tako kot ste že sam ugotovil, so poslovniški razlogi, da proceduralno
               daste na glasovanje proceduralni sklep. Da to točko dnevnega reda prestavimo na
               prihodnjo sejo, na prihodnjo. Ni treba na eno od prihodnjih. Vi veste kateri člen to
               je, če ne bomo citirali, ampak je brez veze, o vsebini govorimo in da naprosimo
               ministrstvo, da čim prej pripravi to pisno, poglobljeno tudi v povezavi z ostalimi,
               ne samo s tem aktualnimi problemi pri 11. kontingentu, ampak so bili pač neki
               določeni problemi že tudi prej, da vidimo kaj je seveda v tej zvezi mogoče tudi s
               strani tega odbora priporočiti Vladi ali kakor koli, če bomo kakšno idejo na to temo
               imeli. To je pač proceduralni predlog sklepa in takoj ko bo to pripravljeno, skličite
               nujno sejo ali pa dajte na sejo, ki bo v bližnji prihodnosti.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Kolega Anderlič, vi ste verjetno predlagali v skladu s 74. členom.
               <gap n="..."/><stage>/Nerazumljivo./</stage><gap n="..."/> predsedujoči ali poslanska skupina lahko predlagajo, da se
               razprava ali odločanje, mi še do razprave nismo prišli, preloži na eno izmed
               naslednjih sej. Zaradi tega bom dal predlog o odložitvi razprave, hkrati pa seveda
               bom dal zdaj naprej besedo gospe ministrici, kajti formalnih razlogov drugih ni,
               potem bomo pa sklepali o odložitvi razprave. Izvolite gospa ministrica <gap n="..."/><stage>/Oglašanje
               iz klopi./</stage><gap n="..."/> Po besedi gospe ministrice. <gap n="..."/><stage>/Oglašanje iz klopi./</stage><gap n="..."/> Kolega,
               izvolite.</p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p>Gospod predsednik, glede na to kako ste v petek skliceval skupno sejo oziroma v
               četrtek, glede na to kako ste jo prestavljali, glede na to, da ste danes zjutraj to
               na hitro dali okrog, čeprav je včerajšnji datum <gap n="..."/> Jaz sem danes <gap n="..."/></p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Včeraj <gap n="..."/><stage>/Nerazumljivo./</stage><gap n="..."/></p>
            </sp>
            <sp who="SDT5:AnderličAnton">

               <speaker>ANTON ANDERLIČ:</speaker>

               <p> <gap n="..."/> Ja, včeraj enkrat popoldan ste dali skozi, jaz sem danes to dopoldan ugotovil
               za to sejo in ker se ne želim nobene seje <gap n="..."/> Ja, drugega ima datum in pred drugim
               niste to dali. Gospa sekretarka, je pač to tako in jaz ne želim biti na nobeni seji,
               ki ni pripravljena, ki je samo na način horuk in vašim željam v prid sklicana in ne
               morem sodelovati na taki seji, zato napovedujem obstrukcijo. To, da pa ne  daste proceduralnega predloga na
               glasovanje, je pa še ena od vrst zlorab, ki sodi v tisti članek, katerega sem danes
               že citiral.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Samo kolega Anderlič. Lahko glasujemo o preložitvi razprave, tako kot pravi 74. člen.
               Vendar jaz sem se odločil, da bom dal besedo ministrici. Torej, jaz dam vaš predlog,
               da se razprava odloži po začetni informaciji. To pa bom dal, da ne boste rekli. </p>
               <p>Kdo je za preložitev razprave današnje seje? <gap n="..."/> Prvo en predlog eliminiramo. Kdo je
               za preložitev razprave? <stage>(5 članov.)</stage> Kdo je proti? <stage>(3 člani.)</stage></p>
               <p>Torej predlog je sprejet. Razprava bo preložena. Sedaj pa dajem <gap n="..."/> Kolega Godec,
               imate proceduralno še <gap n="..."/><stage>/Nerazumljivo./</stage><gap n="..."/> informacijo.</p>
            </sp>
            <sp who="SDT5:GodecJoško">

               <speaker>JOŠKO GODEC:</speaker>

               <p>Isto, enako kot gospod Anderlič, napovedujem obstrukcijo in bom se posvetoval v
               poslanski skupini kako bomo o teh stvareh odločali. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Žal gospa ministrica, da vas nočejo poslušati, ampak kolega Kumer, imate tudi
               proceduralni sklep?</p>
            </sp>
            <sp who="SDT5:KumerDušan">

               <speaker>DUŠAN KUMER:</speaker>

               <p>Imam proceduralni. Tudi Poslanska skupina SD napoveduje obstrukcijo.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Dobro. Kolega Slapnik.</p>
            </sp>
            <sp who="SDT5:SlapnikTadej">

               <speaker>TADEJ SLAPNIK:</speaker>

               <p>Prav tako Poslanska skupina Zares napoveduje obstrukcijo.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa ministrica kljub temu, jaz se držim Poslovnika, prosim, da zelo
               kratko informacijo <gap n="..."/> Kolega Černač še proceduralno.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Hvala lepa. Jaz moram uvodoma ugotoviti, da poslancev vladajoče koalicije
               problematika vračanja pripadnikov slovenske vojske iz mednarodnih misij in operacij,
               torej iz Afganistana ne zanima, ne želijo poslušati svoje ministrice, jih ne zanima
               kaj želi o tem povedati.</p>
               <p>Kar se pa procedure tiče. Ta predlog, ki je bil podan v skladu s 74. členom
               Poslovnika, ga ni bilo mogoče dati na glasovanje, tako da je bila tukaj dobra volja
               predsednika. Poslovnik je jasen. V kolikor pride predlog za preložitev razprave, se o
               njem glasuje, vendar mi do razprave še nismo prišli. Jaz ocenjujem, da je prav, da
               slišimo pojasnilo v zvezi s tem s strani gospe ministrice. Drugače sem pa tudi sam
               nameraval predlagati, da po tistem, ko bi to pojasnilo slišali, glede na to, da je
               gospa ministrica <gap n="..."/><stage>/Nerazumljivo./</stage><gap n="..."/> zaradi prejšnje seje, ki smo jo imeli, da bi
               pač to razpravo prekinili in jo nadaljevali prihodnje. Hvala.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospa ministrica, sedaj pa imate besedo.</p>
            </sp>
            <sp who="SDT5:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala. Jaz bi samo še povedala, da se nam je pridružil za ta del seje Odbora
               za obrambo tudi poveljnik sil, brigadir Alan Gederk<stage>(?)</stage>, ki je najbolj natančno
               spremljal celoten potek organizacije premika, torej vrnitve 11. kontingenta AJSAF v
               Slovenijo.</p>
               <p>Naj povem, da osnovni problem vračanja in odhoda na misije, je povezano z dejstvom,
               da Slovenska vojska ne razpolaga s svojim lastnim strateškim transportom. Možnosti za
               nabavo takšnega strateškega transporta so v preteklosti bile, vendar na žalost niso
               bile uporabljene. Zdaj smo v situaciji, ko je treba s sofinanciranjem več nacionalnih
               projektov strateškega transporta opraviti tako prevoze na misije, kot tudi prevoze z
               misij in ko je treba uporabiti dobro voljo in pripravljenost naših zaveznic, da nam
               pri teh prevozih pomagajo in moramo reči, da so zavezniške države in teh je bilo
                   doslej več, velikokrat
               priskočile Slovenski vojski zelo korektno in tudi pravočasno na pomoč.</p>
               <p>V zvezi z organizacijo premika iz Afganistana 11. kontingenta, bi bilo treba povedati
               še težavo do katere prihaja, ko nekateri poskušajo primerjati premik s civilnim
               letalom iz Afganistana v Slovenijo z 10. kontingentom. Namreč dve stvari sta se tu
               bistveno spremenili. Če hočemo s civilnem letalom prepeljati kontingente iz
               Herata<stage>(?)</stage>, potem je treba te kontingenta prepeljati najprej iz Herata v Kabul in
               potem iz Kabula šele je možen civilni polet. Priti iz Herata v Kabul v sedanjih
               razmerah ni enostavno in tudi treba je razumeti, da prednost v operaciji se ne daje
               tistim, ki odhajajo, ampak se običajno daje tistim, ki so ranjeni, poškodovani in se
               najprej za tiste poskrbi. Zato tudi ne bi mogli pričakovati, da bodo naše fante in
               dekleta prepeljali iz Herata v Kabul samo zaradi tega, ker bi mi želeli in naše mame
               in očetje bi želeli, da se zelo hitro vrne in točno takrat, ko smo to napovedali,
               mogoče tudi v medijih.</p>
               <p>Skratka, želim vam pojasniti, da je organizacija, logistična organizacija takšnih
               premikov zahtevna in je tudi varnostno zahtevna.</p>
               <p>Druga stvar, ki je bila drugačna od kontingenta številka 10 je pa tudi v tem, da so
               se razmere v Afganistanu zaradi volitev in zaradi pričakovanja drugega kroga volitev,
               bistveno spremenile. Varnostne razmere so drugačne, niso takšne kot so bile takrat,
               ko je 10. kontingent lahko prešel iz Herata v Kabul in potem s civilnim letalom iz
               Kabula v Slovenijo.</p>
               <p>Kar se tiče organizacije samega premika, smo se potem odločili, da je primerneje in
               da je varnostno bistveno bolj ustrezno za naše vojake, da upoštevamo čim manj
               prestopov. Torej, da se poskuša vzpostaviti prevoz iz Herata do doma in da ni teh
               notranjih premikov znotraj Afganistana. Ta premik se je uspešno izvedel in danes po
               dvanajsti uri, po tistem, ko smo mi začeli z zasedanjem tukaj, se je tudi uspešno
               končal. Torej vojaki in vojakinje so pristali v Sloveniji in torej operacija - prihod
               domov je končana. Moramo povedati, da je iz varnostnega vidika bila uspešno
               opravljena. Se pravi, da so naši vojaki in vojakinje varno in srečno prispeli domov
               in moramo tudi povedati, da je bil iz finančnega vidika ta premik dober, ker so
               zavezniške sile, torej transport s strani Združenih držav Amerike nam šli tako na
               roko, da so naše vojake tudi v zahvalo za zelo verodostojno in uspešno in učinkovito
               opravljanje del v operaciji, priskrbeli brezplačen prevoz domov.  Če bi želeli še kakšne posebnosti in podrobnosti
               okoli prelaganja datumov, kajti zdi se, da je največ ogorčenja v javnosti povzročalo
               predvsem vprašanja prelaganja datumov moramo povedati, da vendarle, ko gre za
               poklicne vojake z visoko stopnjo profesionalnosti, oni znajo razumeti, da obstaja
               določen vrstni red in da pri teh prevozih domov so tudi razumeli, da je vzpostavljen
               določen vrstni red po katerem se bodo odpeljali domov. In tudi razumeli so, da se
               datum 29. oktober, ki je bil najprej napovedan za ta brezplačen ameriški prevoz
               domov, da se ta 29. prenaša na 1. november in potem iz 1. novembra na 2.
               november.</p>
               <p>Skratka kar se samih vojakov in vojakinj tiče smo po naših informacijah s strani
               njihovih poveljujočih ves čas dobivali sporočila da razumejo v kakšnih okoliščinah
               so. Seveda niso srečni, ker so bili zelo dolgo časa v misiji in to misijo so izjemno
               dobro opravili. Težava je pa bila na domači fronti. Torej ta domača fronta, ki po
               navadi iz toplega zapečka oziroma iz varnega in toplega naslonjača pred
               televizijskimi ekrani spremlja situacijo na terenu in tudi v Afganistanu, je bila
               bistveno bolj zaskrbljena in je tudi izražala bistveno višjo stopnjo ogorčenja kot pa
               smo bili teh opozoril deležni s strani vojakov, ki moram reči, da so profesionalci in
               so tudi razumeli okoliščine v katerih so se znašli. </p>
               <p>Jaz bi vas rada, če mi ne zamerite, opozorila, da včasih na temu Odboru za obrambo
               namreč radi jemljemo kakšne zapise iz medijev kot podlago za razprave pa bi vas danes
               opozorila na en zapis, ki ga moram demantirati. Zlasti zaradi tega, ker ste bili vi
               člani Odbora za obrambo z nami na Vrhniki na poveljstvu sil kjer smo vam dokaj
               natančno pojasnjevali kakšne so namere oziroma kakšen je predlog, ki ga oblikujemo v
               Republiki Sloveniji glede prevzemanja odgovornosti za urejanje in mentoriranje
               afganistanskih sil. Takrat smo vas tudi opozorili, da bomo upoštevali postopek
               sprejemanja takšne namere pri čemer smo postopek namere začeli na Odboru za državno
               ureditev, potem smo šli na svet za nacionalno varstvo kjer smo to namero dvakrat
               proučevali in o njej razpravljali. Sedaj naj bi ta namera šla na sejo Vlade, z vladne
               procedure bo prišla namera v Državni zbor v oba zainteresirana odbora, se pravi v
               Odbor za zunanjo politiko in v Odbor za obrambo. In po tej poti se bo namera vrnila
               nazaj na Vlado k morebitnemu sklepu glede povečanega delovanja Slovenije v okviru
               skupine za mentorstvo in povezave. In te besedice povečanega prosim ne razumeti v
               smislu povečanega števila naših ljudi v Afganistanu.</p>
               <p>Ampak nobenega proces od teh, ki sem jih zdaj povedala nismo izpeljali do konca in
               potemtakem jaz ne z vaše strani ne s strani Vlade nisem imela doslej nobenega mandata
               govoriti o tem, da bi Slovenija prevzela tako imenovani OMLT. Ker pa se je v časopisu
               Delo na drugi strani danes pojavil zapis, da so neuradno izvedeli, da sta se obrambna
               ministrica in generalni sekretar Zveze Nato Rasmus<stage>(?)</stage> o tem že pogovarjal in da je
               ministrica sodelovanje naših vojakov v prvih bojnih vrstah tudi obljubila, moram
               povedati, da je to kar je napisano z naše strani popolna laž. Kajti ministrica z
               obrambo se z generalnim sekretarjem Zveze Nato ni o tem pogovarjala in tudi ničesar
               ni obljubljala, še najmanj  pa
               v sodelovanje v prvih bojnih vrstah in vi, ki ste slišali kaj pomeni sodelovanje v
               OMLT-ju tudi dobro veste, da OMLT ni sodelovanje v prvih bojnih vrstah ampak
               nasprotno, je sodelovanje pri urjenju in mentoriranju bataljonov afganistanske vojske
               oziroma ustreznih enot afganistanske vojske.</p>
               <p>Torej, tu vas prosim, če sprejmete ta demanti, kajti ni dobro, da se širijo takšne
               neresnice naokrog v javnosti sploh pa ne pri vas, ki ste bili o stvareh pravočasno
               poučeni in tudi dokaj natančno smo vam razložili kaj pravzaprav je vsebina OMLT-ja in
               tako z vidika urejanja tudi z vidika prisotnosti slovenske vojske v Afganistanu. In
               ne nazadnje smo vam tudi razložili, da je slovenska vojska od leta 2007, torej že dve
               leti sodeluje v takšnem OMLT-ju. Torej, ne gre za nalogo, ki bi bila povsem nova in
               zato tudi zvračamo vsakršno alarmiranje, ki bi se rado zgodilo ob razpravljanjih o
               OMLT-ju. To povem samo za zraven zaradi tega, ker je prilika in mislim, da je prav,
               da veste, da demantiramo takšne trditve. Če bi želeli, da se dopolni poročilo o
               postopkih vračanja enajstega kontingenta iz Afganistana je tukaj predvsem na
               razpolago poveljnik sil, ki je operativen, torej človek, ki je operativno skrbel za
               povratek kontingenta in skrbi za vse kontingente, ko odhajajo in, ko se vračajo in
               seveda je to tudi namestnik načelnika generalštaba in oba lahko še dasta kakšno
               dodatno pojasnilo, če ga v temu trenutku potrebujeta.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kot ste predlagali, gospa ministrica dajem besedo poveljniku sil Alanu
               Gederju, da nam da dodatne informacije. Izvolite.</p>
            </sp>
            <sp who="SDT5:GederAlan">

               <speaker>ALAN GEDER:</speaker>

               <p>Hvala lepa za besedo gospod predsednik.</p>
               <p>Problem tega kontingenta je bil, ker je bil podaljšan. Torej kontingent je bil
               podaljšan zaradi volitev, fantje so to vnaprej vedeli, ta kontingent je že osem mesec
               na operaciji in zdaj po osmih mesecih je prišlo še do podaljšanja te operacije.</p>
               <p>Mi smo bili ves čas z našimi vojaki in vojakinjami v stiku. Vojaki in vojakinje, kot
               je ministrica povedala so to v popolnosti razumeli. Zadeva se je prvič zapletla 10.
               oktobra, ko smo želeli prepeljati dvanajsti kontingent na rajon odgovornosti in je
               letalo, ki je bilo za to naročeno, ni dobilo <gap n="..."/><stage>/Nerazumljivo./</stage><gap n="..."/> za prelet preko
               Turkmenistana. To je odnos med Turkmenistanom in Natom, jaz se v to ne bi mešal in
               takrat nam je bil ta prvi polet, ko je avion že pristal v Mariboru bil iznenada
               odpovedano. To je povzročilo potem nadaljnje zamude, mi kontingent ne moremo
               menjavati tako, da se kontingenti najmanj sedem dni prekrivajo. Torej pet delovnih
               dni fantje rabijo, da si predajo in dekleta, delo, to se pravi, da eden drugemu
               predajo dolžnosti in pa seveda vsak kontingent en dan rabi najmanj za to, da se
               zapakira, odpakira oziroma pripravi na pot. Zaradi tega smo morali seveda odpovedati
               letalo, ki je bilo naročeno, ta enajsti kontingent pripelje domov. In tu so se potem
               seveda začele zamude, mi smo se potem<gap n="..."/> Potem ko so začeli iskati naslednji prevoz
               so nam Američani sicer ponudili
               prevoz 29., mi smo to seveda sprejeli in v bistvu je to bil potem prvi naslednji
               fiksni datum o katerem smo tudi naš kontingent obsvetili. To se pavi vračanje 29. 10.
               Tukaj je pa prišlo potem do prestavitve iz 29. na 31., iz 31. na 1. in iz 1. na 2. To
               se vedno dogaja, vi morate vedeti, da je to vojno področje in da zamenjave niso po
               prioriteti prve. Predvsem ne tiste zamenjave, ki odhajajo domov. Da po prioriteti
               seveda vojnega območja imajo prvo prioriteto ranjenci, potem pomembne zamenjave, kjer
               sveže sile dovažajo potem <q>"supply"</q>, tako imenovani, se pravi oskrba. Vi veste, da vso
               hrano in vso vodo morajo pripeljati, da enota ne more ostati brez oskrbe in vse to je
               naprednosti. In seveda, ko imaš ti zagotovljen prevoz 29. potem si na čakalni listi
               29. in če imaš hudo srečo potem 29. prideš na avion, če pa se vmes pojavijo nujni
               prevozi, ki imajo višjo prioriteto seveda je potrebno počakati na naslednji prevoz in
               to se je nam dogajalo od 29. do včeraj, ko so se fantje in dekleta vkrcali na avion
               in danes srečno prispeli in pristali v Maribor.</p>
               <p>To se nam dogaja vedno, seveda se to bolj dogaja majhni državam, ki imajo majhne
               kontingente in nas devajo notri vmes med velike kontingente velikih držav in pa
               seveda, ko nas devajo na avione drugih držav. To je naša usoda, mi s tem živimo. To
               se skoraj pri vsakem kontingentu dogaja, včasih to seveda zahteva oziroma pritegne
               večjo medijsko pozornost, včasih pa malo manjšo. Vsi naši vojaki in vojakinje so na
               to pripravljeni, mi jih na to pripravimo preden gredo na operacijo, vedo, da ni
               mogoče iz takšne operacije priti nazaj točno na dan, na minuto; to je mogoče iz
               Kosova, to je mogoče iz Bosne in Hercegovine nikakor pa ne iz takšnih oddaljenih
               operacij, posebnih operacij kjer je intenziteta večja in kje so prioritete leto
               seveda pred vami večje.</p>
               <p>In pomembno je, da mi to v vojski razumemo, da so naša dekleta in fantje
               profesionalci. Mi nismo imeli z njimi najmanjšega problema, jaz sem bil ves čas s
               poveljnikom, vsi poveljniki operacij so direktno meni podrejeni in z njimi direktno
               kontaktiram. Imamo tudi službo, ki obvešča svojce o tem, tudi svojci so o teh
               premikih obveščenih. Jaz verjamem, da so otroci, žene, možje izredno nestrpni po
               osmih in pol mesecih čakanja vendar vsi morate razumeti, da se to dogaja danes in da
               se bo to dogajalo tudi v bodoče in da na to nimamo nobenega vpliva.</p>
               <p>Torej, mi lahko let planiramo en mesec naprej vendar tri dni, dva dni ali pa včasih
               tik pred poletom, ko je letalo že pripravljeno za vkrcanje pride povelje,d a je
               prioriteta se spremenila in se fantje s piste vračajo nazaj v čakalnico in na avion
               vkrcajo ali ranjence ali hrano ali kakšen drugi prevoz, ki ima višjo stopnjo
               prioritete. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Želi pomočnik načelnika generalštaba, gospod <gap n="..."/><stage>/Nerazumljivo./</stage><gap n="..."/> Furlan
               še kaj dodati? Izvolite.</p>
            </sp>
            <sp who="SDT5:unknown-M">

               <speaker>GOSPOD ________:</speaker>

               <p>Samo to, da seveda poveljstvo sil ima trinajst možnosti izbora. Obstajajo različni
               sporazumi in pa seveda bilateralni in multilateralni tako po zraku ali pa po morju,
               ko gre, kadar gre<gap n="..."/> Seveda lahko tudi po morju kot recimo preko Albanije na Kosovo. In to je bila ena od
               teh možnosti, zmeraj se gleda varnost, ekonomičnost, celo racionalnost, čas. V
               Slovenski vojski imamo že vnaprej tudi zakupljene kapacitete, včasih jih lahko
               koristimo včasih imamo težave kot je bilo prej omenjen, tisti odhod, ki je
               <gap n="..."/><stage>/Nerazumljivo./</stage><gap n="..."/> bil iz kapacitet skupnih zmogljivosti, ki jih je Slovenija
               financirala v strateški transport. Tako da se tukaj vedno išče najbolj uspešna
               kombinacija. </p>
               <p>Sicer pa smo lani, mimogrede uporabili skupno malo več kot milijon evrov letos
               milijon tristo tisoč evrov za te transporte. No, združene države, ki so nam šle
               tolikokrat na roko so nam lani prihranile milijon dvesto tisoč evrov letos pa
               sedemsto tisoč evrov na ta način. Tako da vsekakor se ekonomski pokazatelji,
               definitivno si pa prizadevamo, da speljemo v čim krajšem času in vrnemo pripadnike
               slovenske vojske domov. Hvala lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Sedaj razprave ne morem odpreti, ker smo sklenili, da je preloženo na eno
               od naslednjih sej. Imam pa sam proceduralen predlog, to pa lahko.</p>
               <p>In zato moj proceduralni predlog oziroma poziv se glasi; namreč zgrožen sem ob
               ravnanju članov odbora iz vladnih strank ob tej problematiki. Pozivam stranke vladne
               koalicije in še posebej člane odborov iz vladnih strank, da ne podcenjujejo
               problemov, ki so povezani z logistiko odhodov in povratkov kontingentov slovenske
               vojske iz misij AISAF v Afganistanu. </p>
               <p>Pozivam jih, da se pripadnikom enajstega kontingenta AISAF v Afganistanu in njihovim
               svojcem javno upravičijo zaradi žaljivega in ne državotvornega odhajanja,
               odklanjanja, da bi se seznanili z njihovo usodo in s težavami o njihovi vrnitvi.
               Kolega Černač ima tudi proceduralno, izvoli.</p>
            </sp>
            <sp who="SDT5:ČernačZvonko">

               <speaker>ZVONKO ČERNAČ:</speaker>

               <p>Jaz moram reči, predsednik je v bistvu povedal bistvo. Ta odhod poslancev vladajoče
               koalicije je pokazal en čuden odnos, ki ga imajo do države, do lastne ministrice.
               Nevreden je ta odnos, slab. Kaže nekako na stanje duha v tej vladajoči koaliciji, kar
               je slabo. Mislim, da ni bilo nobene potrebe za to obstrukcijo, mislim da je prav, da
               smo ta pojasnila slišali in mislim, da je bilo nujno, da je imela gospa ministrica
               možnost določene stvari, ki pa niso bile tako nedolžno zapisane, demantirati. Ker gre
               za zadeve, ki so občutljive in ki po nepotrebnem lahko vzburjajo veliko število
               ljudi.</p>
               <p>Tako da, jaz moram reči, da te obstrukcije ne razumem in jo ne odobravam. Hvala
               lepa.</p>
            </sp>
            <sp who="SDT5:JerovšekJožef">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. S tem prekinjam to sejo in seveda edino točko dnevnega reda. Se
               zahvaljujem za udeležbo in dobili se bomo ob ponovnem sklicu. Hvala lepa. <stage type="time">(SEJA
                  SE JE PREKINJENA 3. NOVEMBRA 2009 OB 15.34.)</stage>
               </p>
            </sp>
         </div>
      </body>
   </text>
</TEI>
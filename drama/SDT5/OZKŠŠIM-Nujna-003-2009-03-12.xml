<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZKŠŠIM-Nujna-003-2009-03-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4C4C7B95A19780FAC125756E00455B79</idno>
               <idno type="custom" subtype="day">F636C3A71F6893F2C1257578002916F7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=F636C3A71F6893F2C1257578002916F7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZKŠŠIM-Nujna-003-2009-03-12.OZKŠŠIM" n="003">
               <name>Nujna</name>
               <date when="2009-03-12"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZKŠŠIM-Nujna-003-2009-03-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZKŠŠIM-Nujna-003-2009-03-12.OZKŠŠIM">
                        <orgName key="OZKŠŠIM">Odbor za kulturo šolstvo šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO,  ŠOLSTVO, ŠPORT IN MLADINO</stage>
            <stage type="session">3. nujna seja</stage>
            <stage type="date">(12. marec 2009)</stage>
            <stage type="chairman">Sejo je vodila mag. Majda Potrata, predsednica Odbora za kulturo, šolstvo, šport
            in mladino. </stage>
            <stage type="time">Seja se je pričela ob 14.04 uri. </stage>


            <sp xml:id="SDT5-OZKŠŠIM-Nujna-003-2009-03-12.sp1">

               <speaker>PREDSEDNICA MAG. MAJDA POTRATA:</speaker>

               <p>Dober dan vsem. Pričenjam 3. nujno sejo Odbora za kulturo, šolstvo, šport in mladino. </p>
               <p>Obveščam vas, da zadržani in se seje ne morejo udeležiti naslednji člani in članice,
               pravzaprav so sami člani, Janez Ribič, Miran Györek in Roberto Battelli. Poleg tega
               za zapisnik... Aha, dobro, ugotavljamo, da je gospod podpredsednik Miran Györek
               tukaj. Sicer pa s pooblastili nadomeščajo člane in članice našega odbora, poslanca
               Janeza Ribiča nadomešča poslanec Gvido Kres, poslanca Franca Jurija nadomešča s
               pooblastilom Cveta Zalokar Oražem, poslanca Dejana Levaniča s pooblastilom nadomešča
               Andrej Magajna, mag. Andrejo Rihter nadomešča s pooblastilom dr. Luka Juri in
               poslanca Tomaža Toma Mencingerja s pooblastilom nadomešča poslanka Melita Župevc.
               Vsem ki so tukaj kot nadomestni člani in članice izrekam dobrodošlico na tej nujni
               seji.</p>
               <p>Obveščam vas, da sem na sejo vabila predlagatelje zahteve, Poslanska skupino SDS,
               vodjo poslanske skupine Jožeta Tanka, Ministrstvo za kulturo, varuhinjo človekovih
               pravic, dr. Zdenko Čebašek Travnik, predsednika odbora Državnega zbora, za zunanjo
               politiko, poslanca Iva Vajgla, direktorja Radia Slovenija gospoda Vinka Vasleta,
               odgovorno urednico uredništva prvega programa, gospo Tatjano Pirc, predsednika
               društva novinarjev Slovenije, gospoda Gregorja Polža in predsednika združenja
               novinarjev in publicistov gospoda Petra Jančiča.</p>
               <p>S sklicem seje ste prejeli predlog dnevnega reda za to sejo odbora in zahtevo za
               sklic nujne seje odbora z datumom 2. marec. Če ste gledali zahtevo za sklic in točko
               dnevnega reda, ki sem jo predlagala ste opazili razliko med zahtevo, zahteva je
               naslovljena poseg poslanca Iva Vajgla v oddajo Radia Slovenija in načela novinarske
               avtonomije. Točko dnevnega reda sem poimenovala, obravnava problematike v zvezi s
               posegom poslanca Iva Vajgla v oddajo Radia Slovenija in načela novinarske avtonomije.
               prepričana sem namreč, da izjava posameznega poslanca ne more biti, tudi če je
               izrečena v javnih medijih predmet obravnave delovnega telesa zato sem tako
               formulirala točko dnevnega reda. Zahteva za sklic ima torej poimenovanje točke
               dnevnega reda, ima obrazložitev in ima tudi predlog sklepov. V zvezi s predlaganimi
               sklepi ugotavljam, da so ti sklepi takšne narave, da posegajo in se izrekajo o
               ravnanju posameznega poslanca. To so torej tisti zadržki, ki pa vendarle omogočajo,
               da predlagatelji po opravljeni točki zadevo morebiti preformulirajo ali izrečejo
               kakšno drugo... Ja prosim gospa Melita Župevc, izvolite.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp2">

               <speaker>MELITA ŽUPEVC:</speaker>

               <p>Hvala lepa.</p>
               <p>Gospa predsednica, ravno zaradi tega kar ste zdaj dejali bi jaz v imenu Poslanske
               skupine SD proceduralno predlagala naslednji sklep: Zahteva za sklic 3. nujne seje
               Odbora za kulturo, šolstvo, šport in mladino ne vsebuje vsebinskih pogojev za njeno
               obravnavo. Ustava, zakon in parlamentarni Poslovnik namreč Državnemu zboru ne dajejo
               pristojnosti, da se formalno opredeljuje do izjav posameznih poslanec ali da v zvezi
               s takšnimi izjavami sprejema kakršnekoli sankcije. Kot veste smo v vmesnem obdobju
               lahko videli tudi oziroma slišali o mnenj Zakonodajno-pravne službe, ki se je izreklo
               do zahteve za sklic izredne seje Državnega zbora na pobudo Poslanske skupine SDS prav
               tako o izjavah poslanca Iva Vajgla. Zakonodajno-pravna služba je bila tukaj jasna in
               jaz mislim, da lahko to vzporednico potegnemo tudi danes, kot ste sami dejali,
               parlament ne more opravljati razprave ali dajati sodb o konkretnih izjavah konkretnih
               poslancev.</p>
               <p>Jaz moram reči, da sem zelo podrobno prebrala to zahtevo za sklic nujne seje Odbora
               za kulturo, šolstvo, šport in mladino. Lahko jo ocenim kot popolnoma deplasirano in
               neprimerno. Zakaj? Iz nje veje v bistvu ena sama tendenca, to je da se gremo v temu
               parlamentu hitro sodišče. Prvič, da obsojamo in analiziramo konkretne izjave
               konkretnih poslancev. To bi ne nazadnje lahko počeli tudi glede na izjave drugih
               poslancev, drugih poslanskih skupin pa dvomim, da je s strani kakšne druge poslanske
               skupine kdaj prišla kakšna zahteva. In kar je še hujše od prve točke je, da se
               vtikamo in presojamo konkretne novinarske oziroma uredniške odločitve. In za to v
               temu primeru gre.</p>
               <p>Jaz mislim, da v bistvu iz te zahteve veje v bistvu tudi osnovno nerazumevanje, kaj
               je to avtonomija medijev, avtonomija novinarstva. Jaz bi predlagateljem današnje seje
               zastavila eno zelo konkretno vprašanje, na podlagi česa se vi kot politiki čutite
               poklicane, da, če želite bom uporabila vašo izjavo, ki vas izjemno moti, v temu
               parlamentu modrujete o uredniških in novinarskih odločitvah?  V tem parlamentu modrujete o uredniških in
               novinarskih odločitvah. V tem konkretnem primeru smo lahko slišali, da so se
               novinarska združenja, uredniki, novinarji izrekli o tem, kar se je zgodilo. Zakaj se
               čutimo politiki poklicane, da se tudi mi izrekamo o tem? Zato nismo ne poklicani in
               ne pristojni. V sklicu ste sami dali že naslednje sodbe, da je šlo za nesprejemljiv
               dogodek, ki je posegel v načelo novinarske avtonomije, da so bile izjave poslanca
               neprimerne in potem še enkrat, da je šlo za poseg v avtonomijo medijev. Jaz mislim,
               da politik ne more ugotavljati, če je šlo za poseg v avtonomijo medijev. To lahko
               ugotavljajo samo mediji oziroma novinarji sami.</p>
               <p>In glede konkretnega dogodka, kot sem že rekla, so novinarska združenja, so uredniki,
               so vpleteni povedali svojo plat zgodbe. So se o tem izrekli. Parlament se o tem nima
               kaj izrekati. Ne vem, če smo kdaj v tem parlamentu podali zahtevo za sklic izredne
               seje, da bi razpravljali o tem kako Andrej iz Štajerske<stage>(?)</stage> kličejo v radijske oddaje,
               ker to bi se mi zdelo popolnoma deplasirano. Skratka jaz mislim, da predlagatelji
               imajo res en poseben pogled, posebno mnenje o delu slovenskih pa morda tudi nasploh
               medijev, uredništev, novinarjev. Jaz sem po svoji izobrazbi novinarka, zato si bom
               dovolila dati nekaj sodb.</p>
               <p>Novinarji so tisti, ki predstavljajo ogledalo politikom in ne obratno. Če vi mislite,
               da boste nastavljali ogledalo slovenskim novinarjem, mislim, da ste se zmotili.
               Toliko na kratko. Jaz mislim, da zahteva torej vsebinsko ne sodi na ta odbor, niti v
               ta parlament in jaz mislim, da moramo danes tukaj enkrat za vselej končati s tem
               lovom na čarovnice. Hvala lepa.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Se želi kdo v imenu poslanskih skupin izreči o postopkovnem predlogu?
               Izvolite gospod mag. Grims.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp4">

               <speaker>MAG. BRANKO GRIMS:</speaker>

               <p>Hvala za besedo. Vsekakor je vse to, kar je bilo izrečeno, odraz neskončne
               dvoličnosti predlagateljev takega sklepa. Kajti, če pogledamo v prejšnji mandat,
               boste videli tovrstnih razprav iz vaše strani nešteto. Nešteto. Vaš kolega poslanec,
               gospod Kumer je tožen s strani enega od urednikov, ker je za mikrofonom Državnega
               zbora trdil, da je bil nekdo zamenjan, torej je komentiral uredniško ureditev, gospa
               Župevčeva, točno to, kar vi zdaj govorite in se bo stvar odvila naprej na sodišču.
               Toliko okoli vaše verodostojnosti in tega, kar se zdaj dogaja.</p>
               <p>Tisto, kar je ključno v celi zgodbi, tudi tovrstnih zahtev za obravnave raznih mnenj
               in izjav in časopisnih člankov je bilo iz vaše strani v minulem mandatu kolikor
               želite govorjenja o novinarski neodvisnosti. Še več. Takrat kadar vam je to
               ustrezalo, kadar je bilo odprto vprašanje pluralizma in so seveda pred tem bežali,
               vam pa to nič ustrezalo. Toda v tem primeru ne govorimo o novinarjih, ne govorimo o
               urednikih. Govorimo o posegu enega politika neposredno v medij in to vedno poskušate
               prikrivati z mešanjem jabolk in hrušk. Govorite o oddajah, ko je bil odprt mikrofon
               in se je pač nekdo, ki je sicer v politiki, tudi iz vaše strani so bili taki klici,
               kakšna Breda iz Primorske, javil v odprto linijo, ampak to ni nič spornega. To je
               vendar odprt telefon. Govorite o stvareh, ko je bil nekdo povabljen s strani
               uredništva pa se je udeležil oddaje in ste iz tega naredili pravo komedijo. Prav na
               vaši strani v minulem mandatu pa je bilo vabilo s strani uredništva, je bil novinar
               seznanjen, vse je bilo dano. V danem primeru si je pa vzel nekdo v politiki pravico,
               da je izsilil s klicem na medij, da so ga spustili v eter, ki ni bil odprt nikomur
               drugemu, zase si ga je odprl, vzel si je to pravico in pri tem dal še nekaj takih
               izjav, da je zanesljivo povzročil konflikt na mednarodni ravni oziroma še dodatno
               zaostril že sicer napete razmere in o tem vi ne želite spregovoriti pred Državnim
               zborom. Veste, v Državnem zboru tudi slovenska Ustava, ker se tako pogosto tolmači,
               garantira imuniteto  pred
               kazenskim pregonom. Normalne ustave skoraj v vseh državah, pri nas ne dajejo
               imuniteto tudi pred zasebnim pregonom za tisto, kar je izrečeno za mikrofonom. Ampak
               nobena ustava pa ne daje imunitete pred politično odgovornostjo in v danem primeru bi
               spregovorili zgolj in izključno o tem kaj je primerno, kaj ni primerno ravnanje
               politika na splošnem, na splošni ravni in kaj je osebna odgovornost. Osebna
               odgovornost za spoštovanje nekih temeljnih načel, ki so v državi, ki je demokratična,
               samoumevna in tudi nedotakljiva in pred tem vi bežite in zato smo zdaj priče
               reševanju vojaka Vajgla, ko se ne želi pogovarjati kaj je on na stroške
               davkoplačevalcev v uradni funkciji spregovoril v Beogradu, kjer je obljubil izplačilo
               odškodnin tako imenovanim izbrisanim. Ne želi se spregovoriti o tem, da si je vzel
               pravico in izsilil, da se mu je odprlo prostor za nastop v neki oddaji, ki nobenemu
               drugemu ni bila dosegljiva, kar pomeni grob poseg politike v uredniško avtonomijo.
               Torej ravno tisto, kar vi na videz zagovarjate in ob enem je povzročil še škodljive
               posledice za to državo in nekje je meja in ta meja je bila zdaj s strani gospoda
               Vajgla vsaj dvakrat prestopljena. To ni nekaj, kar bi on lahko počel kot zasebna
               oseba. On je posegel v avtonomijo medija, odvzel uredništvu pravico, ki jo to
               uredništvo samo ima in kar je najhuje, povzročil je škodo tej državi na področju
               zunanje politike in to dvakrat. Enkrat v okviru te oddaje in kar je še huje,
               povzročil jo je v Beogradu, zaradi simbolike, ki jo je tam njegov nastop in njegova
               obljuba izplačila odškodnin tako imenovanim izbrisanim na prav tistem kraju seveda
               imela in o tem velja spregovoriti in o tem ima Državni zbor vso pravico spregovoriti,
               ker gre za javni interes, za interes novinarske avtonomije v konkretnem primeru pa
               tudi za interes doslednosti in usklajenosti zunanje politike te države. Kajti vsak
               uraden nastop nekoga, ki ima neko konkretno funkcijo, v danem primeru funkcijo
               predsednika Odbora za zunanjo politiko in daje izjave iz tega področja in pri tem
               poseže na tisti prostor, ki je dosegljiv ljudem druge države, javnosti druge države,
               ali gre celo v drugo državo na uraden sestanek, na stroške davkoplačevalcev dajati
               take izjave, to seveda ni več njegova zasebna stvar. To tudi ni zasebna stvar enega
               poslanca. To zadeva nas vse in zato se velja do takega dejanja opredeliti. Zato, da
               bo tovrstnih dejanj manj, da bomo se zavedali kaj pomeni naša skupna odgovornost pri
               vodenju zunanje politike. Kajti gre za odgovornost do slovenskih državljank in
               državljanov in Slovenije kot celote.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Naj opomnim vse nadaljnje razpravljavce, ki se bodo izrekali v imenu
               poslanskih skupin do postopkovnega predloga, da je po Poslovniku predvideno, da traja
               taka utemeljitev tri minute. Glede na to, da je bila vsebinska razlaga mag. Grimsa
               čez meje današnje točke dnevnega reda, naj to velja kot opomin, jaz pa vam zato, da bo jasno, berem iz mnenja
               Zakonodajno-pravne službe, da gre pravzaprav, Ustava, zakon in Poslovnik ne dajejo
               Državnemu zboru, za Državni zbor se pa za delovna telesa smiselno uporabljajo določbe
               kot za Državni zbor. Torej Državnemu zboru kot takšnemu, torej državnemu organu
               pristojnosti, da se formalno opredeljuje do izjav posameznih poslancev in tudi ne, da
               v zvezi s takšnimi izjavami sprejema kakršne koli sankcije. Edine sankcije, ki jih
               lahko uveljavlja Državni zbor zoper poslanca, so v Poslovniku predvidene v primeru
               kršitev reda na seji, ter neudeležbe poslanca na seji. Toliko samo v pojasnilo tega,
               kar je zapisano v mnenju Zakonodajno-pravno službe. Predlogi sklepov, ki sem jih v
               začetku omenjala kot take, da sodijo čez rob tistega ali čez mejo tistega o čemer bi
               moral odbor opravljati pa so seveda, imajo naravo sankcije. Izvolite poslanec Miran
               Györek, podpredsednik želi. Replik načelno pri postopkovnih predlogih ni. Jaz se bom
               držala Poslovnika in ne bom replik dovoljevala. Prosim pa vse, da se držijo
               triminutnega pojasnjevanja. Izvolite podpredsednik Györek.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp6">

               <speaker>MIRAN GYÖREK:</speaker>

               <p>Hvala za besedo gospa predsednica. Če sem prav razumel, smo v fazi sprejemanja
               dnevnega reda oziroma sploh debate okrog tega ali to bomo o tem danes govorili. Ker
               kot vidim, vsebinsko, točka obravnava problematike v zvezi s posegom poslanca Iva
               Vajgla v oddajo radia Slovenije in načelo novinarske avtonomije, bi jaz prej, kamor
               že gre v takšni smeri ta diskusija, ker eni ste že kar vsebinsko razpravljali, rekel
               tudi, da bi lahko imeli naslov točke: Obravnava problematike v zvezi z načeli
               poslanske avtonomije, ne nazadnje če smo že pri tem.</p>
               <p>Sam osebno pa tudi v Poslanski skupini Slovenske nacionalne stranke smatramo, da
               zadeva ni primerna za razpravo. Prej bi lahko razpravljali o gospodu Gnjereru<stage>(?)</stage> in
               gospodu Devetaku in o njunih izjavah na tem radiju, kot pa o gospodu Ivu Vajglu, ki
               nenazadnje po našem mnenju ni nikakor posegel v avtonomijo novinarske, v novinarsko
               avtonomijo. Še manj pa, da bi ne vem na kakšen način škodoval. Škodoval je gospod
               Gnjerero s svojimi izjavami slovenskim stališčem in mislim, da bi se lahko o tem prej
               pogovarjali, kot pa o gospodu Ivu Vajglu. Hvala.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Točka je odprta, tako dnevni red je določen, tako da razpravljamo o
               postopkovnem predlogu poslanske kolegice Melite Župevc. Izvolite, beseda je vaša
               Cveta Zalokar Oražem.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp8">

               <speaker>CVETKA ZALOKAR ORAŽEM:</speaker>

               <p>Hvala lepa: V imenu Poslanske skupine Zares bomo predlog, ki ga je posredovala
               kolegica Župevčeva podprli in se z njim strinjamo. Menim, da gre za vprašanje dveh
               avtonomij, če tako rečemo, o katerih bomo danes tu govorili ali naj bi jih pravzaprav
               ščitili. Gre za vprašanje na eni strani kot je bilo večkrat poudarjeno, avtonomije
               poslancev in poslank. Jaz moram reči, da se pač dogaja nekaj, kar se nam zdi, da je
               na nek način lov na čarovnice, neka inkvizicija. Ko pravzaprav smo prišli v
               situacijo, da se ob vsem, kar naj bi izvoljeni predstavniki ljudstva predstavljali,
               na nek način moram reči, ustvarja vzdušje da se enostavno ne upamo več govoriti in
               izražati svojih stališč in jih tudi povedati. To se pravzaprav neprestano na nek
               način dogaja s pritiski, ki smo jim priča v zadnjih dneh, ko se pravzaprav stalno
               izpostavlja zelo, na zelo agresiven način kakršno koli izjasnjevanje in izražanje
               stališč. Jaz osebno menim, da je to osnovna naloga, če tako rečem, poslank in
               poslancev. Ne vem kam bomo prišli kot družba, če se bomo začeli tu v parlamentu bati
               in če nas želi kdo ustrahovati, kar se tega tiče. Jaz upam, da do take situacije ne
               bomo prišli.</p>
               <p>Kar se pa tiče drugih argumentov oziroma avtonomije pa se mi zdi, da mi danes nikakor
               na tem odboru, če obravnavamo to točko, bi se postavili pravzaprav v funkcijo, ko bi
               želeli odločati o pravilnosti uredniških in novinarskih odločitev. In pri tem želim
               izpostaviti pojasnilo, ki ga je odgovorna urednica prvega programa, gospa Tatjana
               Pirc dala naslednji dan in v katerem je rekla: "Presodili smo," citiram "da je Ivo
               Vajgl verodostojen sogovornik zaradi svojega zdajšnjega položaja in zaradi bogatih
               diplomatskih izkušenj." Skratka, ni šlo za tisto o čemer je bilo pred menoj govora,
               da si je nekdo izsilil pravico za  sodelovati v oddaji. Očitno so novinar in urednica presodili, potem ko
               se je na nek način gospod Vajgl oglasil, da bi bilo primerno, da bi bilo primerno to
               oddajo, v tej oddaji slišati tudi verodostojnega sogovornika, kajti vsebina te oddaje
               niso bili izbrisani, kot se mi je zdelo, da bi nekdo danes želel insinuirati, pač pa
               je bila vsebina vezana na razlaganje predvsem pojma kaj pomeni mediacija in mislim,
               da je šlo tu tudi za zaščito nacionalnih interesov in to nekateri predstavniki
               stranke SDS zelo dobro veste, kajti vemo kaj pomeni mediacija za Slovenijo in vemo
               kaj pomeni haaško sodišče in mislim, da je gospod Vajgl v tem primeru ravnal
               državotvorno, ko je želel neposredno po tem, ko se je odpirala ta tema, vendarle
               predstaviti relevantno mnenje, kar mislim, da je, kaj to je.</p>
               <p>Če je pa seveda in jaz sem šla zelo natančno prebrati, ker vem kakšen je lahko žaljiv
               in sovražen in zelo nameren govor in sem zelo natančno pogledala kakšne besede,
               kakšne zveze je uporabil v tem svojem nastopu kolega Vajgl. Jaz moram reči, da vse
               kar sem našla spornega je morda cinična ali pa uporaba besede modrovanje. Torej
               uporaba besede modrovanje v narekovajih. Jaz nisem nobene druge grobe in ne vem
               kakšne grozne besede v tem našla in moram reči, da upam, da v tej družbi beseda
               modrovanje, tudi kadar bo uporabljena v narekovajih, ne bo postala sporna in predmet
               takšnih in drugačnih manipulacij. Upam, da predvsem tisti, ki zastopa stališče
               predlagatelja, uporablja mnogokrat bistveno bolj grobe, bistveno bolj težke in bolj
               žaljive besede, kadar se pojavlja v medijih, kot jih je uporabil gospod Ivo
               Vajgl.</p>
               <p>Mi bomo ta predlog, skratka s kolegom, ki bova zastopala in glasovala v imenu
               Poslanske skupine Zares, podprla in menimo, da je edino korektno s stališča zaščite
               avtonomije tako nas poslancev, kot tudi novinarjev, kjer menim, da se na ta način
               vtikamo v neke zadeve, ki bi jih lahko urejali samo oni. Bi pa morda pristala na
               takšno razpravo, če bi se na nas obrnili novinarji in novinarska združenja. Če bi
               prosili in apelirali na politiko, da naj kaj storita. Smo pa v taki situaciji bili
               pred kratkim, pred kakšnim letom, letom pa pol, ko so novinarji zbrali več kot 500
               podpisov in pravzaprav pozivali politiko, da naj kaj naredi, ker je ogrožena njihova
               avtonomijo. Ampak takrat so bili žal na drugi strani drugi na katere je to letelo in
               jaz se ne spomnim, da bi v parlamentu imeli kakšne izredne seje kakšnih odborov,
               komisij ali pa Državnega zbora na to temo. Nismo imeli takšnih posebnih sej in
               posebnih stanj. Se je pa takrat govorilo, da gre za napad na državo, na predsednika
               Vlade, na Vlado in podobno. Ampak takrat je bilo tam 500 novinarjev in bom rekla,
               resničen krik, ki je meni govoril o tem, da se tam nekaj dogaja. Tokrat pa nam želijo
               govoriti, da je izredno stanje politiki in ne sami novinarji.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Besedo želi poslanec Ljubo Germič.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp10">

               <speaker>LJUBO GERMIČ:</speaker>

               <p>Hvala lepa za besedo gospa predsednica. Lep pozdrav vsem vabljenim in kolegom in
               kolegicam. Torej obstaja ob tem proceduralnem predlogu temeljni razmislek o tem na
               kakšen način bo Državni zbor in posamezni odbori obravnavali dejanja poslancev. Tukaj
               je temeljno sporočilo, ki ga bomo tudi danes dali ob tem ali bomo sprejeli ta
               proceduralni predlog ali pa bomo šli na zelo široko polje, ki bo omogočalo pravzaprav
               v vsakem trenutku sklicevanje izrednih sej, rednih sej odborov Državnega zbora o tem,
               na kakšen način bo izrekel svoje mnenje poslanec ali poslanka. In seveda skozi to
               prizmo je pomembno tudi kakšna bo danes odločitev o tem kako bomo dalje ravnali.
               Kajti to bo tudi potem vzorčni primer vsem nam na kakšen način bomo potem seveda
               obravnavali posameznega poslanca takrat, ko nam bo kaj všeč ali pa takrat, ko nam ne
               bo všeč. Potem bomo sklicevali sejo odborov in bomo obravnavali njegovo izjavo, tako
               ali drugačno. Jaz mislim, da je stopnja demokracije takšna, da bi seveda poslanec
               imel možnost izreči svoje mnenje v okviru, ki smo jih pa tako in tako že določili v
               okviru tako ustavne, kot drugih pravnih norm za delovanje poslancev.  Če tudi vzamemo dobronamernost,
               ki, bi rekel da poskušamo vzeti dobronamernost do predloga, da bi današnja seja imela
               vlogo o tem, da se vršijo pritiski tako kot je bilo tukaj rečeno, da je prišlo do
               posega v novinarsko avtonomijo in tako dalje. Seveda tukaj gre za subjektivne ocene
               in seveda tukaj, jaz vedno zagovarjam in verjamem v to, da novinarji, uredniki ali
               vodje nekih oddaj ravnajo odgovorno pri tem, ko se svobodno odločijo o tem na kakšen
               način vodijo določene oddaje. Da pa predlagatelju le ne gre za to ampak gre predvsem
               za to, da bi pokazal, da oblast, po tem ko je nastala nova Vlada res izvaja te
               pritiske pa se da videti iz sklepov, ki jih tukaj predlagate. Poglejte, sklepi gredo
               v to, da seveda bi naj ta odbor pozval predsednika Vlade in predstavnika vladnih
               strank naj dosledno spoštujejo načela novinarske avtonomije. Torej zelo izbrano komu
               naj odbor da to sporočilo, predsedniku Vlade? Vladajoči koaliciji? Ne politiki v
               celoti, če je že to ta namen. Jaz bi samo opozoril na mogoče kakšno preteklo prakso,
               ki je govorila o tem, da bi lahko takšno razpravo imeli že kdaj prej, seveda z mojega
               vidika tudi takrat na načelni ravni.</p>
               <p>Ne bežimo pred razpravo ampak menimo, da seveda v vsebinskem pogledu ne izpolnjuje
               namena in smisla in avtonomije poslanca. In zato bomo seveda v Poslanskem klubu LDS
               podprli proceduralni predlog saj menimo, da tako zakon kot parlamentarni poslovnik
               Državnemu zboru ne dajeta pristojnosti, da se opredeljujejo o tem kakšno izjavo,
               torej do izjav posameznih poslancev ali da v zvezi s tem sprejemajo tudi kakršne koli
               sankcije. Hvala lepa.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp11">

               <speaker>PREDSEDNICA MAG. MAJDA POTRATA:</speaker>

               <p>Gospod Vasja Klavora se želi do tega proceduralnega predloga opredeliti. Izvolite
               besedo.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp12">

               <speaker>MAG. VASJA KLAVORA:</speaker>

               <p>Hvala lepa gospa predsednica.</p>
               <p>Ko sem dobil dnevni red oziroma vabilo za to sejo sem bi nekoliko res presenečen
               zakaj je ta točka na dnevnem redu. Gledal sem oddajo, poslušal sem oddajo in sledil
               oddaji, govorili so o slovensko-hrvaških odnosih, konkretno o mediaciji, nismo
               govorili ne o izbrisanih, ne o Beogradu ne o ničemer drugem. To se pravi, govorimo
               tudi v tej točki samo o tem kar je bilo danes povedano. Zato bi prosil, da se res te
               točke tudi držimo.</p>
               <p>Ko sem prebral to željo po sklicu nujne seje nisem, bi rekel, ostal prazen, nisem
               vedel čemu in kaj najmanj pa še po prebranih vseh štirih točk na koncu, ki mi niso
               zadale nič. Zato moram reči, da me je tudi modrovanje o besedi "modrovanje" zelo
               presenetilo kajti, če bi se tega res držali v Državnem zboru vsi poslanci ali pa tudi
               kje druge ali pa tudi v javnosti, potem bi imeli vsak dan tukaj sejo Odbora za
               kulturo, če bi se res držali. Ker so veliko hujše besede marsikje izrečene, ki bi
               terjale res pravo debato o tem kaj se pravzaprav  spodobi in kaj se ne spodobi.</p>
               <p>Zato bi rekel v imenu naše poslanske skupine, da me je ta predlog o tem proceduralnem
               postopku oziroma predlogu me je pomiril in seveda sem tudi za to, da o tem na temu
               odboru ne razpravljamo. Hvala.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Jaz sem v skladu z 69. členom dala takoj besedo poslanki, ki je imela postopkovni
               predlog. Smo v fazi, ko se predstavniki posameznih poslanskih skupin v zvezi s tem
               postopkovnim predlogom odločajo. Po 69. členu ne sme govor trajati več kot tri
               minute, nikogar nisem prekinjala in ker o uporabi Poslovnika odloči predsedujoči bom
               dala ta postopkovni predlog na glasovanje potem bom pa dala, če imate postopkovni
               predlog še vam besedo. Ampak zdaj govorimo o postopkovnem predlogu, ki je bil najprej
               predlagan. ...<stage>/Oglašanje s klopi./</stage>... Izvolite.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp14">

               <speaker>JOŽE TANKO:</speaker>

               <p>Hvala lepa za besedo.</p>
               <p>Spoštovanje predlagatelji postopkovnega predloga opozarjam vas, da vaš postopkovni
               predlog ne izpolnjuje pogojev, ker če samo že naslov pogledate, točke dnevnega reda
               ali tega ki smo ga mi predlagali pa tega, ki ste ga vi potvorili, mi govorimo o
               problematiki posega poslanca Iva Vajgla v, in ne o izjavah poslanca Iva Vajgla, v
               uredniško politiko. In bi lepo prosil, da Poslovnika in pa predlogov, ki jih poslanci
               dajemo v obravnavo za dnevni red te točke ne zlorabljate, ne potvarjate in ne
               oblikujete sklepov, ki se ne ujemajo niti z naslovom točke dnevnega reda. Niti z
               naslovom točke dnevnega reda. Naš vsebinski predlog se ne nanaša na izjave ampak smo
               napisali poseg poslanca Iva Vajgla v oddajo Radia Slovenija in načela novinarske
               avtonomije. In vi ste ta naš predlog, s proceduralnim predlogom popolnoma potvorili.
               In če ima kdo kakršne koli pripombe tudi na vsebino točke ali pa predvsem na sklepe,
               kar ste seveda opozorili ali pa sklicujete na neko mnenje, ki se na to točko ne
               nanaša potem imate vso možnost, da tiste predloge sklepov, ki vam ne odgovarjajo z
               amandmaji tudi ustrezno popravite ali pa zavrnete, ker to so glasovalni postopki v
               Državnem zboru. Takšno izogibanje razpravam o temah, ki ste jih zakuhali v temu
               mandatu, da iz proceduralnih razlogov zavrnete, zavračate ali pa ne skličete sej
               Državnega zbora ali pa odborov je, bi rekel višek ignorance in pa bi rekel izrabe te
               moči. Niti toliko niste da bi se razprava odprla in da bi v glasovalnem postopku
               potem o temah odločali. Ampak zlorabite Poslovnik in vse inštrumente, ki so vam na
               razpolago...</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp15">

               <speaker>PREDSEDNICA MAG. MAJDA POTRATA:</speaker>

               <p>Vaš postopkovni predlog prosim.
               </p>
            </sp>
            <sp xml:id="SDT5-OZKŠŠIM-Nujna-003-2009-03-12.sp16">

               <speaker>JOŽE TANKO:</speaker>

               <p>Zato predlagam, da tega predloga, ki ste ga oblikovali kot proceduralni predlog, ne
               morete dati na glasovanje, ker se ne ujema s točko dnevnega reda in se tudi ne ujema
               z vsebino predlogov, ki smo jih dali za obravnavo. Mi smo napisali poseg, obravnava
               oziroma točka ima naslov - zahteva za sklic nujne seje odbora zaradi posega poslanca
               Iva Vajgla v oddajo radia Slovenije, in ne zaradi izjav Iva Vajgla na radiu
               Slovenija. Zaradi posega v oddajo. Prosim, da predlog, proceduralni predlog umaknete
               in da razpravo speljemo naprej do konca. Hvala lepa.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp17">

               <speaker>PREDSEDNICA MAG. MAJDA POTRATA:</speaker>

               <p>Gospod Tanko, zdaj ste vi zlorabili Poslovnik. Ker ste ga vi zlorabili, v pojasnilo
               samo to. V prejšnjem mandatu ste imeli kot vladajoča koalicija prakso klicati na
               zagovor posameznike za posamezne izjave, kar je bilo natanko to, kar hočete zdaj tudi
               delati. Ampak, če boste prebrali sklep, prvi sklep, govorite o žaljivem napadu na ...
               To je besedno dejanje. To je izjava. In še naprej gremo lahko. Kaj pa se je dogajalo
               na radiu kot to, da je Ivo Vajgl govoril? Jaz vašega postopkovnega predloga ne bom
               dala na glasovanje pred našim. Jaz dajem na glasovanje predlog, ki ga je dala v
               obravnavo in v odločanje poslanka Melita Župevc in ste ga dobili na mizo. Dajem torej
               ta predlog sklepa na glasovanje. Razprave o proceduralnih predlogih ni. Dajem na
               glasovanje. ...<stage>/Oglašanje iz klopi./</stage>... Izvolite.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp18">

               <speaker>JOŽE TANKO:</speaker>

               <p>Gospa predsednica Odbora za kulturo, šolstvo in šport in mladino, mislim, da lahko
               veliko, velik del tega naslova kar spustimo, ker ni zadeva ne kulturna, ne šolska, ne
               športna in tudi ne za mladino vzgojna na način kako vi te seje vodite. Kadarkoli roko
               dvignem, gospa, ne glede kaj si vi mislite in kakšen scenarij morate realizirati,
               tisto kar so vam naročili ali pa ste si sami zamislili, je vaša dolžnost, da poslanca
               povprašate zakaj je dvignil roko. In jaz sem roko dvignil zato, ker bi rad povedal,
               da pri tej umazani igri, ki se jo gre koalicija v tem mandatu, tako z nerealizacijo
               večkratnih zahtev za sklic Odbora za zunanjo politiko, s tem, ko niste sklicali seje
               Državnega zbora in dali na dnevni red obravnave zakonov, ki smo jih
               ...<stage>/Nerazumljivo./</stage>... v prejšnjem mandatu in tudi s tem, ko hočete zdaj proceduralno
               zadevo zapreti na temo posega poslanca Iva Vajgla v oddajo radia Slovenija in kršitve
               načela novinarske avtonomije, napovedujem, da pri teh ...<stage>/Nerazumljivo./</stage>..., ki ste
               si jih zamislili, Poslanska skupina Slovenske demokratske stranke ne bo sodelovala.
               Hvala lepa za vašo vljudnost, ker ste mi tokrat dovolili, da sem zahteval oziroma
               predlog vsaj obrazložil. Nasvidenje.</p>
            </sp>
            <sp xml:id="SDT5-OZKŠŠIM-Nujna-003-2009-03-12.sp19">

               <speaker>PREDSEDNICA MAG. MAJDA POTRATA:</speaker>

               <p>Nasvidenje. Dajem predlog na glasovanje. Po Poslovniku obrazložitve glasu pri
               postopkovnih predlogih ni. Torej vprašujem.</p>
               <p>Kdo predlagani proceduralni sklep sprejema? Glasujemo. V postopku glasovanja smo,
               lepo prosim. Meni marsikaj nalagate glede Poslovnika, tudi za stvari Državnega zbora,
               na katere ne morem vplivati, ampak ...<stage>/Oglašanje iz klopi./</stage>... V fazi glasovanja smo
               in takrat ne morete niti s postopkovnim predlogom intervenirati.</p>
               <p>Kdo je za ta predlog? <stage>(10 članov.)</stage> Kdo mu nasprotuje? <stage>(Nihče.)</stage></p>
               <p>Ugotavljam, da je proceduralni predlog sprejet. S tem je dnevni red 3. nujne seje izčrpan in zaključujem
               3. nujno sejo Odbora za kulturo, šolstvo, šport in mladino in vas nadvse vljudno,
               kulturno in izobraženo pozdravljam.</p>
               <stage type="time">(Seja je bila končana 12. marca 2009 ob 14.42.)</stage>
            </sp>
         </div>
      </body>
   </text>
</TEI>
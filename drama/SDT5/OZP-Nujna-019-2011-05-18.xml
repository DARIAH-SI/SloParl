<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-OZP-Nujna-019-2011-05-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">86C33544C2B1D1E5C125788B0027C74E</idno>
               <idno type="custom" subtype="day">B482F76F465A373EC12578940025B780</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=magdt&amp;uid=B482F76F465A373EC12578940025B780</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-OZP-Nujna-019-2011-05-18.OZP" n="019">
               <name>Nujna</name>
               <date when="2011-05-18"/>
            </setting>
         </settingDesc>
         <particDesc>
            <listOrg>
               <org xml:id="SDT5-OZP-Nujna-019-2011-05-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-OZP-Nujna-019-2011-05-18.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">1. nadaljevanje 19. nujne seje</stage>
            <stage type="date">(18. maj 2011)</stage>
            <stage type="chairman">Sejo je vodil Janko Veber, predsednik odbora.</stage>
            <stage type="time">Seja se je pričela ob 8.00.</stage>


            <sp xml:id="SDT5-OZP-Nujna-019-2011-05-18.sp1">

               <speaker>PREDSEDNIK JANKO VEBER:</speaker>

               <p>Dobro jutro! Lepo pozdravljeni! Predlagam, da začnemo z delom, in sicer z
               nadaljevanjem 19. nujne seje Odbora za promet.</p>
               <p>Obveščam vas, da imamo pooblastilo, in sicer Branko Marinič pooblašča Rudolfa Petana,
               da ga nadomešča na današnji seji, in ga lepo pozdravljam. Ravno tako Luka Juri
               pooblašča Dejana Levaniča, da ga nadomešča na današnji seji. Lep pozdrav! In Renata
               Brunskole pooblašča Silvo Črnugelj za nadomeščanje na tej seji in tudi njej lep
               pozdrav!</p>
               <p>Nadaljujemo s prekinjeno obravnavo točke, Predloga zakona o dopolnitvi Zakona o
               družbi Slovenske železnice, nujni postopek. Obravnavo smo pričeli na 19. seji, 11.
               maja 2011, in jo prekinili zaradi zahteve skupine poslank in poslancev s
               prvopodpisanim Jožetom Tankom z dne 10. maja 2011, da o odločitvi Kolegija
               predsednika Državnega zbora, da se predlog zakona obravnava po nujnem postopku,
               odloči Državni zbor. Seznanjam vas, da je Državni zbor na 28. seji, 16. maja 2011,
               sprejel odločitev, da se predloženi predlog zakona obravnava po nujnem postopku.</p>
               <p>Prehajamo na drugo obravnavo Predloga zakona o dopolnitvi Zakona o družbi Slovenske
               železnice, ki ga je Državnemu zboru v obravnavo posredovala Vlada. <stage type="mag"/><stage>(Nadaljevanje)</stage> K obravnavi tega zakona smo povabili tudi
               predstavnike Ministrstva za promet, kjer pozdravljam ministra, in ravno tako
               predstavnike Ministrstva za finance, lep pozdrav predstavnici, in vabljena je še
               Agencija za javni železniški promet, Slovenske železnice in Zakonodajno-pravna služba
               Državnega zbora.</p>
               <p>Najprej sprašujem, ali želi minister za promet podati uvod v obravnavo tega zakona?
               Želi. Imate besedo.</p>
            </sp>
            <sp xml:id="SDT5-OZP-Nujna-019-2011-05-18.sp2">

               <speaker>DR. PATRICK VLAČIČ:</speaker>

               <p>Hvala, predsednik. Dobro jutro vsem! Spoštovani predsednik, spoštovane poslanke in
               poslanci! Nekaj besed na začetku. Pravzaprav zgodbo verjetno poznate že kar dobro, pa
               kljub temu, kako je prišlo do tega predloga.</p>
               <p>Pri poslovanju Slovenskih železnic je od leta 1993 do 1999 v odnosu dejavnosti
               infrastrukture in dejavnosti promet prihajalo do medsebojnega nastajanja terjatev
               oziroma obveznosti. Na 31.12.1999, pred izločitvijo infrastrukture iz družbe
               Slovenske železnice, je terjatev dejavnosti prometa do dejavnosti infrastrukture,
               kakor ugotavlja revizija družbe KPMG, revalorizirana na dan 1.1.2010, znašala 134
               milijonov 261 tisoč 600 evrov. Ob izločitvi infrastrukture je bila omenjena terjatev
               izbrisana oziroma je bila infrastruktura le-te razbremenjena. Z omenjenim dejanjem je
               bila družbi Slovenske železnice odpisana terjatev, ki jo mora Republika Slovenija kot
               lastnica infrastrukture - namreč, infrastruktura je prešla v last Republike Slovenije
               -, do katere dejansko obstaja terjatev zaradi prenesenega lastništva, priznati in
               tudi plačati.</p>
               <p>Predlagamo, da Republika Slovenija Slovenskim železnicam terjatev plača od leta 2012
               do leta 2016, vsako leto po 26 milijonov 852 tisoč 320 evrov. Datumi zapadlosti
               plačil v posameznih letih, predlagamo, da se določijo s pogodbo, ki jo skleneta
               Slovenske železnice in Vlada, in sicer v 60 dneh od uveljavitve zakona.</p>
               <p>Pripoznanje te terjatve oziroma plačilo pomeni ustrezno in pravično delitveno bilanco
               in družbi omogoča razvoj in potek v zakonu predvidenih dejavnosti v skladu s
               predvidenim terminskim načrtom. V nasprotnem primeru bo onemogočeno izvajanje določb
               Zakona o družbi Slovenske železnice, ki je začel veljati 11.1.2011. V prvem odstavku
               8. člena ta zakon določa, da družba Slovenske železnice kot obvladujoča družba
               ustanovi odvisne družbe, in sicer za upravljanje in vzdrževanje javne železniške
               infrastrukture, vodenje prometa in izvajanje drugih nalog upravljavca, druga družba
               je za opravljanje prevoza potnikov in tretja prevoza blaga, tako v notranjem kot
               mednarodnem železniškem prometu. Roki so v zakonu naslednji: 4 meseci za sprejem
               delitvenega načrta, 6 mesecev za uskladitev akta o ustanoviti SŽ kot holdinške družbe
               in 8 mesecev za začetek delovanja odvisnih družb. Hvala lepa.</p>
            </sp>
            <sp xml:id="SDT5-OZP-Nujna-019-2011-05-18.sp3">

               <speaker>PREDSEDNIK JANKO VEBER:</speaker>

               <p>Hvala ministru za uvodno predstavitev predloga zakona.</p>
               <p>Sprašujem, ali želi besedo predstavnik Zakonodajno-pravne službe? Dr. Samo Divjak,
               izvolite.</p>
            </sp>
            <sp xml:id="SDT5-OZP-Nujna-019-2011-05-18.sp4">

               <speaker>DR. SAMO DIVJAK:</speaker>

               <p>Hvala lepa, gospod predsednik.</p>
               <p>V našem pisnem mnenju smo opozorili na potrebo po nekaterih dodatnih pojasnilih glede
               nastanka in narave obveznosti, za katero se v tem zakonu predvideva, da bo treba
               zagotoviti določena denarna sredstva.</p>
               <p>Predlagano besedilo dodanega 5.a člena je namreč oblikovano tako, da glede na
               pojmovno razumevanje posameznih izrazov lahko ustvarja določene pomisleke, če ne pri
               nas, pa se ti pomisleki lahko pojavijo kasneje ali pa drugje. Zato smo želeli
               opozoriti na potrebo po dodatnih pojasnilih. Hvala lepa.</p>
            </sp>
            <sp xml:id="SDT5-OZP-Nujna-019-2011-05-18.sp5">

               <speaker>PREDSEDNIK JANKO VEBER:</speaker>

               <p>Hvala tudi vam za dodatna opozorila.</p>
               <p>Zakon je obravnavala tudi Komisija za lokalno samoupravo in regionalni razvoj
               Državnega sveta. Državni svet.<stage type="mag"/> <stage>(nadaljevanje)</stage>
               Je Darko Fras mogoče med nami? Ne. Sprašujem, če želi mogoče kdo od ostalih
               povabljenih besedo v tej fazi? Ne želi.</p>
               <p>Odpiram razpravo posameznih členih predlaganega zakona.</p>
               <p>Želi kdo razpravljati o 1. členu? Gospod Verlič.</p>
            </sp>
            <sp xml:id="SDT5-OZP-Nujna-019-2011-05-18.sp6">

               <speaker>DR. PETER VERLIČ:</speaker>

               <p>Hvala lepa. Zakon, ki je pred nami, v naši poslanski skupini smo sicer v začetku
               menili, da nujni postopek najbrž ne bi bil potreben, ker vendarle gre za terjatve, ki
               so že, kot razumem, stare, ki so nastale že v preteklosti in jih je ugotovila
               revizorska hiša. Razumemo, da je to potrebno urediti, tudi knjigovodsko urediti,
               tudi, da se izčistijo bilance in ne nazadnje, da tisto, kar je bilo, seveda, v
               preteklosti, ko je družba delovala kot enovita, tisto kar je tovorni promet na račun
               vzdrževanja infrastrukture, če tako rečem po domače, zalagal. Da je pač to terjatev
               potrebno na nek način sanirati. S te strani nimamo nobenih težav in bomo seveda zakon
               kot tak podprli. Seveda pa so določena vprašanja, predvsem vprašanje, ki se
               postavlja, je ta rok vračila. Ta rok vračila je prestavljen po letu 2012. Se pravi, v
               letu 2012 se začne s tem odplačevanjem. Ali je to za Slovenske železnice kot družbo
               dobro, skratka zakaj šele takrat? Zakaj ne morda že prej. To je bil tisti naš
               pomislek zakaj sedaj pa kar takoj nujni postopek, čeprav se ve, da te terjatve že kar
               nekaj časa obstajajo. To je bil ta pomislek. Drugače pa vse tisto kar pomaga
               podjetju, da pride ven, če prav razumem, iz težav je tukaj za pozdraviti. Tukaj ni
               nič problema. Verjetno bi najbrž, če gre za poplačilo ali denar bi ga najbrž družba
               bila že tako, verjetno, ali pa gre samo za to da se zaenkrat terjatev kot tako
               prizna, da imajo Slovenske železnice naslov. Zakaj pa vračilo denarja oziroma
               poplačilo pa šele tako po letu 2012? Konec koncev, ne vem, tega pač ne razumem in
               verjetno mi boste pojasnili. Hvala.</p>
            </sp>
            <sp xml:id="SDT5-OZP-Nujna-019-2011-05-18.sp7">

               <speaker>PREDSEDNIK JANKO VEBER:</speaker>

               <p>Hvala tudi vam. K besedi se je priglasil gospod Brankovič.</p>
            </sp>
            <sp xml:id="SDT5-OZP-Nujna-019-2011-05-18.sp8">

               <speaker>GOSPOD BRANKOVIČ:</speaker>

               <p>Hvala lepa. Pozdravljeni vsi. Glede na vprašanje, ki sem ga dobil oziroma za katerega
               mislim, da smo ga dobile Slovenske železnice bi rekel to. Nujnost priznanja terjatve
               je velika, ker ima neposreden vpliv na bilanco leta 2010 in s tem, seveda, tudi
               neposreden učinek na izvajanje zakona, ker so pravzaprav podbilance jedrnih družb po
               zakonu različne in bi bilanca tovornega prometa izkazovala negativen kapital, in s
               tem zakon ne bi mogel biti implementiran. Med tem, ko pa sama dinamika odplačevanja
               se nam glede na okoliščine in razmere v proračunu zdi primerna in ni tako nujna, kot
               pa samo priznanje in neposreden učinek na izkaze uspeha v letu 2010, kot sem dejal.
               Bodo pa sredstva, ki bodo prejeta praviloma namenjena odplačevanju tistih dolgov, ki
               so neposredno povezana s poroštvom države. Tako, da pravzaprav se bodo, če lahko tako
               rečem, se bo sklenil krog in se bodo na nek način <stage type="mag"/><stage>(nadaljevanje)</stage> tista sredstva vrnilo in se bo neposredna izpostavljenost
               države do Slovenskih železnicah zmanjševala. Hvala.</p>
            </sp>
            <sp xml:id="SDT5-OZP-Nujna-019-2011-05-18.sp9">

               <speaker>PREDSEDNIK JANKO VEBER:</speaker>

               <p>Hvala tudi vam. Želi še kdo? Gospod Petan.</p>
            </sp>
            <sp xml:id="SDT5-OZP-Nujna-019-2011-05-18.sp10">

               <speaker>RUDOLF PETAN:</speaker>

               <p>Hvala za besedo gospod predsednik. Spoštovani. To je samo dokaz več, da smo Poslanske
               skupine SDS imeli prav, ko smo se malo vprašali, zakaj je potreben nujni postopek.
               Tudi glede na samo vsebino in to, kar smo zdaj slišali, se verjetno ne bi svet podrl,
               če bi bil čisto normalen postopek, bi šlo po normalnem skozi, pa se ne bi stalno
               spraševali, pa kaj je zdaj v tej državi narobe, kaj je zdaj ogrožena nacionalna
               varnost ali karkoli. Če so pri arhivih ogrožena nacionalne varnosti, potem bi
               verjetno tukaj še lahko prej našli, ampak očitno to ni tako. Ampak očitno si je nekdo
               vtepel v glavo, da mora biti nujni postopek in potem pač dajemo vtis, da je v tej
               državi res vse narobe, ker že skoraj vsaki drugi zakon sprejemamo po nujnem postopku,
               pa če ni potrebe. Saj verjetno bi prišli do istega rezultata in mi bi imeli enako
               stališče do vsebine. Mi nismo o vsebini v nobenem trenutku postavljali pod vprašaj,
               ampak dobro, določena vprašanja, glede samega postopka. In zdaj se nam je samo
               potrdilo, da smo imeli prav. In to je samo signal za naprej, da kadarkoli bomo spet
               prišli do nujnega postopka bomo zopet imeli že a priori pomislek, da je to
               nepotrebno. Jaz res ne razumem včasih, zakaj je to potrebno, če pa s tem dejansko ne
               pridobimo nič, samo ustvarimo neki vtis nekih izrednih razmer, da je nekaj narobe
               tudi tam, kjer ni. Hvala lepa.</p>
            </sp>
            <sp xml:id="SDT5-OZP-Nujna-019-2011-05-18.sp11">

               <speaker>PREDSEDNIK JANKO VEBER:</speaker>

               <p>Hvala tudi vam. Želi še kdo? Še enkrat gospod Brankovič.</p>
            </sp>
            <sp xml:id="SDT5-OZP-Nujna-019-2011-05-18.sp12">

               <speaker>GOSPOD BRANKOVIČ:</speaker>

               <p>Se opravičujem. Morda nisem bil dovolj precizen. Takojšnje priznanje terjatve pomeni
               takojšnje knjiženje vseh 134 in ne vem koliko milijonov evrov v bilanco uspeha. S tem
               se pravzaprav, stanje, se opravičujem in s tem se pravzaprav kapitalska ustreznost
               družbe in jedrnih družb vzpostavi na način, da bo pozitivna in s tem se bo lahko
               izvajal zakon o družbi Slovenske železnice. Odplačevanje, sama dinamika je pa vpliv
               na denarni tok in denarni tok ni tista nuja, ki v tem trenutku tare slovenske
               železnice, ampak v bistvu kapitalska ustreznost, saj bi v nasprotnem primeru bila
               družba, bi nastalo insolventno stanje po zakonu in bi morali razglasiti eno od
               ...<stage>/Nerazumljivo./</stage>... to so pa samo ali prisilne poravnave ali stečaj družbe.</p>
            </sp>
            <sp xml:id="SDT5-OZP-Nujna-019-2011-05-18.sp13">

               <speaker>PREDSEDNIK JANKO VEBER:</speaker>

               <p>Hvala. Lahko razumemo, da gre za odziv v potrebe družbe in, če smo včasih deležni
               očitkov, da prepočasi odreagiramo, tokrat očitno smo takoj, ko je bilo to mogoče
               odreagiranje.</p>
               <p>Želi še kdo? Gospod Petan.</p>
            </sp>
            <sp xml:id="SDT5-OZP-Nujna-019-2011-05-18.sp14">

               <speaker>RUDOLF PETAN:</speaker>

               <p>Če pa gremo v tej smeri, potem bom pa jaz drugače rekel. Kje ste bili pa do zdaj, da
               ste stvar pripeljali tako daleč, za takšno stanje niste vedeli pred enim mesecem ali
               pred dvema mesecema ali na vladi niso vedeli? Potem pa se vprašamo ali lahko kaj
               drugega, zakaj se je tako dolgo časa. Oprostite, če imam jaz prazno denarnico, bom to
               približno že vedel vsaj mesec ali pa dve meseca prej. Ampak pri enem štabu
               finančnikov, ki to urejajo, ki planirajo, ki so zadolženi za finance, pa valda morajo
               predvideti, da bo prišlo ne vem, v maju leta 2011 do takšnega stanja, ko bo treba
               intervenirati. To moraš vedeti, v takšni firmi se mora vedeti, že vsaj mesec, dva
               meseca, tri mesece prej. Saj to ni zdaj, ne vem, dobro, se bom vzdržal tistega
               komentarja, to pa je potem malo nerodna zadeva. Saj, kot smo že rekli, mi temu ne
               bomo nasprotovali, ampak očitno postopek, nekaj pa ni v redu. Če ni potrebe, potem
               zakaj hitri postopek. Če je pa res tako urgentno, da je treba zdaj, potem bi se pa
               moral nekdo prej zbuditi. Oprostite. Hvala.</p>
            </sp>
            <sp xml:id="SDT5-OZP-Nujna-019-2011-05-18.sp15">

               <speaker>PREDSEDNIK JANKO VEBER:</speaker>

               <p>Hvala. Želi še kdo razpravljati? Ugotavljam, da ni priglašenih k razpravi.
               Zaključujem razpravo o 1. členu predloga zakona in prehajamo na glasovanje. <stage type="mag"/><stage>(nadaljevanje)</stage> Kdo je za? <stage>(14 članov.)</stage> Kdo je
               proti? <stage>(Nihče.)</stage></p>
               <p>Torej ugotavljam, da je 1. člen sprejet s 14 glasovi.</p>
               <p>Odpiram razpravo še o 2. členu. Želi kdo besedo? Ugotavljam, da ne priglašenih k
               razpravi. Zaključujem razpravo o 2. členu in ga dajem na glasovanje. Glasujemo.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je tudi 2. člen sprejet s 14 glasovi za.</p>
               <p>Opravili smo razpravo in glasovanje o členih predloga zakona. S tem zaključujem drugo
               obravnavo Predloga zakona o dopolnitvi Zakona o družbi Slovenske železnice - nujni
               postopek.</p>
               <p>Ker k predlogu zakona ni bil sprejet nobeden amandma odbor predlaga Državnemu zboru,
               da predlog Zakona o dopolnitvi Zakona o družbi Slovenske železnice - nujni postopek
               obravnava in sprejme v besedilu kot je bil predložen v zakonodajni postopek. Določiti
               moramo še poročevalca, ki bo poročilo odbora predstavil na seji Državnega zbora.
               Predlagam, da to opravim kot predsednik. Hvala za odobritev predloga.</p>
               <p>S tem zaključujem to točko dnevnega reda in s tem tudi 19. nujno sejo Odbora za
               promet. Hvala za udeležbo. Nasvidenje v petek.</p>
               <stage type="time">(Seja je bila končana 18. maj 2011 ob 8.20.)</stage>
            </sp>
         </div>
      </body>
   </text>
</TEI>
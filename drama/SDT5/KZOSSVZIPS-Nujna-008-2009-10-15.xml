<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT5-KZOSSVZIPS-Nujna-008-2009-10-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">39DE71A1D8D25DA9C12576480042E897</idno>
               <idno type="custom" subtype="day">BE45934E022ADD18C1257650004A35B6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=pmagdt&amp;uid=BE45934E022ADD18C1257650004A35B6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT5-KZOSSVZIPS-Nujna-008-2009-10-15.KZOSSVZIPS" n="008">
               <name>Nujna</name>
               <date when="2009-10-15"/>
            </setting>
         </settingDesc>
         <particDesc>
            <listOrg>
               <org xml:id="SDT5-KZOSSVZIPS-Nujna-008-2009-10-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT5-KZOSSVZIPS-Nujna-008-2009-10-15.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA ODNOSE S SLOVENCI V ZAMEJSTVU IN PO SVETU</stage>
            <stage type="session">8. nujna seja</stage>
            <stage type="date">(15. oktober 2009)</stage>
            <stage type="chairman">Sejo je vodil Miro Petek, predsednik komisije.</stage>
            <stage type="time">Seja se je pričela ob 13.02. </stage>


            <sp xml:id="SDT5-KZOSSVZIPS-Nujna-008-2009-10-15.sp1">

               <speaker>PREDSEDNIK MIRO PETEK:</speaker>

               <p>... 8. nujno sejo za odnose s Slovenci v zamejstvu in po svetu. Obveščam vas, da so
               zadržani in da se seje ne morejo udeležiti naslednje članice in člani komisije: Miran
               Jerič, Franca Žnidaršiča nadomešča kolega Godec, Marjana Križmana pa kolega
               Magajna.</p>
               <p>S sklicem seje sem predlagal naslednji dnevni red, pod točko 1 Predlog proračuna
               Republike Slovenije za leto 2010 in Predlog proračuna Republike Slovenije za leto
               2011. Ker k dnevnemu redu te seje ni bilo podanih predlogov za spremembo, razširitev
               ali umik predlaganih točk dnevnega reda ugotavljam, da je dnevni red določen tak, kot
               je bil predlagan s sklicem te seje. Obveščam vas, da so bili na sejo vabljeni: dr.
               Boštjan Žekš pristojni minister, nadomešča ga državni sekretar gospod Boris Jesih,
               dodatno še predstavniki Urada Vlade Republike Slovenije za Slovence v zamejstvu in po
               svetu ter predstavniki Ministrstva za finance. Komisiji predlagam, da bi združili
               obravnavo obeh točk dnevnega, in sicer tako, da bi predstavniki predlagatelju dali
               besedo naj predstavni oba predloga proračuna skupaj, nato pa bi dali besedo še članom
               komisije. Ali kdo nasprotuje temu predlogu? Ugotavljam, da ne.</p>
               <p>Tako lahko preidemo na <title>1. IN 2. TOČKO DNEVNEGA REDA - OBRAVNAVA PREDLOGA
                  PRORAČUNA REPUBLIKE SLOVENIJE ZA LETO 2010 IN PREDLOGA PRORAČUNA REPUBLIKE
                  SLOVENIJE ZA LETO 2011.</title> Gradivo je bilo objavljeno v Poročevalcu številka
               124/9 dne 1. 10. 2009. Naj opozorim, da bomo predloga proračuna obravnavali kot
               zainteresirano delovno telo. S tem pričenjam obravnavo obeh predlogov proračuna za
               leto 2010 in 2011. Najprej bi dal besedo državnemu sekretarju dr. Borisu Jesihu.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp2">

               <speaker>DR. BORIS JESIH:</speaker>

               <p>Lep pozdrav vsem skupaj z moje strani. Hvala za besedo. Naj še enkrat opravičim
               ministra, ki je na seji Vlade.</p>
               <p>Kot veste, za vas kot za nas novo je proračun letos, je drugače zasnovan kot je bil v
               preteklih letih, zato ga je mogoče na prvi pogled težje razbrati realizacijo, vendar
               mislim, da se, kar se tiče financiranja oziroma podpore Slovencem v zamejstvu in
               tujini v bistvu ni spremenilo veliko, ne po vsebini, ne po količini oziroma po višini
               sredstev, ki jih proračun za ta namen določa.</p>
               <p>Delujemo trenutno v okviru podprograma. Osnovna naloga je sofinanciranje in podpora
               slovenskih organizacij, društev in posameznikov v zamejstvu in po svetu z namenom
               spodbujanja dejavnosti, ki omogočajo utrjevanje, ohranjanje narodne jezikovne ter
               kulturne identitete med slovenskimi rojaki, njihovo medsebojno povezovanje ter
               ohranjanje vezi s Slovenijo. Namen te podpore je prav ta, kot je bil ustaljen, kot
               izhaja iz zakona. Tukaj se ni nič spremenilo.</p>
               <p>Kot veste je proračun pripravljen za naslednji dve leti. Predlog za obe leti je 10
               milijonov, 10 milijonov 588.482 za leto 2010 in 10 milijonov 586.660 za leto 2010. V
               številkah to pomeni, da je slabih 200.000 evrov manj, kot je bilo v letošnjem letu.
               Če to prevedem, mi imamo vse podrobne podatke, bo kolega, če bo koga kaj zanimalo, iz
               urada, to pojasnil. To pomeni, da to razliko, se pravi, vse obveznosti, ki jih ima
               Slovenija do slovenskih skupnosti v zamejstvu in po svetu bodo ostale v taki meri
               financirane kot so bile v letošnjem letu, ne bodo nič prikrajšane. To razliko bomo
               prihranili v okviru tega, da bo pač v uradu varčevalni ali racionalni ukrepi, bo
               verjetno nekaj potovanj oziroma ne verjetno, sigurno manj in v okviru teh dejavnosti
               bo mogoče kakšna prireditev manj, tako da bomo prišli na tisto, da manjšine, Slovenci
               v zamejstvu in po svetu  na
               račun tega zmanjšanja ne bodo prikrajšani v okviru razpisa, ki poteka niti za en
               evro.</p>
               <p>Če bo imel kdo kakšna vprašanja glede posameznih področij smo tukaj pripravljeni. Jaz
               sem šele danes izvedel, da gradivo, ki ste ga dobili ni podrobnosti, teh številčnih
               ni bilo, ampak če bi zahtevali iz urada še kaj bolj podrobnega bi tudi dobili. Saj
               pravim, danes smo na razpolago tukaj. Kolega iz Ministrstva za finance nam bo prav
               tako verjetno lahko pomagal. Toliko z moje strani zaenkrat.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp3">

               <speaker>PREDSEDNIK MIRO PETEK:</speaker>

               <p>Hvala lepa državnemu sekretarju. Bi gospod Tadej Bojnec k temu kaj dodal?</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp4">

               <speaker>GOSPOD TADEJ BOJNEC:</speaker>

               <p>Najprej lep pozdrav vsem. Hvala za besedo, gospod predsednik. V bistvu, kot je že
               omenil državni sekretar se sredstva za podporo Slovencev v zamejstvu in po svetu ne
               bodo zmanjšala izhajajoč iz vsakoletnega javnega razpisa. SE pravi, tam se deli gro
               sredstev. In sredstva, ki bodo razpisana v kratkem bodo tako za svet ko zamejstvo
               ostala v enakem obsegu, ob tem, da je pač potrebno poudariti tisto zadevo, da
               dejansko v drugem letu ne financiramo več gledališča, da imamo potem v bistvu kar se
               zamejstva tiče še 150.000 evrov v samem razpisu več za razdelitev posameznim
               prijaviteljem. Ta sredstva bodo šla na kulturo. Razpis pa sam ostane v enakem obsegu
               kot v letu 2009. Toliko na kratko. Hvala lepa.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp5">

               <speaker>PREDSEDNIK MIRO PETEK:</speaker>

               <p>Hvala lepa. Z nami je tudi gospod Alojzij Boh z Ministrstva za finance. Bi k temu še
               kaj dodali?</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp6">

               <speaker>GOSPOD ALOJZIJ BOH:</speaker>

               <p>Lepo pozdravljeni. Hvala lepa za besedo, gospod predsednik. Jaz kaj posebnega ne bi
               dodal. Lahko samo povem, da je letos zasnovan ta proračun po razvojnih politikah
               oziroma po tej razvojni politiki, programih in podprogramih in res ni vključenih
               proračunskih postavk. To je v bistvu ravno z namena, da se lahko pogovarjamo v tem
               programskem razvojnem delu, pač, za vsakega predlagatelja, ki pripravi svoj proračun
               in potem uskladi. Toliko v pojasnilo v zvezi s temi postavkami, ki so bile navedene.
               Hvala.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp7">

               <speaker>PREDSEDNIK MIRO PETEK:</speaker>

               <p>Hvala lepa. Odpiram razpravo članic in članov komisije o predlogu proračuna za leti
               2010 in 2011. Prvi se je prijavil Srečko Prijatelj.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp8">

               <speaker>SREČKO PRIJATELJ:</speaker>

               <p>Hvala lepa, predsednik. Spoštovane, spoštovani. Sredstva, kot smo slišali, se ne bodo
               zmanjšala oziroma se bodo z minimalno stopnjo, kar zatrjuje ministrstvo, da bo
               privarčevalo na racionalnosti. Dobro.</p>
               <p>Zanima me nekaj drugega. Mi imamo zelo široke razprave, naša komisija vodi zelo
               kvalitetno delo s predsednikom, imamo dejanski odsev problematike v zamejstvu. Skozi
               vse sestanke, ki smo jih imeli, skozi vse seje se pojavlja troje sklopov vprašanj.
               Prvo, na kar so želeli sami zamejci želeli opozoriti je to, da imajo nove ukrepe, da
               imajo nove programe, ki niso finančno podprti oziroma se vedno zatakne pri denarju.
                   Mene zanima s strani
               državnega sekretarja: Ali je bil v bistvu ta proračun v osnutku narejen kot nek copy
               past, samo preslikava določenih postavk iz prejšnjega leta, odraz danes tukaj v
               tabeli seštevek? Ali smo upoštevali seveda konkretno, zelo konkretno na področju
               izobraževanja in šolstva nove potrebe, ki jih izraža zamejstvo? Mi smo slišali, da bi
               želeli, vsaj tako približno imeti suportirano izobraževanje v zamejstvu za Slovence
               kot ga imajo recimo Italijani pri nas za italijanske državljane. To je bilo večkrat
               izraženo tudi s strani Koroških Slovencev kakor tudi Slovencev, ki živijo na
               italijanski strani in na Madžarskem.</p>
               <p>Potem me zanima: Kaj smo naredili na tem, da bi bila večja slišnost in vidnost
               slovenskih programov? O tem smo govorili ene 5-krat, če se ne motim, na tej komisiji.
               To je zelo pomembno za obstoj slovenske manjšine, za to, da preprečimo postopno
               asimilacijo Slovencev v, ne vem, bodisi italijanski del, avstrijski ali madžarski.
               Slika in seveda beseda je zelo pomembna. Mi vemo, da imamo probleme, ravno pri
               financah se zatakne in jaz bi želel od državnega sekretarja, da nam pove, ali so
               zadovoljivo upoštevane te zahteve, izražene tudi s strani seveda krovnih
               organizacij.</p>
               <p>In pa nenazadnje, zanima me tudi to, kako smo poskrbeli za kulturo, ne samo kulturo.
               Sedaj vemo, da v Avstriji je morala država, ustrezno ste ukrepali, poskrbeti za to,
               da smo rešili Korotan Recimo, imeli smo problem z gledališčem in taki problemi bodo
               še na področju kulture. Ali imamo predvidena sredstva? Katji prostor, ta
               administrativno-tehnični del, če lahko temu tako grobo rečem, je zelo pomemben za
               druženje Slovencev, kajti tam se odvijajo srečanja in seveda tudi se ljudje
               združujejo. To so postavke, ki so bistvene vsaj zame, če govorimo o nekem resnem
               pristopu. Vse krovne organizacije več ali manj seveda naredijo ogromno dobrega, ampak
               ogromno tudi gre tega denarja za njihove potrebe za delo, za to, da sploh lahko
               delajo. V bistvu to, kar pa jaz sedaj govorim, je pa tisti mikro-nivo, na katerega
               opozarjajo tudi zamejci širom po svetu in seveda bi želeli, da imamo mi v matični
               Sloveniji malo večji posluh. Me zanima, spoštovani državni sekretar, kaj smo na tem
               področju naredili? Ali je premik naprej ali ni? Ali imamo mi tukaj zastonj te seanse,
               te sestanke, v bistvu ali je naše opozarjanje brezpredmetno ali v bistvu so bili
               slišani? Konec koncev, na vseh teh naših skupnih srečanjih je bil vsaj predstavnik
               ministrstva, minister je večkrat prišel, moram reči, da ... sodelujemo. Jaz bi želel
               v bistvu sedaj videti tudi iz vaše strani, tudi slišati, koliko so postavke večje, če
               smo to upoštevali ali nismo ali bomo drugo leto zopet poslušali isto problematiko.
               Hvala lepa.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp9">

               <speaker>PREDSEDNIK MIRO PETEK:</speaker>

               <p>Hvala tudi vam gospod Prijatelj. Želi še kdo od poslancev? Ali ..., prosim.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp10">

               <speaker>ALEKSANDER ZORN:</speaker>

               <p>Hvala lepa. Jaz bi nekako nadaljeval. Mi imamo ministrstvo za Slovence po svetu, eno
               leto. Ali se niso v tem času pokazale nekoliko drugačne potrebe, seveda s tem mislim
               višje, za Slovence po svetu, za celo vrsto odprtih problemov smo tudi tukaj slišali
               in kakor lahko pričakujemo, jih bomo še.  Na primer večkrat smo poudaril, da bo potrebno poskrbeti za tisti del
               financiranja, ki ga bodo tuje države, čeprav imajo mednarodne veze opustile. In na
               ministrstvu je že zdaj jasno, da se bo zgodilo to z nekaterimi institucijami kakor je
               gledališče v Trstu in še marsikaj. Ali ni prav zdaj čas, po enemu letu, da se pokaže
               realna potreba in da se ta, bi rekel torba, ker je to minister brez listnice in ima
               malo večjo listnico, ki je torba, ni pokazala nekoliko premajhna, če je takšna kot
               lansko leto. To je moje vprašanje. Hvala.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp11">

               <speaker>PREDSEDNIK MIRO PETEK:</speaker>

               <p>Havla lepa kolega Zorn. Naslednji ima besedo podpredsednik Mirko Brulc. Prosim.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp12">

               <speaker>MIRKO BRULC:</speaker>

               <p>Lep pozdrav tudi v mojem imenu.</p>
               <p>Danes obravnavamo seveda proračun in v okviru tega proračuna so tudi izdatna sredstva
               za pokrivanje potreb naše manjšine in zamejcev po svetu. Mene veseli ugotovitev, da
               ne gre za zmanjšanje teh sredstev kar je pohvalno v vseh težavah, ki obstajajo v
               našem okolju in bi rad povedal naslednje; Naše obveznosti do manjšine v Sloveniji,
               italijanske, madžarske, čeprav o tem nismo še nič spregovorili, se pravi tako ne
               smejo manjšati oziroma, če je tukaj dosežen nek nadstandard primerljivosti z
               manjšinami, ki so s slovenskimi na oni strani meje, kjer koli že, te recipročnosti
               seveda nikakor ne moremo postavljati v diskusijo.</p>
               <p>Pravice, ki imajo naše manjšine v Sloveniji, se pravi italijanska in madžarska tudi,
               če so dobro servisirane, nikoli dovolj ampak recimo da dobro, zaradi tega, ker
               nastajajo težave pri manjšinah slovenskih v tujini ne bi jaz tega nikakor na noben
               način pogojeval. Mi vemo sicer kakšne so obveznosti matičnih držav Italije do
               slovenske manjšine, Avstrije in tako dalje in pritisk, ki bi ga morala naša država pa
               naj gre za Vlado, ministrstvo ali predsednika države, izvajati v temu smislu, da bi
               bile uresničene pogodbe, jaz bi v to vstavil dosti več energije in truda in zahtev,
               da smo res pokončni in da se ne prepustimo pretentati pa naj gre za slovensko narodno
               gledališče v Trstu ali karkoli kar tako z levo roko reči, ja saj dobijo milijon in
               pol pa to je dosti. Tudi župan v sosednji Gorici dobi enkrat več plače kot župan v
               Novi Gorici pa to ni merilo.</p>
               <p>Se pravi je potrebno najti neke druge mehanizme s katerimi bomo dokazovali, zahtevali
               upravičeno glede na meddržavne dogovore, upravičeno zahtevali ustrezna sredstva, da
               bodo te zadeve funkcionirale. Tako da, jaz izražam zadovoljstvo, da ostaja ta denar v
               isti višini in prosim ali pa zahtevam to večjo odločnost Vlade, ministrstva,
               predsednica države in vseh, ki imajo kakršne koli stike s predsedniki in osrednjimi
               inštituciji na oni strani meje, kjer koli že govorimo, da dosežejo nekaj več.</p>
               <p>Verjetno pa, to pa je res kar je rekel kolega Prijatelj, slišnost, vidnosti in tako
               dalje vendar verjetno ta zadeva ne spada v proračun tega ministrstva, Ministrstva za
               kulturo in moramo razpršiti te naše zahteve in odločno zahtevati, da se o stvareh
               razpravlja z dnevnega reda, t ose pa res v celoti strinjam. Hvala.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp13">

               <speaker>PREDSEDNIK MIRO PETEK:</speaker>

               <p>Hvala lepa kolega Brulc. Še Franco Juri potem je pa gospod državni sekretar, odgovor
               prosim.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp14">

               <speaker>FRANCO JURI:</speaker>

               <p>Hvala kolega predsednik.</p>
               <p>Torej, jaz se pridružujem tem pomislekom in tudi pobudi, da bi vendarle določen del
               sredstev ali naj si bodo sredstva tega specifičnega ministrstva kot tudi Ministrstva
               za kulturo in tako dalje ob stalnem prizadevanju, diplomatskem prizadevanju, da
               države kjer živijo naše manjšine poskrbijo in svoje zaveze tudi uresničijo, da
               vendarle imamo pripravljen segment s katerega bomo črpali intervencijsko, takrat ko
               bo potrebno.</p>
               <p>Prej smo debatirali o proračunu zunanjega ministrstva, kjer so bistveno povečali prav
               postavko, ki je razvojno
               humanitarno naravnana, to gre v bistvu za prav intervencijske akcije, ki pa so tudi v
               primeru Slovencev po svetu in Slovencev v zamejstvu ključne. Vprašanje gledališča v
               Trstu je zelo simptomatično. Pri tem verjetno podpore iz Slovenije ne bi smele biti
               razumljene v Italiji kot nova sistemska rešitev ampak gre za izjemo takrat, ko je
               potrebno eno takšno pomembno ustanovo, ki se nahaja v samem centru Trsta, jaz bi rad
               poudaril, da v Trstu je samo še nekaj takšnih ključnih ustanov, ki so izjemno
               pomembne za vidnost slovenskega jezika, slovenske kulture v samem mestu. Vse šole,
               osnovne in še posebej gimnazije in to so na robu mesta, so proti kraškemu robu.
               Verjetno je bila izbira, tudi takrat, ko je šlo za uporabo narodnega doma pa Balkana
               in tako dalje in ko so žal tudi s pristankom enega dela krovnih organizacij nekje
               dali, ponudili tiste objekte za druge veljavnosti recimo šolo prevajalcev in tako
               dalje, so izgubili Slovenci možnost, da bi bili bolj prisotni v samem mestnem
               jedru.</p>
               <p>Zato je gledališče danes ključno s tega vidika, tudi ključno zato, ker se je
               slovensko gledališče odpiralo in povabilo tudi večinske gledalce, ki so s podnapisi
               lahko spremljali slovenske predstave. In to je bila neka sinergija, ki je bila
               izjemno pomembna za slovensko navzočnost na samem mestu.</p>
               <p>No, hočem povedati, da pri temu vprašanju moramo delovati dvojno; imeti na zalogi
               tudi intervencijska sredstva, ker moramo neko sezono rešiti, po drugi strani zelo
               paziti kaj se dogaja na nivoju upravnega odbora gledališča. Danes težnja občine
               dežele in tasko dalje je, da se zmanjša prisotnost predstavnikov slovenskih
               organizacij pravnemu odboru in da se poveča prisotnost drugih. Seveda to bo tisti
               ključni moment kjer se bo odločalo o nadaljnji usodi tako pomembni ustanovi kakršno
               je gledališče v Trstu.</p>
               <p>Zato mislim, da moramo skrbeti in to po diplomatski poti, da se to ne zgodi, da se
               ohrani to sorazmerje, ki je bilo do sedaj pomembno v samem pravnem odboru.
               ...<stage>/Medsebojno pogovarjanje./</stage>... predstavnik občine in to ampak dobro, zdaj se hoče
               malo razvodeniti ta prisotnost, ker so ideje, da bi ponudili tudi drugim skupnostim,
               Dipiazza ima svoje recepte. Jaz ne vem, saj mogoče je kaj uporabnega pri tem ampak
               bodimo previdni pri tem, ker težnja vemo je, da se zrelativizira prisotnost teh
               ustanov v samem mestu in da se jih izpodriva vse bolj proti Krasu. </p>
               <p>Tako da, pri tem je potrebno paziti in jaz sem za to, da tudi vaše ministrstvo ima
               nekaj sredstev za intervencijske primere in tudi vprašanje, ki se zastavlja zdaj, z
               novo situacijo Slovencev na Hrvaškem je zanimivo z vidika proračuna, vašega. Danes je
               v mediji formalizirana pobuda Hrvaške vlade, da se slovenska skupnost, ki je smatrana
               kot avtohtona skupnost na Hrvaškem vrne polnopravno v Hrvaško ustavo. Mislim, da tega
               podatka ne smemo zanemarjati, je pomemben. Mislim, da je tudi povezan s tem novim
               vzdušjem, ki se ustvarja in tako, v upanju, da v Saboru bo to sprejeto seveda s to
               večino in da se bodo Slovenci vrnil v Ustavo. Ampak kaj to pomeni potem vis a vis
               tudi dolžnosti, ki jih ima Slovenija? Do zdaj so bili Slovenci na Hrvaškem, čeprav je del manjšine, ampak
               vedno občutek smo imeli, da so drugo kategorična v primerjavi z manjšino v Italiji
               ali v Avstriji in tako, čeprav ni tako s formalnega vidika ampak oni so imeli
               občutek, da niso avtohtoni da... Zdaj pa se vračajo in bodo imeli polnopravni status
               avtohtone manjšine na Hrvaškem in verjetno bo to pomenilo tudi nek nov moment za
               finančne zahteve s strani Slovenije in Hrvaške. Seveda, Hrvaška v kolikor sprejme ta
               nov formalni status, verjetno bo morala tu implementirati tudi na nivoju podpore
               slovenski manjšini.</p>
               <p>Torej, to so ene dileme sicer se strinjam z zadovoljstvom vseh, da ni prišlo do
               zmanjšanja proračuna, da smo še vedno... Da je tema delovanja vašega ministrstva
               pomembna tema te vlade in tudi tega proračuna. Hvala.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp15">

               <speaker>PREDSEDNIK MIRO PETEK:</speaker>

               <p>Hvala lepa. Na list je prijavljen še Samo Bevk pa bi dali še njemu besedo potem pa
               državnemu sekretarju.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp16">

               <speaker>SAMO BEVK:</speaker>

               <p>Hvala lepa za besedo gospod predsednik.</p>
               <p>Torej, ni običajno, da imajo ministrstva sredstva za intervencijske namene. Ampak
               sredstva so na posameznih postavkah in če nekje ne pride do porabe se jih lahko
               prerazporedi. Sredstva za intervencijske namene ima državni proračun v državni
               proračunski rezervi. In od tam smo mi v preteklosti, jaz sem pa v tej komisiji že od
               leta 1997, tudi sofinancirali nekatere projekte iz urada. Tako da bi jaz apeliral, če
               se med letom pojavi kakšen nepredviden problem se ga lahko reši tudi z državne
               proračunske rezerve. Nekoč je komisija predlagala nek amandma potem ni bil sprejet,
               dobili smo pa zagotovilo ene izmed prejšnjih Vlad, da se bodo sredstva za ta projekt
               pokrila iz državne proračunske rezerve in to je lahko primer tudi pri katerem koli
               ministrstvu, ne samo pri temu uradu.</p>
               <p>Če pa pogledamo sredstva na globalni ravni oziroma na celotnem uradu potem lahko
               pogledamo, da so sredstva višja kot so bila realizirana v proračunu za leto 2008 in
               sicer za približno tristo šestdeset, tristo sedemdeset tisoč evrov. Realizacija
               proračuna leta 2008 je bila deset milijonov dvesto devetnajst tisoč, predlog
               proračuna za leto 2010 pa je deset milijonov petsto šestinosemdeset tisoč. Je pa res,
               da je ta proračun nekaj nižji kot je ocenjena realizacija proračuna urada za leto
               2009 je pa potrebno vedeti, da je bilo v letu 2009 nekaj več sredstev rezerviranih
               prav zaradi tega, imeli smo rebalans proračuna, prvi rebalans za 2009, ker se je
               vzpostavljalo urad z ministrom, ki vodi urad. Tako da je sicer primerjalno račun malo
               nižji kot leta 2009 ampak takrat smo ga zavestno povišali ob prvem rebalansu zaradi
               tega, ker se, d tako rečemo, vzpostavljalo ministrstvo oziroma urad, ki ga vodi
               minister. Tako da tudi jaz pozdravljam to, da se sredstva niso zmanjšala kot pri
               nekaterih ministrstvih recimo da omenim ministrstvo za obrambo ampak, da je zaznana
               rahla rast v letu 2010 in tudi v letu 2011.</p>
               <p>Zato mislim tudi glede teh sredstev za intervencijske namene, da če bi se pojavil res
               v naslednjem letu, da se ne bi mogla stvar s slovenskim stalnim gledališčem v Trstu
               razrešiti, da italijanska država ne bi pokrila svojih obveznosti, jaz upam, da jih
               bo, bi lahko Slovenija
               nastopila s sredstvi iz državne proračunske rezerve.</p>
               <p>Poleg tega me pa še zanima, ker smo ravno danes dobili svežo številko Moja Slovenija,
               deseto številko za mesec oktober kako ali je kaj bolj dostopna revija kot je bila?
               Večkrat smo odprli to vprašanje ali pride direktno do naslovnika ali pride v paketih
               na sedeže društev oziroma konzulatov pa potem tam ostane in koliko sredstev se v
               naslednjih letih tudi predvideva za redno izhajanje osrednje revije za Slovence zunaj
               meja domovine Moje Slovenije. Vem, da se je doslej v proračunu zagotavljalo okoli sto
               šestdeset do sto sedemdeset tisoč evrov letno, kar seveda niso tako majhna sredstva v
               proračunu urada in to bi bilo moje zadnje vprašanje. Hvala lepa.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp17">

               <speaker>PREDSEDNIK MIRO PETEK:</speaker>

               <p>Hvala lepa kolega Samo Bevk. Gospod državni sekretar, gospod Jesih, komentarji pa
               odgovori na vprašanja prosim.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp18">

               <speaker>DR. BORIS JESIH:</speaker>

               <p>Hvala.</p>
               <p>Jaz bom poskušal tako odgovoriti, da bom vsem vsaj deloma ali pa če ne bo me bo kdo
               še vprašal in bom odgovoril.</p>
               <p>Mogoče bom začel tako, vloga urada po zakonu je, da tudi med drugim poleg te pomoči
               koordinira delo drugih ministrstev. Danes smo tukaj ravnokar opazili, da smo zašli na
               področje tako Ministrstva za kulturo in mi smo, kako bi rekel, popravili veliko
               napako, ki jo je naredila prejšnja Vlada, prejšnji minister ki je izločil
               financiranje kulturnih dejavnosti zamejskih Slovencev iz proračuna Ministrstva za
               kulturo. Dejansko matematično gledano ni noben problem, uradniki ali pa komisija na
               uradu za Slovence ravno tako dobro lahko oceni kulturno dejavnost projekte kot na
               Ministrstvu za kulture. Dejansko je šlo za drug problem, da je to bilo simbolno, da
               se je ta kultura s tem, ko se je izločila iz dejavnosti Ministrstva za kulturo
               izločila tudi s slovenske kulturne politike in to je slabo. In deloma letos
               popravljamo to, bom rekel, mogoče na hitro ne bom govoril kakšnih grdih, ker mislim
               da ni bilo nič nalašč narejenega v pridevnikih, na hitro sprejeti odločitev, da se
               vsaj financiranje tržaškega gledališča, tisti del, ki ga financira Slovenija vrača
               pod okrilje Ministrstva za kulturo. Mislim da je to pomembno, ker s tem dejansko temu
               gledališču damo en dodaten pomen.</p>
               <p>In jaz upam da bomo še... In ravno isto velja tudi za RTV signale, ki so bili danes
               omenjeni. Moram reči, da minister Žekš od prvega dne ko je prišel v novo službo in
               tudi vsi njegovi sodelavci se s tem problemom ukvarjamo. Imamo velik problem na velik
               zid nerazumevanja naletimo v javnem zavodu, ki ne sodi neposredno pod nas, ki sodi
               pod neko drugo ministrstvo, to je RTV. Pri katerem dejansko so se odločili za ta, jaz
               ne bi te diskusije odpiral, tehnične diskusije, ki je pa verjetno dobra, potrebna in
               mislim, da je bilo veliko opravljenega na tem. Jaz nisem prepričan, da bomo na koncu
               uspešni, mogoče pa le bomo in da bomo uspeli najti zadovoljivo rešitev, da bodo
               predvsem na tistih področjih kjer je Benečija in še drugi. To, bom rekel, same
               neposredne zveze s proračunom nima, s tem našim delom.  Potem kar se tiče prerazporeditev oziroma spremembe
               prioritet se strinjam z vami, gospod Prijatelj, imate popolnoma prav. Prioriteta se
               spreminja in mi to tudi opažamo. V razpisu namenjamo več pozornosti tistim
               dejavnostim, ki imajo poudarek na delu z mladimi, ker naše trdno prepričanje je, da
               je treba omogočiti, da se mladina nauči slovenskega jezika, ker če tega ne bomo
               omogočili, potem smo izgubili ne bitko, ampak vojno. In da posvečamo več pozornosti
               kulturi in da mogoče nobene stvari ne odrivamo na stran, ampak mogoče nekaterim
               stvarem, ki so preveč spolitizirane, preveč mogoče agresivne v javnosti, pa niso za
               samo dejavnost, za ohranjanje...tako pomembne v tem trenutku ne posvečamo toliko
               pozornosti, čeprav nobenega ne zanemarjamo in v tem smislu mi smo si letos zadali, da
               bomo, lansko leto je Vlada pred enim letom sprejela strategijo Republike Slovenije v
               odnosu do Slovencev v zamejstvu in po svetu in mi smo si letos zadali, da bomo
               opravili evalvacijo in jaz mislim, da do konca leta bo ta evalvacija opravljena in v
               novem razpisu, ki ga pripravljamo se bodo te stvari že poznale. Tudi urad kljub temu,
               da nekaj sredstev takšnih za gašenje manjših požarov ima in ne letos, ampak do sedaj
               in jih bo imel tudi v bodoče. Sem pa trdno prepričan, da ta Vlada ne bo pustila ne
               glede na to, če ne piše posebej, da imamo za vsak slučaj en milijon ali 500 tisoč
               evrov za slovensko gledališče v Trstu, da bi to gledališče, zato so pač drugi
               mehanizmi, sredstva se pač pridobijo iz drugih virov. Ker je gledališče tema, seveda
               naša naloga ni v prvi vrsti, da mi zagotovimo denar za to gledališče, temu se je
               mednarodno pravno kot je danes tudi nekaj po svoji lastni zakonodaji obvezala
               Republika Italija in mi smo na tem področju, da smo Italijo od vseh ravni, od
               konzularnih predstavništev...<stage>/nerazumljivo./</stage>.. predsednika Vlade Italijo opozorili.
               Jaz moram reči, nimam trdnih zagotovil, ampak po mojih zadnjih informacijah gredo
               stvari v takšno smer sodelovanje s predstavniki krovnih organizacij, posebej
               poudarjam, nobena stvar, ki se tiče gledališča, ki se v tem trenutku odvija se ne
               odvija mimo tega, da sta oba predstavnika obeh krovnih organizacij soglašata s tem in
               gredo v pravo smer in jaz upam, da bo prišlo do takšne rešitve, ki bo zadovoljila
               tako manjšino kot tudi sam orkester in ne nazadnje, da bo tudi Republika Slovenija.
               Mi bi si tudi želeli, da je naš proračun urada enkrat ali tretjino ali polovico
               večji, ker bi lahko veliko dobrih projektov bolj  bolj izdatno podprli. Proračun je pač odsev, ta del,
               ki ga ima urad je odsev, o tem je tudi danes bilo že govora, poslanec Brulc je rekel
               odsev tega kako je ta proračun oziroma kako je trenutna finančna situacija v državi.
               In jaz mislim, da je beseda, ki smo jo dali na začetku, ko smo začeli, da se sredstva
               za manjšino tako v Sloveniji kot v zamejstvu ne bodo zmanjševala in da jo držimo in
               mislim, da je to velik dosežek.</p>
               <p>Kar se tiče spet Moja Slovenija, to tudi ni neposredno povezano s proračunom razen s
               tem, da jo financiramo. Moja Slovenija je revija, ki izhaja z istim izdajateljem že
               štiri leta, prihodnje leto poteče. Mi bomo opravili evalvacijo oceno uspešnosti
               dostopnosti. Nekaj podatkov o tem kar je kolega poslanec Bevk rekel imamo in smo
               nekaj izboljšali. Dejansko se je res dogajalo v preteklosti, da je revija prihajala
               samo na naslove in potem ni prišla do uporabnikov. Mi smo revijo dali na splet, na
               spletno stran Slovenci.si, na naš portal in tudi izdajatelja, izdajalca opozorili in
               mislim, da po naših zadnjih stikih v zamejstvu, predvsem pa po svetu mislim, da je
               revija res bolj namenjena za Slovence po svetu, moram reči v nekaterih okoljih se je
               to izboljšalo, v nekaterih pa ni..<stage>/nerazumljivo./</stage>.. mi jih na to opozarjamo in te
               stvari bomo vsekakor še izboljšali, ni pa to povezano neposredno in zmeraj je
               izgovor, da je to drago, se pravi poštnina in te stvari, ampak te stvari se dajo
               narediti in v današnjem času ni več to tako velik problem kot zgleda na prvi pogled.
               Če sem kaj izpustil me prosim opozorite, lahko še tudi kakšen konkreten podatek ali
               karkoli dodam.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp19">

               <speaker>PREDSEDNIK MIRO PETEK:</speaker>

               <p>Hvala lepa, gospod sekretar. Bi še kdo k temu kaj dodal? Aleksander Zorn, prosim.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp20">

               <speaker>ALEKSANDER ZORN:</speaker>

               <p>Hvala lepa. Glede na to kar je smotrno dopolniti tisto kar sem jaz predlagal, gospod
               Bevk, ki ima prav, predlagam ali apeliram na ministrstvo, da naj kar takoj rezervira
               intervencijska sredstva iz državnih rezerv, ker ne bo šlo samo za gledališče v Trstu,
               ampak bo šlo za manjšino v celoti, razen tega bo preteklo še mnogo vode preden bo
               gledališče v Trstu lahko spet prišlo pod kompetence Ministrstva za kulturo in preden
               bo vpisano v razvid slovenskih gledališč ponovno in preden bodo za to tam odrejena
               sredstva. Tako, da bomo to še nekaj časa poslušali. Kar se pa tiče italijanske
               manjšine, nisem rekel na pamet, ker se že sliši, da je potrjen proračun v
               italijanskem parlamentu, da dobi manjšina manj denarja in je to že bilo v medijih.
               Tako, da še enkrat predlagam, da naj si kar ministrstvo rezervira intervencijska
               sredstva. Hvala lepa.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp21">

               <speaker>PREDSEDNIK MIRO PETEK:</speaker>

               <p>Hvala lepa. Jaz bi imel k temu en kratek komentar. Tudi mislim, da je dobro, da
               gledališče v Trstu prehaja pod Ministrstvo za kulturo, prvič zaradi manjšega
               finančnega bremena za urad, predvsem pa zaradi simbolne ravni in da postane to del
               enotnega slovenskega kulturnega prostora. Na drugi strani pa je dobro, da se je
               razrešil problem Korotana, to je mislim, da velik dosežek in to pomeni, da kljub temu
               lahko naredimo neko kljukico, da rečemo adakta pod nek problem, ki se je vlekel vrsto
               let in mislim, da bi  tudi
               okrog sprejemanja signala RTV Slovenije morali počasi doseči neko podobno raven ali
               pa dosežek kot pa je bil v primeru Korotana. Gospod sekretar, še želite.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp22">

               <speaker>DR. BORIS JESIH:</speaker>

               <p>Samo malo, ko ste že omenili Korotan, ravno zato, Korotan ni bil kupljen ali kakor
               koli saniran s sredstvi urada. Se pravi, to je tudi dokaz, da se take stvari, se v
               okviru državnega proračuna, ki so pomembne, ki so res take, da so v nebo vpijajoče,
               ne le denar, in jaz pravim, celo cenim vašo skrb, da tudi mi vemo, da je potrebno in
               mislim, da v okviru državnega proračuna, če bo prišlo do takih primerov, se bodo
               zmeraj našle tiste rezerve, ki bodo potrebne.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp23">

               <speaker>PREDSEDNIK MIRO PETEK:</speaker>

               <p>Ja, Mirko Brulc, prosim.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp24">

               <speaker>MIRKO BRULC:</speaker>

               <p>Samo še en stavek. Smo že enkrat v tem krogu razpravljali o tem, da vsa ministrstva
               imajo odgovornost za zamejstva, ne samo to naše. Sedaj pa za intermezzo samo toliko,
               recimo na naši občinski slavnostni seji na prireditvi velikega pomena, je zamejska
               Slovenska bila napovedovalka, ker vemo, da je v neki stiski, smo jo povabili in
               plačali to dejavnost. Rezianci so bili v Novi Gorici cel dan, smo jim plačali ta
               dogodek in podobno, pa to je mikro-zadeva, ne bo reševalo zamejstva. Če bi se cela
               Slovenija tako obnašala, tudi pobratene občine z ...<stage>/Nerazumljivo./</stage>... itd. in isto s
               slovenskim narodnim gledališčem. Če bi kdaj kdo povabil na gostovanje v Maribor, v
               Celje, ne govorim sedaj, ne more kjerkoli nastopati in to dejavnost plačal, se jim
               pokrijejo stroški in se dvigne njihov rating in zadovoljstvo. Hvala.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp25">

               <speaker>PREDSEDNIK MIRO PETEK:</speaker>

               <p>Hvalevredna gesta, gospod brusc. Samo trenutek, Janja še prosim.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp26">

               <speaker>JANJA KLASINC:</speaker>

               <p>Jaz bi rada opozorila samo na nekaj. Mi danes govorimo o Slovenskem narodnem
               gledališču v Trstu in pri tem morda smo pozabili še na en problem, ki lahko
               eksplodira vsak čas in to je tale časopis tukaj, Primorski dnevnik. Vi veste kakšnega
               velikega pomena je Primorski dnevnik za ohranjanje slovenske kulture in jezika v
               zamejstvu v Italiji in zato mislim, da bi bilo potrebno opozoriti tudi ministrstvo za
               kulturo, ki ima tudi medije pod svojim okriljem, da lahko resen problem nastane v
               zelo kratkem času in to novinarji in uredništvo že opozarjajo, tudi pri tem zelo zelo
               pomembnem mediju. Hvala.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp27">

               <speaker>PREDSEDNIK MIRO PETEK:</speaker>

               <p>Hvala lepa. Dr. Jesih, prosim.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp28">

               <speaker>DR. BORIS JESIH:</speaker>

               <p>Ja, saj mogoče ..., ampak jaz bom rekel, mislim, da je zelo pomembna tema, ki jo
               boste imeli na vaši prihodnji seji, ravno v povezavi s tem. Mislim, da je čezmejno
               sodelovanje napovedano, mimogrede, isti dan ko je sedaj, to bolj tehnično že, ima
               generalni konzulat ob štirih popoldne posvet na isto temo v Celovcu. Toliko, da bi
               bilo fino, če se uskladite, da ne bodo isti ljudje, ker ste vabili ljudi, iste ljudi
               ki bodo tam bili in mislim, da je to ena od stvari, h kateri smo v zadnjih letih prav
               s pomočjo urada naših ljudi dosegli velik napredek, prav pri projektih. Zatika se z
               odnosi z Italijo, ampak tukaj so širše razsežnosti in ne bi danes, ampak mislim,
               pravkar se tiče z Avstrijo in kar se tiče z Madžarsko, posebnega pomena je, da je ta
               razvojna agencija, ki jo je Slovenija pomagala ustanoviti ali soustanovila v
               Monoštru, pridobila. Projekt je težek skoraj milijon evrov in to, kaj pomeni milijon
               evrov, sami veste, za tisto področje, ko ste, tudi spisov, ki ste jih imeli, ko ste
               prišli iz obiska iz porabja in mislim, da na tem področju imamo še kar nekaj rezerve
               in tukaj mi posebno pozornost posvečamo podpori priprave tovrstnih projektov, v
               katere so vključene organizacije slovenske manjšine. Prav tako podpori, se pravi, to
               so pa tiste nove potrebe, o katerih ste govoril, teh organizacij, ki pomagajo ...
               subjektom pripravljati kvalitetne projekte, da ti projekti uspejo, da so uspešni.
               Hvala.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp29">

               <speaker>PREDSEDNIK MIRO PETEK:</speaker>

               <p>Hvala za to informacijo. Bomo skušali te termine uskladiti. Še Srečko Prijatelj.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp30">

               <speaker>SREČKO PRIJATELJ:</speaker>

               <p>Hvala predsednik za besedo. Poglejte, jaz bi samo  nekaj rad poudaril. To ministrstvo, vaše je mlado, če se lahko
               temu tako reče. Urad, pa vendar imamo ministra brez listnice. Jaz bi hotel poudariti
               to, če sodišče sledi sodni praksi in se zgleduje po njej, potem bi morali mi v bistvu
               slediti dobri praksi, se prvi primeru dobre prakse. In jaz bi predlagal, saj to bomo
               tudi v naši poslanski skupini kot poslansko pobudo podali na vaš naslov, da se seveda
               za tiste stvari, ki jih ugotavljamo, za druge države pri nas v bistvu izvajajo kot
               dober projekt, na področju šolstva je lahko izgled Italija pri nas, izobraževanja,
               kako je to subvencionirano pri nas, kako se to vzdržuje, ta njihov jezik in ta
               njihova kultura skozi manjšino, italijansko, ki je v bistvu stalno bivajoča pri nas
               in na področju prenosa besede in slike, se lahko zgledujemo tudi po Avstriji in
               Italiji. Jaz bi želel nekaj drugega v sklopu tega povedati. Da vaše ministrstvo bi
               moralo projektno pristopiti k reševanju teh problemov, seveda nameniti znotraj
               proračuna in razpoložljivih sredstev, proračunskih, ki jih imate na voljo, določena
               sredstva in it v razpise. V razpise v tem kontekstu, da se seveda pozove, ne vem,
               samoiniciativnost, znanje in pa dobro voljo posameznikov, ki želijo na teh področjih,
               ki jih izkazujejo v bistvu problemi kot nujnost za rešitev, da se v bistvu pristopi
               projektu. To jaz osebno pogrešam in če želimo ohraniti slovensko besedo in tudi
               slovenstvo zunaj meja Slovenije, bomo morali tako reševati ne pa gasilsko, da čakamo,
               da se problem pojavi potem pa v bistvu z velikimi curki reševati ta požar. Primer
               Korotana recimo, kjer je vlada morala zasedati, iskati v bistvu rezervna sredstva, da
               je ta dom odkupila, pa vemo, da smo eno leto in pol lahko imeli javno tribuno tukaj v
               Ljubljani, jaz sem bil prisoten. Ne vem, če je bil še kateri drug od poslancev in
               prosili smo takratno vlado, da to reši, ni bilo posluha. Dobro, sedaj je primerno
               rešen ta problem. Skratka, da ne bi reševali gasilsko, je potrebno pristopiti
               projektno k reševanju teh problemov in kot že rečeno, mi bomo podali pisno poslansko
               pobudo. Upam, da jo boste upoštevali.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp31">

               <speaker>PREDSEDNIK MIRO PETEK:</speaker>

               <p>Hvala lepa. Besedo ima se Laszlo Göncz, potem pa mislim, da bi lahko počasi
               zaključili razpravo.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp32">

               <speaker>DR. LASZLO GÖNCZ:</speaker>

               <p>Hvala lepa. Saj se, prvo se nisem imel namena se oglašati, ampak dve misli. Me veseli
               konsenz, kar je tukaj prisoten. Jaz mislim, da pri manjšinskih zadevah je to zelo
               pomembno vprašanje, da je podoben pristop, predvsem zato, ker narodna skupnost, pa
               naj bo v Sloveniji ali naj živi kjerkoli, predvsem pa v tem primeru zamejski
               Slovenci, to je zmeraj ranljiva skupina in to je, mislim to mora biti neko izhodišče,
               da je ranljivost takih sorazmerno majhnih številčnih skupnosti pomembno akceptirati
               pri vsakem sprejemanju proračuna. Jaz sprejemam, da narodne skupnosti in pa manjšine,
               zamejci, kakorkoli že, morajo skupaj živeti s to družbo in tudi deliti usodo v
               negativnem smislu. Ampak hočem zgolj poudariti, da za to je pomemben ta pozitiven
               pristop, bom rekel vseh dejavnikov, ker  na tem področju, če se naredi napaka oziroma če je mali kos odmerjen
               se to drugo leto že ne more popravljati. Ni tako kot v enojezični družbi v eni
               državi. In to je zelo pomemben segment. Apeliram na to in nekje povzamem tudi morda
               tisto, kar je bilo včeraj na naši komisiji za tukajšnje narodnosti pač poudarjeno, da
               tisto ...<stage>/Nerazumljivo./</stage> povišanje za osnovno dejavnost, če je le mogoče iz
               kakršnihkoli virov ali na kakršenkoli način naj bo vedno prisotno. Ker komaj tisto
               zagotavlja neko kontinuiteto. Nominalno isti znesek ni rečeno, da zagotavlja isto
               raven. To je ena stvar. Mislim, da pri tem tukaj prisotni ni težav in nekje
               razmišljamo vsi enako.</p>
               <p>En problem pa je, ki se mi sedaj posredno pojavlja pri govoru o zagotavljanju
               gledanosti oziroma vidnosti RTV programov, kar je že dolgo problem v zamejstvu. Zelo
               zanimivo vprašanje, ampak ta zadeva je identična. Izgleda, da v celotnem tem
               srednjeevropskem prostoru, mi tudi prekmurski Madžari ne moremo prepričati v matični
               državi tam kakšne televizijske postaje, uredništva, ali kakorkoli že, organizirana,
               da zagotavljajo možnost uporabe frekvenc gledanosti pri nas. Tukaj tudi slišim, da
               RTV do neke mere tudi izstopa do tega vprašanja podobno. Mislim, da bi bilo pomembno
               in s tem zaključujem, v prid reševanja tega vprašanja morda eno konkretno točko
               dnevnega reda v bodoče posvetiti prav temu pristopu s tem, da se zavedam, da je
               televizija avtonomna, ampak kljub temu. Mislim, da so neke obveznosti predvsem javnih
               inštitucij tudi kar se tega vidika tiče. Hvala lepa.</p>
            </sp>
            <sp xml:id="SDT5-KZOSSVZIPS-Nujna-008-2009-10-15.sp33">

               <speaker>PREDSEDNIK MIRO PETEK:</speaker>

               <p>Hvala lepa. Dr. Jesih želite še k temu kaj dodati? Glede na to, da do začetka seje
               naše komisije niso bili vloženi amandmaji zaključujem razpravo in dajem predlog
               proračuna za leti 2010 in 2011 na glasovanje.</p>
               <p>Kdo podpira predlagana proračuna? Soglasno.</p>
               <p>Komisija bo tudi pripravila mnenje in ga posredovala Odboru za finance in monetarno
               politiko kot matičnemu delovnemu telesu. Če se strinjate bi pri obravnavi proračunov
               na tem matičnem delovnem telesu sodeloval sam kot predsednik komisije.</p>
               <p>S tem zaključujem 1. in 2. točko dnevnega reda in hkrati tudi 8. nujno sejo. Vsem
               lepa hvala.</p>
               <stage type="time">(Seja je bila končana 15. oktobra 2009 ob 13.54.)</stage>
            </sp>
         </div>
      </body>
   </text>
</TEI>
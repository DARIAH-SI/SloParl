<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ4-Redna-07-2005-06-13">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|E77398F304893E26C125702300321512</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=E77398F304893E26C125702300321512</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-07-2005-06-13.DZ" n="07">
               <name>Redna</name>
               <date when="2005-06-13"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-07-2005-06-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">7. seja</stage>
            <stage type="date">(13. junij 2005)</stage>
            <stage type="chairman">Sejo je vodil France Cukjati, predsednik državnega zbora.</stage>
            <stage type="time">Seja se je pričela ob 14.03 uri. </stage>


            <sp xml:id="SDZ4-Redna-07-2005-06-13.sp1">

               <speaker>PREDSEDNIK FRANCE CUKJATI:</speaker>

               <p>Spoštovane kolegice poslanke in kolegi poslanci, gospe in gospodje! Pričenjamo 7.
               sejo državnega zbora Republike Slovenije, ki je bila sklicana na podlagi prvega
               odstavka 57. člena poslovnika državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Roberto Battelli, dr. Slavko Gaber, Zmago Jelinčič Plemeniti,
               Franc Kangler, mag. Janez Kramberger, Alojz Posedel in gospa Majda Širca.</p>
               <p>Na sejo sem povabil predsednika vlade Republike Slovenije, gospoda Janeza Janšo, k
               1. točki dnevnega reda, predstavnike vlade Republike Slovenije k vsem točkam dnevnega
               reda, predstavnika državnega sveta Republike Slovenije k 8. točki in predstavnika
               urada predsednika Republike Slovenije ter predstavnika sodnega sveta k 25. točki
               dnevnega reda.</p>
               <p>Prehajamo na določitev dnevnega reda 7. seje državnega zbora Republike
               Slovenije.</p>
               <p>Predlog dnevnega reda je pripravljen skladno z 59. členom poslovnika in ste ga
               prejeli s sklicem seje 3. junija 2005. O predlogu dnevnega reda bomo odločali v
               skladu z drugim odstavkom 64. člena poslovnika državnega zbora.</p>
               <p>Predlogov za umik posamezne točke z dnevnega reda ali širitev dnevnega reda nisem
               prejel. Tako predlagam zboru, da za današnjo sejo določi dnevni red, kot ste ga
               prejeli s sklicem. Gospod Sok, želite besedo? Izvolite.</p>
            </sp>
            <sp xml:id="SDZ4-Redna-07-2005-06-13.sp2">

               <speaker>ALOJZ SOK:</speaker>

               <p>Spoštovani predsedujoči, kolegice poslanke in poslanci! Zdaj ne vem, če sem pravilno
               razumel. Na kolegiju smo se dogovorili, da bi spremenili vrstni red točk. Ne vem, ali
               moramo to pri tem urediti ali pozneje o tem glasujemo. Hvala lepa.</p>
            </sp>
            <sp xml:id="SDZ4-Redna-07-2005-06-13.sp3">

               <speaker>PREDSEDNIK FRANCE CUKJATI:</speaker>

               <p>Sedaj odločamo o dnevnem redu. O samem razporedu ali prestavitvi posamezne točke se
               glasuje ob predlogih, ki bodo tekom razprave. Moram pa reči, da smo se pogovarjali z
               obema ministroma, tako gospodom Drobničem kot Simonitijem, in zamenjava ni možna.
               Minister Drobnič bo vsaj pri uvodni in zaključni besedi v petek prisoten. Tako da je
               predlog, ki je bil na kolegiju dan, brezpredmeten. Gospa Zalokar, želite podati
               proceduralni predlog? Izvolite.</p>
            </sp>
            <sp xml:id="SDZ4-Redna-07-2005-06-13.sp4">

               <speaker>CVETKA ZALOKAR ORAŽEM:</speaker>

               <p>Imam proceduralno vprašanje pravzaprav, in sicer me zanima naslednje. Fizična
               obračunavanja v parlamentu so relativno pogosta, saj je to prostor, kjer gre za
               realne interese, za moč, oblast in denar.</p>
            </sp>
            <sp xml:id="SDZ4-Redna-07-2005-06-13.sp5">

               <speaker>PREDSEDNIK FRANCE CUKJATI:</speaker>

               <p>Gospa Zalokar, to ni stvar dnevnega reda.</p>
            </sp>
            <sp xml:id="SDZ4-Redna-07-2005-06-13.sp6">

               <speaker>CVETKA ZALOKAR ORAŽEM:</speaker>

               <p>Bom vprašala, proceduralno vas bom vprašala nekaj v zvezi z varnostjo poslank in
               poslancev.</p>
            </sp>
            <sp xml:id="SDZ4-Redna-07-2005-06-13.sp7">

               <speaker>PREDSEDNIK FRANCE CUKJATI:</speaker>

               <p>Zdaj glasujemo o dnevnem redu in prosim, obrazložite svoj glas.</p>
            </sp>
            <sp xml:id="SDZ4-Redna-07-2005-06-13.sp8">

               <speaker>PREDSEDNIK FRANCE CUKJATI:</speaker>

               <p>Mi glasujemo o dnevnem redu in prosim ...</p>
            </sp>
            <sp xml:id="SDZ4-Redna-07-2005-06-13.sp9">

               <speaker>CVETKA ZALOKAR ORAŽEM:</speaker>

               <p>Proceduralno vprašanje je možno ....</p>
            </sp>
            <sp xml:id="SDZ4-Redna-07-2005-06-13.sp10">

               <speaker>PREDSEDNIK FRANCE CUKJATI:</speaker>

               <p>... obrazložitev ...</p>
            </sp>
            <sp xml:id="SDZ4-Redna-07-2005-06-13.sp11">

               <speaker>CVETKA ZALOKAR ORAŽEM:</speaker>

               <p>... kadarkoli. Ni? Jaz vas sprašujem v zvezi s tem, ker je sedaj začetek seje.
               Zanima me, če se lahko v parlamentu počutim dovolj varno.</p>
            </sp>
            <sp xml:id="SDZ4-Redna-07-2005-06-13.sp12">

               <speaker>PREDSEDNIK FRANCE CUKJATI:</speaker>

               <p>To ni obrazložitev glasu. Hvala lepa. Želi kdo obrazložiti svoj glas? <stage>(Ne.)</stage>
               Glasujemo. Glasovanje teče. Navzočih je 67 poslank in poslancev, za je glasovalo 63,
               proti nihče.</p>
               <p><stage>(Za je glasovalo 63.)</stage> <stage>(Proti nihče.)</stage></p>
               <p>Ugotavljam, da je dnevni red 7. seje zbora določen.</p>
               <p>S tem prekinjam sejo državnega zbora. Imate proceduralni predlog? Izvolite,
               proceduralni predlog ali vprašanje. Izvolite, gospa Zalokarjeva.</p>
            </sp>
            <sp xml:id="SDZ4-Redna-07-2005-06-13.sp13">

               <speaker>CVETKA ZALOKAR ORAŽEM:</speaker>

               <p>Se opravičujem, ampak mislim, da sedaj pa imam pravico, ko ste zaključili točko, če
               je bila prej obrazložitev glasu. In sicer me zanima, pred dnevi smo lahko v enem od
               tabloidnih časopisov videli, da je bila v državnem zboru posneta fotografija, na
               kateri so posneti naši kolegi poslanci, vsak s svojo pištolo, torej s strelnim
               orožjem. Baje sicer brez nabojev in seveda tudi kolegi so takšni, da sem prepričana,
               da so miroljubni, pa vendar očitno je, da je strelno orožje v parlamentu in da ga je
               sem mogoče prinesti.</p>
               <p>Zato vas, gospod predsednik, sprašujem in me zanima: Ali je v parlamentu
               zagotovljena ustrezna varnost? Zanima me: Kako je bilo to orožje prineseno v
               parlament, saj hišni red eksplicitno govori, da strelnega orožja v parlamentu ne sme
               biti.</p>
               <p>Zato me zanima: Ali boste v zvezi z omenjenim incidentom kakorkoli ukrepali in na
               kakšen način? Menim, da bi bilo zelo nenavadno, če bi, recimo, se postavili v
               situacijo, da bi si lahko ogledovali sliko poslancev v nemškem parlamentu, v
               Bundestagu ...</p>
            </sp>
            <sp xml:id="SDZ4-Redna-07-2005-06-13.sp14">

               <speaker>PREDSEDNIK FRANCE CUKJATI:</speaker>

               <p>Gospa Zalokarjeva, to je čista zloraba poslovnika, to ni noben proceduralni predlog.
               Ali predlagate, da prekinemo sejo in jo nadaljujejo čez tri dni, ali kaj podobnega?
               To ni proceduralni predlog. Hvala lepa.</p>
            </sp>
            <sp xml:id="SDZ4-Redna-07-2005-06-13.sp15">

               <speaker>CVETKA ZALOKAR ORAŽEM:</speaker>

               <p>Moje vprašanje je: Ali mi lahko, gospod predsednik, zagotovite, da sem v tem
               parlamentu varna? Glede na to, da sem pred sedmimi dnevi videla fotografijo,
               poslikano v tem državnem zboru ...</p>
            </sp>
            <sp xml:id="SDZ4-Redna-07-2005-06-13.sp16">

               <speaker>PREDSEDNIK FRANCE CUKJATI:</speaker>

               <p>Gospa Zalokarjeva, prosim, končajte. Vzel sem vam besedo, ker to je čista zloraba
               poslovnika. Gospod Cvikl, želeli ste proceduralni predlog, izvolite.</p>
            </sp>
            <sp xml:id="SDZ4-Redna-07-2005-06-13.sp17">

               <speaker>MAG. MILAN M. CVIKL:</speaker>

               <p>Gospod predsednik, jaz sem mislim, da ste kot hišnik tega državnega zbora ali pa
               prvi med enakimi odgovorni za to, da se odgovori poslanki. Mislim, da je to dobro
               zagotoviti. Mislim, da je poslanka opozorila na osnovne pravice, ki jih poslanke in
               poslanci imajo.</p>
            </sp>
            <sp xml:id="SDZ4-Redna-07-2005-06-13.sp18">

               <speaker>PREDSEDNIK FRANCE CUKJATI:</speaker>

               <p>Gospod Cvikl, ali veste, kaj je inštitut proceduralnega predloga?</p>
            </sp>
            <sp xml:id="SDZ4-Redna-07-2005-06-13.sp19">

               <speaker>MAG. MILAN M. CVIKL:</speaker>

               <p>Moj proceduralni predlog je pa proceduralni predlog za preložitev točke dnevnega
               reda, in sicer sedaj ko smo potrdili dnevni red, predlagam, da na podlagi prvega
               odstavka 65. člena preložimo obravnavo 11. točke dnevnega reda, razprava o odgovoru
               ministra za finance dr. Andreja Bajuka na poslansko vprašanje moje malenkosti v zvezi
               z naslednjo finančno perspektivo Evropske unije. In sicer predlagam, da bi državni
               zbor opravil to razpravo pred 16. junijem.</p>
               <p>Razlogi za to so naslednji. Poznano je, da je v preteklem tednu predsednik vlade bil
               na obisku pri predsedujočemu Evropske unije. Poznano je, da v preteklem tednu na
               izredni seji v soboto v izrednih razmerah - ker poznano je, da se državni zbor
               sestaja izven delovnih dni samo, kadar je kaj izrednega - odbor za zadeve Evropske
               unije odločil o mandatu naših pogajalcev. Poznano je, da se je včeraj zvečer v
               odsotnosti ministra za zunanje zadeve in v odsotnosti ministra za finance slovenska
               delegacija pogajala o naslednji finančni perspektivi. In poznano je, da se bo o tem
               odločalo od četrtka, 16. junija, do, kot je napovedano, sobote, 18. junija. Imeti
               razpravo o odgovoru ministra za finance na to isto vsebinsko vprašanje, potem ko je
               konec kakršnihkoli možnosti, da bi Slovenija tudi s podporo državnega zbora pridobila
               najprej dober pogajalski položaj in potem na koncu tudi dober položaj o naslednji
               finančni perspektivi, je, milo rečeno, s strani vas kot predsednika nedopustno. V tej
               zvezi smo proceduralno že predlagali na kolegiju predsednika državnega zbora, da bi o
               tem vodili razpravo pred obiskom gospoda Janše pri gospodu Junckerju, pa je bilo to s
               strani vladajoče koalicije zavrnjeno. Vsem pa je poznano, da smo na pretekli seji -
               in vi ste to tudi uporabili kot razlog, zakaj ni treba imeti posebne seje -
               izglasovali, tudi s pomočjo poslancev vladajoče koalicije, za kar se vam še enkrat
               zahvaljujem, možnost, da bomo malo več razpravljali o vsebini naslednje finančne
               perspektive. Vendar je smiselna razprava o tem, gospod predsednik, samo, če jo
               opravimo pred 16. junijem. Zato predlagam, da o tem glasujemo.</p>
            </sp>
            <sp xml:id="SDZ4-Redna-07-2005-06-13.sp20">

               <speaker>PREDSEDNIK FRANCE CUKJATI:</speaker>

               <p>Omenil bi, da so stališča Republike Slovenije že sprejeta in tudi ta razprava, ki ste
               jo napovedali in ki je na vrstnem redu, teh stališč ne bo spremenila. Pa vendar bi
               prosil, v kolikor predlagate spremembo vrstnega reda posameznih točk, da bolj točno
               navedete, kdaj naj bi se ta razprava začela oziroma kako bi se točke zamenjale.
               Izvolite, gospod Cvikl.</p>
            </sp>
            <sp xml:id="SDZ4-Redna-07-2005-06-13.sp21">

               <speaker>MAG. MILAN M. CVIKL:</speaker>

               <p>Gospod predsednik, predlagamo zelo konkretno, glede na to, da očitno ne bo dovolj
               časa, da bi danes zaključili razpravo o rebalansu proračuna za leto 2005 na matičnem
               delovnem telesu, ker se je... /oglašanje iz ozadja/ Bomo videli, gospod, pridite na
               sejo! Ker se je predsedujoči odločil, da se bo o tem razprava začela pet ur pred sejo
               in mora biti zaključena danes do polnoči, smo pa šele pri drugem od 70 amandmajev, bi
               predlagal, da je razprava o tem jutri ob 14.00 uri, kar je sedaj rezervirano za
               razpravo o rebalansu proračuna Republike Slovenije. Potem pa bomo videli, kaj bo
               danes z odborom. Menimo, da je to tudi korektno, ker verjetno bomo razpravo o
               rebalansu končali zelo pozno ali zelo zgodaj, in bi bilo nekorektno od pristojnih
               služb zahtevati, da potem preostanek noči posvetijo pisanju poročila.</p>
               <p>Zato predlagamo, da je točka 11 na vrsti jutri ob 14.00 uri. Napovedana je
               prisotnost predsednika vlade in ministra za finance. Menimo, da so uspeli naši
               pogajalci tudi že priti iz Bruslja. Sami boste ocenili, ali je treba kaj zapreti za
               javnost. Vendar menimo, da bi to bilo minimalno korektno, da kot državni zbor, potem
               ko smo že enkrat izglasovali, opozicija in koalicija skupaj, prej preden gre gospod
               Janša z gospodom Ruplom in ne vem kom še na obisk h kolegom iz EU-24, da to razpravo
               opravimo v državnem zboru. Zato predlagam, da je to jutri ob 14.00. Hvala lepa.</p>
            </sp>
            <sp xml:id="SDZ4-Redna-07-2005-06-13.sp22">

               <speaker>PREDSEDNIK FRANCE CUKJATI:</speaker>

               <p>Hvala lepa. Če smo razumeli, ta razprava naj bi se začela jutri ob 14.00 uri, za njo
               pa rebalans proračuna, kot bo potekalo. V redu? O predlogu ni glasovanja oziroma ni
               razprave, zato o predlogu glasujemo. Prisotnih je 74 poslank in poslancev, za je
               glasovalo 29, proti 42.</p>
               <p><stage>(Za je glasovalo 29.)</stage> <stage>(Proti 42.)</stage></p>
               <p>Predlog ni bil sprejet.</p>
               <p>Gospod Prijatelj, če imate proceduralen predlog, ja, ampak o orožju ni debate.
               Prosim, izvolite proceduralni predlog.</p>
            </sp>
            <sp xml:id="SDZ4-Redna-07-2005-06-13.sp23">

               <speaker>SREČKO PRIJATELJ:</speaker>

               <p>Spoštovani predsednik! Hotel sem spregovoriti o lažeh. Gospa Cvetka Zalokar
               Oražem...</p>
            </sp>
            <sp xml:id="SDZ4-Redna-07-2005-06-13.sp24">

               <speaker>PREDSEDNIK FRANCE CUKJATI:</speaker>

               <p>To ni proceduralni predlog, gospod Prijatelj.</p>
            </sp>
            <sp xml:id="SDZ4-Redna-07-2005-06-13.sp25">

               <speaker>SREČKO PRIJATELJ:</speaker>

               <p>...trosi cvetke, cvetke trosi namreč. Bili smo oblateni.</p>
            </sp>
            <sp xml:id="SDZ4-Redna-07-2005-06-13.sp26">

               <speaker>PREDSEDNIK FRANCE CUKJATI:</speaker>

               <p>Dobro.</p>
            </sp>
            <sp xml:id="SDZ4-Redna-07-2005-06-13.sp27">

               <speaker>SREČKO PRIJATELJ:</speaker>

               <p>Hvala, ker ste mi vzeli na takšen način besedo.</p>
            </sp>
            <sp xml:id="SDZ4-Redna-07-2005-06-13.sp28">

               <speaker>PREDSEDNIK FRANCE CUKJATI:</speaker>

               <p>Hvala lepa. S tem prekinjam sejo in jo bomo nadaljevali ob 14. uri, ob 15. uri,
               oprostite. Zdaj ste me pa res zmedli.</p>
               <stage>(Seja je bila prekinjena ob 14.18 uri in se je nadaljevala ob 15.00 uri.)</stage>
            </sp>
            <sp xml:id="SDZ4-Redna-07-2005-06-13.sp29">

               <speaker>PREDSEDNIK FRANCE CUKJATI:</speaker>

               <p>Prehajamo na <title>1. TOČKO DNEVNEGA REDA - VPRAŠANJA POSLANK IN POSLANCEV.</title>
               </p>
               <p>V zvezi s to točko dnevnega reda sem v poslovniškem roku prejel pisne prijave 34
               poslank in poslancev. Vrstni red postavljanja poslanskih vprašanj je določen na
               podlagi dogovora z vodji poslanskih skupin v skladu z 244. členom in drugim odstavkom
               245. člena ter 247. člena poslovnika državnega zbora. Na prva tri vprašanja poslancev
               opozicije in na poslansko vprašanje poslanca vladajoče koalicije bo odgovoril
               predsednik vlade. Zatem bo minister za zdravje mag. Andrej Bručan v skladu z 247.
               členom poslovnika odgovoril na poslanska vprašanja, postavljena na 6. seji zbora, na
               katere zaradi odsotnosti ni odgovoril. Poslanci, ki so prijavili dve vprašanji, bodo
               drugo vprašanje postavili potem, ko bodo vsi prijavljeni poslanci postavili po eno
               vprašanje. Poslanci imajo za postavitev vprašanja na voljo tri minute. Predsednik
               vlade in minister odgovori na vprašanje v največ petih minutah, enako tudi, če je
               vprašanje postavljeno več ministrom. Poslanec, ki ne bo zadovoljen z odgovorom, lahko
               zahteva dopolnitev odgovora, ne more pa postaviti dodatnega vprašanja. Prosim
               poslance, da ste na to pozorni. Obrazložitev zahteve za dopolnitev odgovora poslanec
               predstavi v dveh minutah. Dopolnitev odgovora pa sme trajati največ tri minute.</p>
               <p>V zvezi z najavo poslanskih vprašanj vas obveščam, da je poslanec Geza Džuban
               najavljeno ustno vprašanje vladi umaknil in ga bo postavil pisno ter da sta poslanka
               Maria Pozsonec in poslanec Aleš Gulič najavljeni vprašanji v smislu jasnosti
               spremenila oziroma dopolnila. Prav tako sta najavljeni vprašanji umaknila poslanca
               Bogdan Barovič in Bojan Kontič.</p>
               <p>V zvezi s to točko so se za danes opravičili naslednji ministri: minister za zunanje
               zadeve dr. Dimitrij Rupel, minister za promet mag. Janez Božič, minister za obrambo,
               gospod Karl Erjavec in minister za okolje in prostor, gospod Janez Podobnik. V
               primeru, da poslanec na postavljeno vprašanje danes ne bo dobil odgovora, mu morata
               predsednik vlade ali minister v 30 dneh predložiti pisni odgovor, ki bo objavljen v
               glasilu državnega zbora. Poslanec, ki je postavil vprašanje, na katerega ni bilo
               odgovorjeno, lahko izjavi, da vztraja pri ustnem odgovoru. V tem primeru bom
               vprašanje uvrstil na naslednjo redno sejo državnega zbora.</p>
               <p>Na klopi ste prejeli pregled poslanskih vprašanj in pobud, na katere v poslovniškem
               roku še ni bilo odgovorjeno.</p>
               <p>Prehajamo na predstavitev poslanskih vprašanj. Kot že rečeno, bo na prva štiri
               vprašanja odgovarjal predsednik vlade, gospod Janez Janša. Prvi bo poslansko
               vprašanje postavil predstavnik Slovenske nacionalne stranke, gospod Sašo Peče.
               Izvolite.</p>
            </sp>
            <sp xml:id="SDZ4-Redna-07-2005-06-13.sp30">

               <speaker>SAŠO PEČE:</speaker>

               <p>Spoštovani prisotni! Moje vprašanje je vezano na državno kontrolo oziroma upravljanje
               z državno lastnino s strani vlade Republike Slovenije oziroma pristojnih resornih
               ministrstev.</p>
               <p>Proračun Republike Slovenije in navsezadnje tudi predlagani rebalans proračuna jasno
               nakazujeta, po moji oceni, na neučinkovito finančno politiko naše države, ki je
               nadaljevanka celotnega prejšnjega obdobja, torej obdobja vladavine Liberalne
               demokracije in Združene liste. Če pogledamo strukturo proračunskih prihodkov, vidimo,
               da še zmeraj krepko nad 90% prevladujejo davčni prihodki in da so nedavčni prihodki,
               med katerimi so tisti najbolj interesantni, ki izkazujejo upravičenost oziroma
               kvaliteto vlade, predvsem udeležbo o dobičku in dohodku od premoženja, takse,
               pristojbine in še štiri podobne kontne postavke, kakor tudi kapitalski prihodki, kot
               so prihodki od prodaje osnovnih sredstev, prihodki od prodaje zemljišč, poudarjam od
               prodaje zemljišč in podobni prihodki.</p>
               <p>V povezavi s tem me pa kot poslanca državnega zbora in člana Slovenske nacionalne
               stranke zanima vladna kontrola nad predlaganimi oziroma nad inštitucijami, ki so v
               večinski ali v delni lastni vlade Republike Slovenije in v katerih ima vlada
               Republike Slovenije pravico opravljati nadzorstveno vlogo v okviru nadzornega odbora,
               naj si bo to na podlagi zakona o javnih skladih, ki v 16. členu govori, da "nadzorni
               svet kot oblika nadzorstvene inštitucije skrbi za zagotavljanje delovanja v javnem
               interesu", ali kot govori zakon o gospodarskih družbah in več je takih zakonskih
               podlag.</p>
               <p>S tega stališča me zanima: Ali vlada Republike Slovenije koordinirano dela z
               nadzorniki našega skupnega premoženja? Torej: Ali od njih zahteva poročila, torej od
               nadzornega odbora v celoti in od posameznih članov v nadzornem odboru? Kajti, dejstvo
               je, da verjetno, vsi vemo, kako poteka pretok informacij s posameznega nadzornega
               odbora pozneje v obliko njihovega poročila. Torej, tudi oni glasujejo s
               preglasovanjem, kar pomeni, da se ponavadi oziroma v praksi se je, z izjemo samo
               enkrat, izkazalo, da poročila, ki so, izkazujejo, da naši najsibo skladi, agencije
               ali katerekoli druge inštitucije, delajo dobro, medtem ko proračun, kot sem v uvodu
               nakazal ali dokazal, pa seveda to drugače opredeljuje. Gospod Janša, od vas bi rad
               stališče: Ali vlada koordinirano, za razliko od državnega zbora, skrbi za delo
               posameznih članov nadzornega odbora in nadzornih odborov v celoti?</p>
               <p>Zato bi s tega mesta prosil, da tudi podprete zamisel Slovenske nacionalne stranke o
               zahtevi po enoletnem poročilu vsakega člana nadzornega odbora v katerikoli
               inštituciji v naši državi, da bomo vedeli, kako ljudje upravljajo z državnim
               premoženjem.</p>
            </sp>
            <sp xml:id="SDZ4-Redna-07-2005-06-13.sp31">

               <speaker>PREDSEDNIK FRANCE CUKJATI:</speaker>

               <p>Gospod Peče.</p>
            </sp>
            <sp xml:id="SDZ4-Redna-07-2005-06-13.sp32">

               <speaker>SAŠO PEČE:</speaker>

               <p>Hvala.</p>
            </sp>
            <sp xml:id="SDZ4-Redna-07-2005-06-13.sp33">

               <speaker>PREDSEDNIK FRANCE CUKJATI:</speaker>

               <p>Gospod predsednik, imate besedo.</p>
            </sp>
            <sp xml:id="SDZ4-Redna-07-2005-06-13.sp34">

               <speaker>JANEZ JANŠA:</speaker>

               <p>Hvala za vprašanje, spoštovani gospod poslanec. Mislim, da bi bilo zelo težko z enim
               zakonom urediti to vprašanje. Lahko bi sicer poskusili, vendar gre za pomembno
               razliko, zaenkrat to področje urejajo štirje zakoni, in sicer zakon o gospodarskih
               družbah, zakon o zavodih, zakon o gospodarskih javnih službah in zakon o javnih
               skladih. Vsak zakon govori o nečem, kar se razlikuje od, recimo, gospodarskih družb.
               Vlada je vpeta v soupravljanje prek vseh teh zavodov, tudi prek zakona o gospodarskih
               družbah, s tem da nima kakšnega drugačnega statusa v tistih gospodarskih družbah,
               kjer je solastnica, kjer upravljajo z delnicami v državni lasti, kot drugi subjekti
               in veljajo zanjo enaka pravila in se mora enako tudi obnašati.</p>
               <p>V zvezi s tem naj povem še to, da je samo nekaj gospodarskih subjektov, kjer je
               vlada večinski ali absolutni lastnik, tam kjer je delni lastnik, vlada nastopa s
               svojimi stališči, ko sprejema podlage za sejo skupščin. Takrat se tistim, ki se
               udeležijo skupščin, zelo natančno določi pogajalska izhodišča oziroma izhodišča za
               odločanje pri glasovanju na teh skupščinah. Dočim ko gre za javne zavode ali za
               gospodarske javne službe, tudi ko gre za javne sklade, je situacija nekoliko
               drugačna, vendar tudi ni enotna. Vlada tukaj večinoma ali praktično povsod nastopa
               prek resornih ministrstev, se pravi vsak zavod, vsak sklad, kjer vlada izvaja
               funkcijo upravljanja ali soupravljanja ali ustanoviteljstva, spada v določen resor, v
               določeno ministrstvo in tisto ministrstvo v detajlih seveda bedi nad zakonitostjo
               delovanja. Običajno tudi predlaga nadzornike v nadzorne svete in kolikor - lahko
               rečem, je pa tega zelo veliko - je ta koordinacija ustrezna. Mislim, da se še ni
               zgodilo, da bi bila sprejeta kakšna strateško napačna odločitev zaradi tega, ker bi
               bila koordinacija z vladne strani pomanjkljiva.</p>
               <p>Torej, predlog, da bi se sprejel en zakon, s katerim bi se določilo, kako naj vlada
               prek nadzornikov, ki jih imenuje bodisi v gospodarske službe, javne gospodarske
               službe, zavode ali sklade, mislim, da z enim zakonom ne bi dosegli nič drugega, kot
               da morda to, kar že itak piše v teh štirih zakonih, še prepišemo v en osnovni zakon.
               Ko gre za sodelovanje vlade v gospodarskih javnih službah bo tega sčasoma bistveno
               manj, tako da tudi s tega vidika najbrž ne bo večjih problemov. Obstajajo tudi zavodi
               posebnega pomena, ki so neposredno pripeti na posamična ministrstva, recimo za
               blagovne rezerve, kjer ministrstva neposredno izvajajo to nadzorno funkcijo in v
               zvezi s tem, vsaj za zadnji čas, ne poznam primerov, kjer bi bilo kaj strateškega
               narobe. Hvala.</p>
            </sp>
            <sp xml:id="SDZ4-Redna-07-2005-06-13.sp35">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Želite dopolnitev? Izvolite, gospod Peče.</p>
            </sp>
            <sp xml:id="SDZ4-Redna-07-2005-06-13.sp36">

               <speaker>SAŠO PEČE:</speaker>

               <p>No, mislim, da sem bil malenkost napačno razumljen. Jaz ne izpostavljam zahteve po
               novem zakonu, jaz predlagam tako državnemu zboru kot vladi Republiki Slovenije kot
               dvema institucijama, ki imata pravico predlagati nadzornike v naši državi, da se ob
               njihovem imenovanju sprejme tudi sklep oziroma njihova zaveza, da mora vsak, sleherni
               izmed njih poročati o svojem delu v teh institucijah. Torej, ne da imamo slamnate
               može, kot je bilo zadnje čase zelo aktualno, ki pobirajo tisto sejnino, ampak
               predvsem da podajo svoja stališča, ker marsikdaj, in tudi meni je na uho prišlo,
               pride do tega, da nek nadzornik v odboru, svetu, kjerkoli opravlja svojo funkcijo,
               izpostavi posamezno zadevo, ampak se ga tam preglasuje in ko oni potem podajo skupno
               stališče oziroma poročilo, ne pride do razvidnosti domnevne nepravilnosti. Glede na
               to pa, da se v teh primerih - v narekovajih seveda, prosim, če boste vzeli narekovaje
               dobesedno - "igramo s premoženjem vseh nas", pa bi bilo smiselno, da in vlada po eni
               strani ter državni zbor po drugi strani odreagirata na vsako domnevno nepravilnost,
               posebej, če pogledamo rezultat delovanja teh naših naj si bo agencij, skladov,
               česarkoli, v proračunu Republike Slovenije, kjer je stanje, po moji oceni,
               katastrofalno; da se državni proračun polni izključno iz davkov in ne iz tistih
               naslovov, kot so prodaja zemljišč in podobne stvari.</p>
               <p>Gospod Janša, prosil vas bi tudi za podporo predlogu, ki ga v Nacionalni stranki
               ponujamo državnemu zboru v sprejem, in sicer nadzorni odbori v celoti in člani
               nadzornih odborov, ki jih v skladu z zakonom in drugimi pravnimi akti potrjuje,
               imenuje ali razrešuje državni zbor, so dolžni poročati Državnemu zboru Republike
               Slovenije o zakonitosti dela in finančnem poslovanju v podjetjih, javnih zavodih,
               drugih skladih, ki so v večinski oziroma delni lasti Republike Slovenije. In po moji
               oceni bi bilo smiselno, da enak sklep ob imenovanju sprejeme tudi vlada Republike
               Slovenije. Hvala.</p>
            </sp>
            <sp xml:id="SDZ4-Redna-07-2005-06-13.sp37">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Gospod predsednik, izvolite.</p>
            </sp>
            <sp xml:id="SDZ4-Redna-07-2005-06-13.sp38">

               <speaker>JANEZ JANŠA:</speaker>

               <p>Hvala tudi za to dodatno vprašanje oziroma sugestijo, vendar kolikor jaz vem, ta
               obveznost nadzornikov že izhaja iz obstoječe zakonodaje. Nadzorniki so dolžni
               poročati tistemu, ki jih imenuje za to, da zastopajo njegove deleže v nadzornih
               svetih bodisi gospodarskih družb bodisi javnih zavodov. Mislim da, če ne piše
               direktno, pa bi se dalo po moje tako tolmačiti tudi tisti del zakonodaje, ki govori o
               nadzornikih, ki jih imenuje državni zbor, da bi se moralo to samo po sebi razumeti
               tudi za nadzornike, ki jih pač imenuje ta visoki zbor. Vsekakor pa je v zadnjih letih
               prišlo do delne posodobitve te zakonodaje. Nadzorniki odgovarjajo za tisto, kar
               delajo, tudi premoženjsko, vendar pa je naloga dobrega gospodarja, ki imenuje
               nadzornike, seveda da jih tudi terja za to odgovornost. Drugače gre lahko vse po
               svoje, tudi zaide na stranpoti.</p>
               <p>Sedaj, kar se tiče vlade, kot že rečeno: ni takšno področje, ki bi kar viselo nekje
               v zraku. Povsod je ministrstvo, ki tudi bedi nad izvajanjem zakonodaje in ki tudi
               pazi na to, da ne pride do nepravilnosti, ko gre za izvajanje nadzorne funkcije prek
               imenovanih ljudi.</p>
            </sp>
            <sp xml:id="SDZ4-Redna-07-2005-06-13.sp39">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Naslednji bo postavil poslansko vprašanje predstavnik
               Liberalne demokracije Slovenije, magister Anton Rop. Izvolite.</p>
            </sp>
            <sp xml:id="SDZ4-Redna-07-2005-06-13.sp40">

               <speaker>MAG. ANTON ROP:</speaker>

               <p>Spoštovani gospod predsednik vlade!</p>
               <p>Zadnji podatki o gospodarski rasti v Sloveniji so izjemno zaskrbljujoči. Podatki
               kažejo, da je gospodarska rast v začetku letošnjega leta, torej v tej polovici, padla
               za skoraj 40% - na 2,6%. Še bolj zaskrbljujoče je to, da je hkrati investicijska
               aktivnost negativna. Torej, po dolgih letih nimamo več pozitivne rasti investicijske
               aktivnosti v Sloveniji. Pada gospodarska aktivnost tudi sicer. Tako v predelovalnih
               dejavnostih beležimo negativno rast. Tudi gradbena dejavnost je negativna. Hkrati pa
               ugotavljamo, da se je število zaposlenih v tako imenovanem sektorju države v
               letošnjem letu povečalo za 1,8%. Torej ob tem, ko beležimo negativne gospodarske
               trende, se povečuje število zaposlenih v državi za 1,8%. Seveda to zahteva ustrezno
               ukrepanje vlade, še zlasti, če naredimo primerjavo z gospodarsko rastjo in
               gospodarsko aktivnostjo v Evropski uniji.</p>
               <p>V preteklih letih smo običajno beležili približno še enkrat hitrejšo gospodarsko
               rast v Sloveniji, kot je bila v državah članicah Evropske unije. In letos prvič po
               dvanajstih letih beležimo relativen padec gospodarske rasti v Sloveniji v primerjavi
               z Evropsko unijo. Še nikoli ni bila gospodarska rast v Sloveniji v primerjavi z
               Evropsko unijo tako nizka v teh dvanajstih letih. Torej, v Evropski uniji ni padla
               gospodarska rast, ni padla investicijska aktivnost in Slovenija ima vse možnosti, da
               se uveljavlja na evropskih trgih.</p>
               <p>Seveda me v tem kontekstu zanima: Katere ukrepe bo vlada predlagala, da bo
               spodbudila gospodarsko aktivnost? In: Kaj namerava v zvezi s tem storiti?</p>
            </sp>
            <sp xml:id="SDZ4-Redna-07-2005-06-13.sp41">

               <speaker>PREDSEDNIK FRANCE CUKJATI:</speaker>

               <p>Hvala gospodu Ropu. Izvolite, gospod predsednik.</p>
            </sp>
            <sp xml:id="SDZ4-Redna-07-2005-06-13.sp42">

               <speaker>JANEZ JANŠA:</speaker>

               <p>Hvala, gospod poslanec, za vprašanje.</p>
               <p>Podatki, ki jih navajate, veljajo za prve tri mesece letošnjega leta, se pravi za
               prvo četrtletje. Tudi če bi vse to držalo in bi bilo stanje res zaskrbljujoče, kot
               pravite, to v nobenem primeru ne bi moglo biti rezultat dela vlade, ki je nastopila
               svoj mandat 3. decembra lani, ker se razmere na ta način ne spreminjajo. Poleg tega
               pa se nikoli do sedaj takšne primerjave niso delale na podlagi četrtletne rasti.</p>
               <p>Podatki, ki jih navajate, so tudi podatki, ki niso očiščeni sezonskih vplivov:
               kolikor naredite to, boste dobili drugačne številke. Urad za makroekonomske analize
               in razvoj, v katerem so še vsi isti zaposleni kot v prejšnjih mandatih -tudi vključno
               z direktorjem vred - pravi, da trendi niso zaskrbljujoči, da gre enostavno za nekaj
               sezonskih vplivov in za dejstvo, da pač 60% gospodarske rasti v Sloveniji glede na
               strukturo gospodarstva, kakršna je v tem trenutku, da je teh v 60% gospodarska rast
               odvisna od razmer na petih najpomembnejših trg držav, s katerimi največ sodelujemo -
               Nemčija, Italija, Francija, Avstrija, Hrvaška - in tudi tam so bili ti trendi
               podobni.</p>
               <p>Kar se tiče domačih težav, zaradi katerih gospodarska rast ni večja - in tudi v
               preteklih štirih letih ni bila sijajna - pa jih je nemogoče odpraviti brez tega, da
               se gre v določene reforme - tisto, kar je možno narediti kratkoročno. Ta vlada dela,
               gre predvsem za odpravo administrativnih ovir, ki hromijo postopke v gospodarstvu in
               onemogočajo večjo dinamiko in s tem tudi večjo gospodarsko rast. Gre za krepitev
               finančne discipline, čemur posvečamo veliko pozornosti, gre za pritisk na to, da se
               bolje izkoristijo rezultati znanstvenih raziskav v gospodarstvu. To so stvari, ki se
               jih vlada loteva, vendar pa bistvenega pospeška gospodarske rasti v Sloveniji glede
               na strukturo, kakršno imamo, ni možno pričakovati brez resnejših reform predvsem
               davčne reforme. V zvezi s tem bomo v letošnjem letu predložili nujne popravke davčne
               reforma, kakršna je bila sprejeta v lanskem letu in je slaba, v čim krajšem času pa
               tudi korenitejše spremembe, potem ko bodo končane vse študije.</p>
               <p>Vlada je tudi v tem času sprejela vrsto ukrepov, ki izhajajo iz zakona o
               pospeševanju tujih investicij, ki seveda tudi lahko pomembno vplivajo na gospodarsko
               rast. Zakon, ki je bil sprejet proti koncu prejšnjega mandata v lanskem letu je bil
               neoperativen, potrebnih je vrsta podzakonskih aktov, ključni so bili sprejeti, tako
               da bo tudi to imelo svoj učinek.</p>
               <p>Skratka, ocena urada za makroekonomske analize in razvoj je, da zaradi gospodarske
               rasti v prvih treh mesecih letošnjega leta, ki je bila 2,6% - podatek je neočiščen
               sezonskih vplivov - ni potrebno zmanjšati letne napovedi gospodarske rasti in vlada
               na podlagi stališč ostaja pri njej.</p>
            </sp>
            <sp xml:id="SDZ4-Redna-07-2005-06-13.sp43">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Želite dopolnitev? Izvolite.</p>
            </sp>
            <sp xml:id="SDZ4-Redna-07-2005-06-13.sp44">

               <speaker>MAG. ANTON ROP:</speaker>

               <p>Najlepša hvala, za ta odgovor, sicer ste v odgovoru sami povedali, kateri trgi so
               najboljši, najbolj pomembni za Slovenijo in kateri vplivajo na gospodarsko rast.
               Torej, v lanskem letu je bila gospodarska rast v Evropski uniji praktično enaka kot v
               letošnjem letu in lansko leto smo beležili 4,6% gospodarsko rast, v letošnjem letu
               2,7% gospodarsko rast in to je temeljni problem, zato sem opozoril, da je problem
               odnosa med eno in drugo gospodarsko rastjo. Tudi, če si pogledate to poročilo v
               omari, boste videli, da vse te pripombe, navedbe, o katerih sem sam tukaj govoril,
               točno oni navajajo in to navajajo kot velik problem. Hkrati pa, če si pogledate
               natančno, ima material očiščenje sezonskih vplivov, o katerih tukaj govorite kot o
               glavnih dejavnikih. Vendar, še enkrat poudarjam, v zadnjih 12-ih letih gospodarska
               rast v Sloveniji relativno nikoli ni bila tako nizka, kot je v tem momentu. Rebalans
               proračuna po mnenju gospodarske zbornice, torej tisti ukrep, ki ste ga pripravili in
               ki naj bi vplival na gospodarsko rast, rebalans proračuna po mnenju gospodarske
               zbornice je nesprejemljiv, razvojno nesprejemljiv. Zmanjšuje razvojni del proračuna,
               zmanjšuje sredstva za izvajanja programa povečevanja konkurenčnosti gospodarstva kar
               za več kot 50% - citiram, njihov papir - zmanjšuje se delež sredstev za spodbujanje
               tehnološkega razvoja in inovativnosti.</p>
               <p>Skratka, zanima me: Ali boste vztrajali pri predloženem rebalansu? Kot so mi do
               sedaj povedali, ne sprejemate niti enega amandmaja opozicije, niti enega amandmaja,
               ki ga predlaga kdorkoli drug.</p>
               <p>Sprašujem pa vas tudi: Ali boste podprli ukinitev davka na izplačane plače? Takšen
               zakon smo danes vložili v parlamentarno proceduro, ta zakon pomeni, da bi
               gospodarstvo razbremenili v naslednjih dveh letih za 80 milijard. Hvala.</p>
            </sp>
            <sp xml:id="SDZ4-Redna-07-2005-06-13.sp45">

               <speaker>PREDSEDNIK FRANCE CUKJATI:</speaker>

               <p>Hvala gospodu Ropu. Gospod predsednik, izvolite.</p>
            </sp>
            <sp xml:id="SDZ4-Redna-07-2005-06-13.sp46">

               <speaker>JANEZ JANŠA:</speaker>

               <p>Hvala tudi za to dodatno vprašanje. Blagor tistim, ki po treh mesecih znajo
               napovedati, kolikšna bo celoletna gospodarska rast! Sam si tega ne upam. Še vedno
               ponavljam tisto, kar je izračunal urad za makroekonomske analize in razvoj, ki
               ugotavlja, da po treh mesecih ni treba spremeniti spomladanske napovedi gospodarske
               rasti in ostajamo pri 3,8%.</p>
               <p>Kar se tiče rebalansa proračuna, že ime pove, da je to rebalans proračuna. Se pravi,
               popravljamo proračun in popravljamo ga s tistim, kar je pač treba zaradi zakonskih
               obveznosti zagotoviti, glede na to, da prejšnja vlada tega ni zagotovila ali pa so se
               pojavile nove potrebe, ki v času, ko se je proračun sprejemal, še niso bile na mizi.
               Če bi bilo teh lukenj manj, bi šlo lahko več za razvojni del proračuna. Kljub temu pa
               ni res, da se razvojni del proračuna po rebalansu, če bo tak sprejet, zmanjšuje,
               ampak je res obratno, da se povečuje. Tako da kdor zna računati, bo to zelo enostavno
               tudi izračunal. Tudi ni res, da je bila četrtletna gospodarska rast v prvih treh
               mesecih letošnjega leta najnižja doslej. Žal, temu ni tako. V zadnjih štirih letih so
               bila leta, še posebej leto 2003, ko smo imeli na letni ravni tako nizko rast. Če pa
               pogledamo trimesečja - in zdaj govorite o podatkih za trimesečje - v prejšnjih
               mandatih, potem pa lahko najdemo mnogo četrtletnih obdobij, ko je bila gospodarska
               rast nižja. In na podlagi treh mesecev ni možno zaključiti, da bo tudi ob koncu leta,
               še posebej, če govorimo o podatkih, ki niso očiščeni sezonskih vplivov, gospodarska
               rast takšna.</p>
               <p>V tem poročilu za prve tri mesece je zelo realno navedeno, kaj je tisto, kar je na
               nek način preneseno od zunaj, glede na to, da slovensko gospodarstvo velik del svojih
               dohodkov zasluži na tujih trgih, in kaj je tisto, kar je, recimo temu, pomanjkljivost
               doma. Tega se zavedamo, poudarjam pa še enkrat, da to ni nastalo v teh treh mesecih,
               ampak smo to dobili podedovano.</p>
            </sp>
            <sp xml:id="SDZ4-Redna-07-2005-06-13.sp47">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Imate predlog? Izvolite.</p>
            </sp>
            <sp xml:id="SDZ4-Redna-07-2005-06-13.sp48">

               <speaker>MAG. ANTON ROP:</speaker>

               <p>Imam proceduralni predlog. Na podlagi drugega odstavka 246. člena poslovnika
               državnega zbora predlagam, da državni zbor sklene, da bo na naslednji seji opravili
               razpravo o odgovoru vlade oziroma njenega predsednika. Torej, če obrazložim. Ne gre
               za napoved gospodarske rasti za letošnje leto, kot je bilo rečeno, gre za to, da mora
               vlada pravočasno ukrepati. In prepričani smo, da lahko vlada pravočasno ukrepa in če
               bo ukrepala, imamo lahko pozitivno gospodarsko rast. Ne gre za popravljanje
               proračuna, ampak gre za...</p>
            </sp>
            <sp xml:id="SDZ4-Redna-07-2005-06-13.sp49">

               <speaker>PREDSEDNIK FRANCE CUKJATI:</speaker>

               <p>Gospod Rop, razprava bo o odgovoru predsednika, ne o vašem vprašanju.</p>
            </sp>
            <sp xml:id="SDZ4-Redna-07-2005-06-13.sp50">

               <speaker>MAG. ANTON ROP:</speaker>

               <p>Ali lahko obrazložim razlog za proceduralni predlog?</p>
            </sp>
            <sp xml:id="SDZ4-Redna-07-2005-06-13.sp51">

               <speaker>PREDSEDNIK FRANCE CUKJATI:</speaker>

               <p>Glasovalo se bo tekom procedure.</p>
            </sp>
            <sp xml:id="SDZ4-Redna-07-2005-06-13.sp52">

               <speaker>MAG. ANTON ROP:</speaker>

               <p>Torej imam dve minuti za obrazložitev. Lahko?</p>
            </sp>
            <sp xml:id="SDZ4-Redna-07-2005-06-13.sp53">

               <speaker>PREDSEDNIK FRANCE CUKJATI:</speaker>

               <p>Ja, glasovanje bo jutri.</p>
            </sp>
            <sp xml:id="SDZ4-Redna-07-2005-06-13.sp54">

               <speaker>MAG. ANTON ROP:</speaker>

               <p>Ja, pa imam pravico, da obrazložim, zakaj smo se odločili, da zahtevamo razpravo o
               tem odgovoru?</p>
            </sp>
            <sp xml:id="SDZ4-Redna-07-2005-06-13.sp55">

               <speaker>PREDSEDNIK FRANCE CUKJATI:</speaker>

               <p>Izvolite, izvolite.</p>
            </sp>
            <sp xml:id="SDZ4-Redna-07-2005-06-13.sp56">

               <speaker>MAG. ANTON ROP:</speaker>

               <p>Ker ni ustrezen, je slab in ne predstavlja tistih ukrepov, ki bi si jih morali
               domisliti na vladi v tem momentu. Torej, gre za to, da smo prepričani, da bo vlada
               vztrajala pri rebalansu, tako kot ga je predlagala, da ne bo upoštevala predlogov, ne
               bo upoštevala razprave. Ne nazadnje ne bo upoštevala tudi gospodarske zbornice. Danes
               smo slišali, da na gospodarski zbornici očitno ne znajo računati, ker govorijo o tem,
               da je proračun nerazvojen. Več kot očitno je, da vlada nima odgovora na padec
               gospodarske rasti, in seveda tisto, kar sem prej povedal, da v 12 letih nismo imeli
               relativno tako nizke gospodarske rasti kot doslej. V tistem obdobju ko smo imeli
               nižjo gospodarsko rast, je bila gospodarska rast v EU bistveno nižja. Zato predlagamo
               javno razpravo, da bi lahko govorili o ukrepih. Hvala.</p>
            </sp>
            <sp xml:id="SDZ4-Redna-07-2005-06-13.sp57">

               <speaker>PREDSEDNIK FRANCE CUKJATI:</speaker>

               <p>Hvala. Naslednji bo predsedniku vlade postavil poslansko vprašanje predstavnik
               Socialnih demokratov, gospod Janko Veber.</p>
            </sp>
            <sp xml:id="SDZ4-Redna-07-2005-06-13.sp58">

               <speaker>JANKO VEBER:</speaker>

               <p>Hvala za besedo, predsednik. Spoštovani predsednik vlade. V zadnjem obdobju
               pretresajo Slovenijo afere, ki so povezane s kmetijstvom. Naj naštejem nekatere
               najbolj odmevne, in sicer na področju veterine uvoz telet iz Romunije z nepopolno
               dokumentacijo o zdravstvenem stanju živali. Gre za afero, ki ogroža zdravje
               uporabnikov, za teleta pa se izplačujejo tudi subvencije in ponovno se postavlja
               vprašanje glede korektnosti registra za subvencije. Namreč, druga afera je tako in
               tako povezana z uničevanjem dokumentacije za subvencije v kmetijstvu, kjer se
               izgublja nadzor nad milijardnimi zneski proračunskega denarja, ki je bil izplačan v
               prejšnjih letih. Naslednja afera, ki je ravno tako izjemno odmevna, gre za sklad
               kmetijskih zemljišč in gozdov Republike Slovenije in preprodajo državnih kmetijskih
               zemljišč, ki bodo postala stavbna. Tukaj država in občine izgubljajo več
               stomilijonske zneske in se postavlja vprašanje, kdo vse stoji za temi postopki.</p>
               <p>Zanima me: Kako se bo vlada lotila reševanja kaotičnega stanja v kmetijstvu? Katere
               kadrovske in zakonodajne spremembe lahko pričakujemo in kdaj?</p>
               <p>To me zanima še posebej zaradi dejstva, ker očitno nova finančna perspektiva EU
               zmanjšuje sredstva za zmanjševanje regionalnih razlik, in kot vse kaže, bo najbolj
               prizadeto podeželje, kjer pa v Sloveniji živi 52% prebivalcev. Zato bo zelo pomembno,
               kako bomo v državi pripravljeni na ta dejstva, saj iz EU največ sredstev pridobimo
               ravno za področje podeželja in kmetijstva. In seveda, če želimo to pridobiti, bo zelo
               pomembno: Kako bodo oblikovani morebitni zakoni, ki jih pripravljate? Še posebej pa
               me zanima: Kako bo oblikovan zakon o skladu kmetijskih zemljišč in gozdov Republike
               Slovenije, ki siromaši slovensko podeželje, hkrati pa je v upravljanju sklada izjemno
               veliko premoženje, saj ga ocenjujemo na 275 milijard tolarjev? Hvala.</p>
            </sp>
            <sp xml:id="SDZ4-Redna-07-2005-06-13.sp59">

               <speaker>PREDSEDNIK FRANCE CUKJATI:</speaker>

               <p>Hvala gospodu Vebru. Gospod predsednik vlade, izvolite.</p>
            </sp>
            <sp xml:id="SDZ4-Redna-07-2005-06-13.sp60">

               <speaker>JANEZ JANŠA:</speaker>

               <p>Hvala za vprašanje. Ne bi se mogel strinjati s tem, da je na kmetijstvu ali na
               ministrstvu za kmetijstvo kaotično stanje, vsaj težko bi dejal, da smo tukaj
               podedovali bolj kaotično stanje kot kje drugod. So stvari, ki so zaskrbljujoče,
               vendar pa ravno v zvezi s tem, o čemer ste nazadnje govorili, lahko rečem, da je bil
               v preteklosti in da je še danes kmetijski resor tisti, ki je najbolj obvladal črpanje
               evropskih sredstev. Slovenija si je tukaj tudi izpogajala najboljši položaj med
               novimi članicami EU. Tudi po ocenah EU je to področje, ki se nanaša na organiziranost
               in sposobnost črpanje evropskih sredstev v Sloveniji najbolje urejeno. Praktično je
               neto položaj Slovenije, ko gre za ta sredstva, za skoraj 30% boljši, kot pa je
               povprečje v ostalih novih državah članicah Evropske unije. Če pogledamo stanje realno
               na tem segmentu, ki ste ga omenjali nazadnje, potem smo v nekaterih resorjih vlade
               podedovali bistveno bolj zaskrbljujoče stanje, zaradi katerega v tem trenutku
               Slovenija še ne more dostopati do tistih sredstev, ki so v evropskih skladih na
               voljo. V lanskem letu pa je bilo stanje sploh zelo slabo.</p>
               <p>Tudi ne bi smeli pozabiti, da ko gre za določene probleme, ki ste jih navajali,
               ministrstvo za kmetijstvo in vlada neposredno nimata pristojnosti, da bi zadeve
               rešila, tako kot, ne vem, jih lahko reši tam, kjer te pristojnosti ima. Recimo, sklad
               kmetijskih zemljišč in gozdov. Vemo, kako so pristojnosti razdeljene. Večinoma smo
               spremljali te debate v državnem zboru, ko se je ta zakonodaja sprejemala. Direktorja
               ali pa direktorico tega sklada na koncu potrdi državni zbor. Nadzorni odbor tega
               sklada imenuje državni zbor, ne vlada. Tudi v svet tega sklada vlada imenuje samo del
               predstavnikov. In glede na razmere, ki se sedaj tam odkrivajo, bo vlada v tem tednu
               zamenjala svoje predstavnike, svoj del predstavnikov v svetu sklada kmetijskih gozdov
               in zemljišč.</p>
               <p>Po podatkih, ki krožijo v javnosti, ki so se deloma diskutirali tudi v tej dvorani
               tekom lanskega leta, je očitno, da tam prihaja do nepravilnosti. Očitno je tudi, da
               te nepravilnosti niso vezane samo na eno stranko, kot se sedaj skuša prikazati v
               nekaterih medijih, ampak da je to precej široko razpršeno in približno proporcionalno
               porazdeljeno po vplivu in moči prejšnje koalicije. V vsakem primeru smo za to, da se
               te stvari razčistijo.</p>
               <p>Ta vlada bo vztrajala na tem, da se evidence, tudi ko gre za kmetijske subvencije,
               vzpostavijo, s tem da je potrebno povedati, da nekateri očitki, ki so se pojavljali,
               ne držijo. Ne držijo. Do leta 2000 je veljala uredba, ki jo je sprejela vlada -
               tista, ki je pač takrat bila - in na podlagi katere so se podpisovale vsakoletne
               pogodbe o dodeljevanju teh subvencij. In ta uredba je dovoljevala postopke mimo
               zakona o upravnem postopku. Je dovoljevala dodeljevanje subvencij brez odločb, mimo
               zakona o upravnem postopku, tako da sedaj govoriti, da teh dokumentov ni, je čisto
               sprenevedanje, če pa je bila na vladi sprejeta uredba, ki je to dovoljevala. In če je
               kdo odgovoren, je tisti, ki je pač to uredbo sprejel, in na podlagi te uredbe so se
               stvari dogajale. Od leta 2000 naprej, ko je vzpostavljena agencija, je funkcioniranje
               bistveno boljše in tudi evidence so seveda bistveno boljše.</p>
               <p>Verjetno boste vprašanje dopolnili in bom potem tudi jaz dopolnil odgovor.</p>
            </sp>
            <sp xml:id="SDZ4-Redna-07-2005-06-13.sp61">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Ja, izvolite, gospod Veber.</p>
            </sp>
            <sp xml:id="SDZ4-Redna-07-2005-06-13.sp62">

               <speaker>JANKO VEBER:</speaker>

               <p>Hvala. No, ne bi se strinjal s tem, da ni kaotično stanje na področju kmetijstva,
               kajti resnično vsi podatki, ki jih dobivamo v zadnjem času, so zelo zaskrbljujoči. In
               ravno zato, ker me skrbi, ali bo Slovenija še naprej lahko dobivala toliko sredstev
               iz Evropske unije, se mi zdi, da je danes izjemno pomembno, da zelo natančno
               pregledamo vsa izplačila subvencij, vzpostavimo to evidenco v čim krajšem roku, in
               res ne vem, zakaj si je vlada vzela 60-dnevni rok in zakaj ne 30-dnevnega kot to
               predlaga opozicija. Še posebej pa me skrbi to, ker tudi v času, ko smo Socialni
               demokrati leta 1999 opozarjali v interpelaciji, da se te nepravilnosti dogajajo, je
               takrat SDS ostala brez besed. In skrbi me, da je brez besed tudi danes in da ni
               jasnega odgovora in poskuša prevaliti odgovornost na druge stranke. Dejstvo pa je, da
               je sklad kmetijskih zemljišč in gozdov ves čas pod neposrednim nadzorom desnice.</p>
               <p>Zato pričakujemo učinkovito spremembo zakona o skladu kmetijskih zemljišč, predvsem
               v tej smeri, predsednik, ker ste sam ugotovili, da vlada nima neposrednega nadzora
               nad 275 milijardami premoženja, da ministrstvo nima neposrednega nadzora. Naš predlog
               je bil, da se ta sklad vključi v zakon o javnih skladih, kjer je minister predsednik
               nadzornega odbora. Sprašujem vas: Ali bo minister po novem odgovoren za delovanje
               sklada in s tem seveda tudi vlada?</p>
            </sp>
            <sp xml:id="SDZ4-Redna-07-2005-06-13.sp63">

               <speaker>PREDSEDNIK FRANCE CUKJATI:</speaker>

               <p>Hvala gospodu Vebru. Gospod predsednik, izvolite.</p>
            </sp>
            <sp xml:id="SDZ4-Redna-07-2005-06-13.sp64">

               <speaker>JANEZ JANŠA:</speaker>

               <p>S tem zadnjim se strinjam. Jaz mislim, da je tukaj treba zagotoviti transparentnost,
               tudi ko gre za odgovornost. To je absolutno. Težko bi vam rekel konkretno, kakšne
               rešitve se pripravljajo, vendar pa je v normativnem programu dela vlade, da se to
               predloži še letos, in to bo storjeno. Težko bil jaz rekel, da so stranke, ki so bile
               v opoziciji, krive za to, da je stanje takšno, kot je, ker ga nismo mi izglasovali.
               Prejšnja vlada je predlagala sedanjo direktorico sklada in prejšnja koalicija jo je
               izglasovala. Zdaj, reči, da je to postavila sedanja koalicija, je malo smešno. Tudi,
               če pogledamo na internet, ker v zadnjem času se to objavlja na spletni strani, kdo je
               bil vse udeležen raznih dobrih obravnav pri transakciji z zemljišči, še posebej s
               parcelami na Slovenskem primorju, boste tam našli zelo malo znanih članov Slovenske
               demokratske stranke. Jaz nisem našel nobenega, sem pa našel veliko drugih in vam
               svetujem, da si ogledate to na spletni strani. V kolikor se bodo te evidence
               dopolnjevale, bo to objavljeno, jaz mislim, da je ključna preventiva proti zlorabam
               javnost podatkov. Vsaka transakcija, ki gre iz državnih sredstev, ne more biti
               zaščitena s takšno ali drugačno klavzulo tajnosti. Pravilno je, da sosedje vedo, če
               je nekdo dobil neko parcelo, da je odziv na to, da se stvari popravijo, če so narobe.
               Že to, da je stvar javna, je, kot že rečeno, velika preventiva proti nepravilnostim.
               In v najkrajšem možnem času bomo vzpostavili to transparentnost tudi v tem delu, ki
               je še ni, ampak za zadnje obdobje so ti podatki javni in so, moram reči, zelo, zelo
               zanimivi.</p>
               <p>Veseli me, da se strinjamo v tem, da je to področje treba narediti transparentno.
               Veseli bomo vaše podpore, ko bo vlada predlagala tovrstno zakonodajo, in veseli bomo
               tudi vsake podpore pri ukrepih, ki jih bo vlada peljala v smer ugotavljanja
               odgovornosti za tovrstno stanje.</p>
            </sp>
            <sp xml:id="SDZ4-Redna-07-2005-06-13.sp65">

               <speaker>PREDSEDNIK FRANCE CUKJATI:</speaker>

               <p>Hvala. Predstavnik Nove Slovenije... /Oglašanje iz ozadja./ Imate proceduralni
               predlog? Izvolite.</p>
            </sp>
            <sp xml:id="SDZ4-Redna-07-2005-06-13.sp66">

               <speaker>MAG. MILAN M. CVIKL:</speaker>

               <p>Gospod predsednik državnega zbora, ravnokar sem dobil obvestilo, da je za ob 16.00
               sklicano nadaljevanje seje odbora za finance v velikem salonu. Lepo vas prosim, če
               lahko vi ali pa gospod predsednik vlade zaščitite gospoda ministra za finance, ker
               hkrati ne more biti na dveh sejah. Predvsem pa želim, da zagotovite, da bomo lahko
               poslanke in poslanci državnega zbora prisostvovali seji državnega zbora. In prosim,
               da gospodu predsedniku odbora za finance naročite, da skliče sejo odbora za finance
               po končani seji državnega zbora. Mislim, da bi to bil presedan, da bi prvič v
               zgodovini dela državnega zbora hkrati, ko teče seja, poslanska vprašanja, 1. točka
               dnevnega reda, bili ali morali biti poslanci ali celo minister za finance naenkrat na
               dveh sejah. Mislim, da je to nedopustno in da je to napačna praksa. Vabilo je prišlo,
               o tem smo obveščeni, zato vas prosim, da kot prvi med enakimi zagotovite pogoje za
               normalno delo.</p>
            </sp>
            <sp xml:id="SDZ4-Redna-07-2005-06-13.sp67">

               <speaker>PREDSEDNIK FRANCE CUKJATI:</speaker>

               <p>Hvala. Mislim, da so strokovne službe in tudi predsednik odbora slišali vaš predlog,
               tako da lahko nadaljujemo z razpravo oziroma postavljanjem poslanskih vprašanj.
               Predstavnik Nove Slovenije, gospod Alojz Sok, bo postavil poslansko vprašanje
               predsedniku vlade. Izvolite.</p>
            </sp>
            <sp xml:id="SDZ4-Redna-07-2005-06-13.sp68">

               <speaker>ALOJZ SOK:</speaker>

               <p>Spoštovani gospod predsednik, spoštovana ministrica in ministri, kolegice poslanke in
               poslanci! Vladi Republike Slovenije in Zvezne republike Nemčije sta 27. marca 1993
               podpisali sporazum med vlado Republike Slovenije in vlado Zvezne republike Nemčije o
               finančni pomoči za ustvarjanje eksistence in poklicnem vključevanju kvalificiranih
               delavcev Republike Slovenije. Sporazum je bil objavljen v Uradnem listu številka 2 z
               dne 4.2.1993 in naj bi omogočil vračanje slovenskih zdomcev. Za izvajanje sporazuma
               je bilo določeno ministrstvo za delo, ki je v skladu s tretjim odstavkom 1. člena
               sporazuma tudi določilo in potrjevalo kriterije za koriščenje finančnih pomoči.
               Ministrstvo za delo je tako 11. februarja 1993 izdalo namenske kriterije za
               pridobitev posojila iz sredstev na podlagi sporazuma o integraciji. Vsaka država je
               za sporazum prispevala po 10 milijonov evrov, ta denar pa naj bi v obliki kreditov
               izplačali zdomcem za naložbe v njihove projekte. Kredite je podeljevala SIB banka, ki
               jo je takrat vodil gospod Klemenčič. V začetku so dajali posojila po takratni
               revalorizacijski obrestni meri, zmanjšani za 15%, in realni obrestni meri 4%. Leta
               1995 pa so dali kreditojemalcem možnost devizne klavzule, obrestno mero pa so zvišali
               na 6%. S 1.1.1995 so tako kreditojemalci podpisali dodatek k pogodbi, s katerim se je
               spremenil 2. člen pogodbe tako, da so se dogovorili za valorizacijo z valutno
               klavzulo, kar pomeni, da je instrument valorizacije kreditov postal gibanje tečaja
               izbrane tuje valute, v konkretnem primeru je šlo za nemške marke. Pod takimi pogoji
               je SIB banki uspelo do konca leta 2002 odobriti 369 posojil, najvišji možni znesek pa
               je bil 150.000 evrov. SIB banka je vsem kreditojemalcem izdala tudi študije, ki so
               upravičevale njihove investicije, čeprav bi najverjetneje v banki morali vedeti, da
               vsi z dejavnostmi, za katere so se odločili, nimajo možnosti za pravočasno povrnitev
               posojila. Doslej je ta kredit uspelo vrniti le 75 zdomcev, ostali kredita niso
               vrnili; celo še več, nekateri dolgujejo veliko večje zneske, kot so si izposodili.
               Njihovo premoženje se je začelo prodajati na dražbi in usode kreditojemalcev so
               različne, nekatere celo tragične.</p>
               <p>Spoštovani gospod predsednik vlade! Sprašujem vas: Kaj lahko, če sploh kaj, stori
               vlada v tem primeru? In: Na kakšen način se lahko nastalo situacijo razreši? Hvala
               lepa.</p>
            </sp>
            <sp xml:id="SDZ4-Redna-07-2005-06-13.sp69">

               <speaker>PREDSEDNIK FRANCE CUKJATI:</speaker>

               <p>Hvala gospodu Soku. Gospod predsednik, izvolite.</p>
            </sp>
            <sp xml:id="SDZ4-Redna-07-2005-06-13.sp70">

               <speaker>JANEZ JANŠA:</speaker>

               <p>Hvala za vprašanje. Mi smo se prvič, mislim, da v tej isti dvorani srečali lani, ko
               smo obravnavali poti in stran poti te SIB banke. Pravzaprav ministrstvo za delo,
               družino in socialne zadeve tukaj lahko relativno malo naredi, kljub temu da je bilo
               to ministrstvo takrat sopodpisnik z vladne strani. S tem problemom se ukvarja v vladi
               ministrstvo za finance in jaz bi prosil ministra za finance, dr. Bajuka, da pove,
               kakšne so možnosti, da v relativno kratkem času najdemo neko rešitev, če obstaja.
           </p>
            </sp>
            <sp xml:id="SDZ4-Redna-07-2005-06-13.sp71">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Zelo na kratko. Zadeva je vladi znana. Soočili smo se
               tudi s predstavitvami kreditojemalcev, ki imajo očitno zelo velike težave, da bi
               svoje dolžnosti izpolnili. Dejstvo je, da se je vlada v letu 2003 odločila in
               privolila na to, da je Nova Ljubljanska banka prevzela večinski delež v SIB banki, ni
               pa prevzela v celoti sploh tega programa kot takega. Program, ki ga trenutno v imenu
               Republike Slovenije izvaja Deutsche Entwicklungsgesellschaft in pa SIB banka ni bil
               predmet prenosa k Novi Ljubljanski banki. Nova ljubljanska banka je ponudila, in to
               julija lani, zelo omejen program, po naši oceni, da bi lahko našli odgovor za
               določena vprašanja. Trenutno smo v pogovorih z upravo Nove Ljubljanske banke, da bi
               ta program dejansko tako preosnovali, da se bo lahko našla rešitev, neka dokončna
               rešitev, kar se tega tiče.</p>
               <p>Moram pa tudi poudariti, da je bistvo odnos. Neposredni odnos je pa stečajnega
               voditelja, ki to stvar trenutno obravnava. Edina pomoč, ki jo lahko s strani
               slovenske vlade nudimo in zato smo v pogovoru z Novo Ljubljansko banko, da bi se
               program teh kreditov dejansko spremenil tako, da bo omogočilo preživetje teh ljudi,
               čigar življenje vsaj z gospodarskega vidika zelo močno ogroženi.</p>
               <p>Rad bi k temu dodal, da nihče od njih ne zahteva odpustkov, vendar takšne pogoje, da
               bodo lahko vrnili sredstva, ki so jih dobili, in sicer pod pogoji, ki bodo v skladu s
               sprejetim financiranjem, kar je pač ta program v svojem bistvu tudi bil. Upam, da v
               najkrajšem možnem času lahko tudi ponovno poročamo temu državnemu zboru, kar se tiče
               uspeha ali neuspeha teh pogovorov z upravo Nove Ljubljanske banke. Hvala.</p>
            </sp>
            <sp xml:id="SDZ4-Redna-07-2005-06-13.sp72">

               <speaker>PREDSEDNIK FRANCE CUKJATI:</speaker>

               <p>Hvala predsedniku vlade in ministru za finance. Želite, gospod Sok? Ja, izvolite.
           </p>
            </sp>
            <sp xml:id="SDZ4-Redna-07-2005-06-13.sp73">

               <speaker>ALOJZ SOK:</speaker>

               <p>Hvala lepa, za ta odgovor. Jaz sem bistvo razumel, da vlada dela na tem, in mislim,
               da bi bilo treba postopke pospešiti, kajti prve dražbe tistim, ki so ji obveznosti
               zapadle so že bile izvršene. Dejansko bi bilo potrebno hitro nekaj na tem področju
               postoriti. Hvala lepa za odgovor.</p>
            </sp>
            <sp xml:id="SDZ4-Redna-07-2005-06-13.sp74">

               <speaker>PREDSEDNIK FRANCE CUKJATI:</speaker>

               <p>Hvala gospodu Soku. Na peti in šesti seji državnega zbora so poslanci postavili
               poslanska vprašanja ministru za zunanje zadeve dr. Dimitriju Ruplu in ministru za
               zdravje mag. Andreju Bručanu. Ker ministra na sejah takrat nista bila prisotna in ker
               so poslanci zahtevali ustni odgovor, jim bo minister za zdravje odgovoril v
               nadaljevanju, minister za zunanje zadeve pa je zaradi obveznosti v Luksemburgu
               odsoten tudi danes. Odgovori ministra za zdravje mag. Andreja Bručana na poslanska
               vprašanja, postavljena na šesti seji zbora, bodo sledila; in sicer najprej opozarjam
               na vprašanje, ki ga je postavil dr. Matej Lahovnik glede zaščite pravic zavarovancev
               dopolnilnega zdravstvenega zavarovanja in zagotovitve enotnosti zavarovalnic pred
               zakonom. Gospod minister, imate besedo.</p>
            </sp>
            <sp xml:id="SDZ4-Redna-07-2005-06-13.sp75">

               <speaker>ANDREJ BRUČAN:</speaker>

               <p>Hvala lepa za vprašanje in tudi za besedo. Moram pač povedati, da ministrstvo za
               zdravje že dalj časa preučuje tiste možnosti, ki bodo pripeljale do zaščite pravic
               zavarovancev glede dopolnilnega zdravstvenega zavarovanja in seveda tudi za
               zagotovitev enakosti zavarovalnic.</p>
               <p>Moram povedati, da je ta postopek, kot sami dobro veste, že dolgo časa bil v
               pripravi tudi v prejšnjem obdobju in da je zakon o izravnalnih shemah pravzaprav
               nekako v predalu ministrstva že zadnja štiri leta. Kljub temu seveda ti zakoni ali pa
               ta zakonodaja v smislu izravnalnih shem v preteklem obdobju ni bila opravljena, ker
               je bilo pač v tem obdobju verjetno neka druga strategija, kar se tiče dopolnilnega
               zavarovanja. Mi smo predlog zakon o spremembah in dopolnitvah zakona o zdravstvenem
               varstvu in zdravstvenem zavarovanju že posredovali v usklajevanje strokovni javnosti
               in tudi ekonomsko - socialnem svetu in bo ta zakon, ki bo to obravnaval, tudi problem
               zavarovalnic in izravnalnih shem, obravnavan na vladi Republike Slovenije še v tem
               mesecu. V tem predlogu je opredeljeno prostovoljno zdravstveno zavarovanja na način,
               da vsem zavarovalnicam, ki nastopajo na trgu prostovoljnega zdravstvenega
               zavarovanja, nalaga enako obravnavanje zavarovancev, ne glede na njihovo starost,
               zdravstveno stanje in druge okoliščine. To je tudi osnova izravnalnih shem. Novela
               zakona torej ureja izravnalne sheme, s čimer se odpravlja ne enak položaj
               zavarovalnic, ki izvajajo dopolnilno zdravstveno zavarovanje in ki so ga imele glede
               na različno starostno strukturo svojih zavarovancev, kot vemo, imajo nekatere
               zavarovalnice bistveno višjo starost zavarovancev kot druge, imajo pa neke druge
               prednosti pri delovanju in ki so jih povlekle za seboj pravzaprav že od
               osamosvojitve.</p>
               <p>Zato smo tudi predlagali, da se ta stvar uredi po hitrem postopku, urejalo se bo
               vprašanje uvedbe in uveljavitve teh izravnalnih shem, in sicer s posebnimi poudarki
               na zavarovanju po načelu medgeneracijske vzajemnosti z opredelitvijo javnega
               interesa, kar je seveda po letu 2000, kot sem že uvodoma povedal, ves čas nekako
               odprta strokovna in politična tema. Predlog zajema tudi zahtevo po enakosti višine
               premij za vse zavarovance iste zavarovalnice in poenoteno dopolnilno zavarovanje v
               vseh zavarovalnicah.</p>
               <p>Seveda je pa prehod na tako novo ureditev precej zahteven postopek. Ne predvideva
               pa, na srečo, nobenih novih organov. Odločbe o izravnalnih shemah bo po ustreznem
               postopku, ki je tudi predviden v predlogu zakona, izvedlo in izdajalo ministrstvo za
               zdravje. V tem predlogu je še ena zanimivost, ki pa bo seveda predvsem v korist
               zavarovancem. V predlogu je predvideno tudi vračilo matematičnih rezervacij in
               rezervacij za starost zavarovancem, prav tako pa tudi natančnejše določbe in pogoji o
               sestavi skupščine vzajemne družbe. Ta se nam zdi zaenkrat v tej sestavi, kakršna je,
               neprimerna, čeprav je seveda naš vpliv tu razmeroma majhen, glede na to, da gre za
               privatno družbo z javnim interesom.</p>
               <p>Mogoče bi s tem v zvezi povedal še nekaj besed v zvezi z zahtevami po zvišanju
               premij različnih zavarovalnic prostovoljnega zdravstvenega zavarovanja v zadnjem
               času. Mogoče bi samo odgovoril, da je ministrstvo ves čas nasprotovalo povišanju
               premij in da je sedanje povišanje 5,8% s strani vzajemne zavarovalnice samo deloma
               bilo nekako v soglasju z mnenjem ministrstva, ki je nekako mislilo, da je potrebno
               zvišanje premij samo v višini inflacije.</p>
               <p>Mislim, da sem s tem kolikor toliko odgovoril na vaše vprašanje, in upam seveda, da
               bomo z vašo pomočjo tudi zakon, ki je v pripravi, čim prej sprejeli.</p>
               <p>Hvala lepa.</p>
            </sp>
            <sp xml:id="SDZ4-Redna-07-2005-06-13.sp76">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Ja, želite dopolnitev odgovora? Gospod Lahovnik,
               izvolite.</p>
            </sp>
            <sp xml:id="SDZ4-Redna-07-2005-06-13.sp77">

               <speaker>DR. MATEJ LAHOVNIK:</speaker>

               <p>Hvala lepa, gospod minister, za odgovor.</p>
               <p>Jaz sem to vprašanje seveda postavil zelo jasno, tudi iz tega razloga, ker so
               nekateri zavarovanci dobili v začetku leta 2005 na dom ponudbo Vzajemne, ki jim je
               ponujala preoblikovanje doživljenjskih pogodb v pogodbe za določen čas, v
               dvanajstletne pogodbe, ki se nanašajo na dopolnilno zdravstveno zavarovanje. Jaz imam
               to ponudbo tudi tukaj, objavljena je na internetu. Gre pa za to, namreč, da se vsem
               tistim, ki so preoblikovali te pogodbe v dvanajstletne, jim ni bil vrnjen denar, ki
               so ga oblikovali v obliki starostnih rezervacij, matematičnih starostnih rezervacij.
               Če bo to novi zakon dejansko predvidel in bodo ljudje prišli do svojega denarja, ki
               jim pripada, bom seveda to podprl in se mi zdi ta usmeritev edino pravilna. Ta denar
               je last državljank in državljanov, ki so ga tudi ustvarili, in ne zavarovalnic. Ne
               more in ne sme ponikniti v bilancah zavarovalnic.</p>
               <p>Druga stvar - seveda v zvezi s tem je tržni inšpektorat ocenil to ponudbo tudi kot
               zavajajočo in omenjeno zavarovalnico prijavil sodniku za prekrške.</p>
               <p>Druga stvar, kar se tiče podražitev. Treba je poudariti, da so se že vsem tistim, ki
               niso preoblikovali svoje pogodbe v dvanajstletne, marca meseca premije podražile za
               14%. Mene ljudje kličejo in trdijo, da je do te podražitve prišlo. Tudi ta dodatna
               podražitev, 5,8%, po moji oceni ni upravičena. Sprašujem se, na kakšni metodologiji
               temelji, in gre seveda za prevladujoč položaj ene zavarovalnice. Postavlja se
               vprašanje, kdo bo zaščitil malega človeka, državljane in državljanke pred takšnim
               dvigom premij za dopolnilno zdravstveno zavarovanje, ki bistveno posegajo v socialni
               položaj posameznih državljank in državljanov. Zato se mi zdi prav, da tukaj
               .../Opozorilni znak za konec razprave./... poskusimo tudi z izravnalnimi shemami
               zaščititi predvsem državljane in državljanke.</p>
               <p>Hvala.</p>
            </sp>
            <sp xml:id="SDZ4-Redna-07-2005-06-13.sp78">

               <speaker>PREDSEDNIK FRANCE CUKJATI:</speaker>

               <p>Hvala gospodu Lahovniku. Gospod minister, izvolite.</p>
            </sp>
            <sp xml:id="SDZ4-Redna-07-2005-06-13.sp79">

               <speaker>ANDREJ BRUČAN:</speaker>

               <p>Saj v bistvu sva pravzaprav, zanimivo, kar precej enakega mnenja. Vso stvar, ki je
               bila toliko časa v pripravi, smo sedaj dokončno pripravili in skušamo na ta način
               tudi ugoditi tistim vašim željam in zahtevam, ki ste jih zdaj povedali. Na vsak način
               pa smo jih že predvideli v zakonodaji, ki smo jo pripravljali zdaj zadnjih par
               mesecev, ne da bi za te vaše zahteve in želje vedeli. Predvsem zato ne, ker je
               usmeritev prejšnje vlade šla v drugo smer in vi verjetno to dobro veste, šla je proti
               izravnalnim shemam in je šla tudi v smeri pravzaprav celo ukinitve dopolnilnega
               zdravstvenega zavarovanja, s tem da bi ta denar neupravičeno, ki je res last
               privatnikov, res zasebnikov, šel v obvezno zdravstveno zavarovanje, v državno
               zavarovalnico praktično. Zato smo ves čas, že prej in tudi sedaj, temu nasprotovali
               in to svoje nasprotovanje vnesli tudi v predvideno spremembo zakonodaje. Strinjam se
               z vami, da je treba ta denar, ki je bil od zavarovancev, od posameznikov, v smislu
               rezervacij čim prej vrniti. In predlagamo tudi, da je to vračilo dejansko na podlagi
               realno vplačane vsote zavarovancev, ki je bila v tem času vplačana. Seveda nekatere
               podražitve, teh 14%, mislim, da zajema samo 10% zavarovancev. Tistih 90%
               zavarovancev, ki se jim je ali se jim bo zavarovalna premija povišala s 1. julijem,
               pa pride na 5,8% zavarovalne vsote.</p>
               <p>Mislim, da dejansko smo s tem, ko smo izravnalne sheme pripeljali do te točke,
               kakršna je v današnji fazi, da bomo lahko to, kar ste vi želeli sedaj v drugem delu
               svojega nastopa, tudi zavarovancem zagotovili v prihodnje. Predvsem dve stvari:
               prvič, da bodo enakopravni, ne glede na svojo starost v plačevanju premij... in
               drugo, da bodo tudi zavarovalnice med sabo enakopravne, ne glede na to, kakšne
               starosti, spola in tudi zdravstvene strukture zavarovancev imajo.</p>
            </sp>
            <sp xml:id="SDZ4-Redna-07-2005-06-13.sp80">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Želite podati predlog? Izvolite.</p>
            </sp>
            <sp xml:id="SDZ4-Redna-07-2005-06-13.sp81">

               <speaker>DR. MATEJ LAHOVNIK:</speaker>

               <p>Hvala lepa. Skladno z drugim odstavkom 246. člena predlagam, da se v zvezi z
               odgovorom ministra opravi javna razprava. Predvsem se mi zdi bistveno to zato, ker
               dejansko lahko ugotovimo, da je prišlo do nekih podražitev dopolnilnih zdravstvenih
               zavarovanj, kot ste tudi sami ugotovili. Vem, da mogoče v tem trenutku ne morete
               natančno pojasniti, zakaj ta odstotek. Ampak že samo dejstvo, da je do tega prišlo,
               da ljudje to plačujejo iz meseca v mesec, je izrazito sporno. In se mi zdi, da v tem
               delu, posebno še glede na to, da očitno tudi na tem področju ni zagotovljena ustrezna
               konkurenca in da imajo nekateri prevladujoč položaj, da se to vprašanje skozi to
               razpravo bolj jasno izkristalizira.</p>
               <p>Glede izravnalnih shem seveda podpiram vaše stališče, kot sem dejal, kot sem ga
               podpiral tudi še kot član prejšnje vlade. Tako ta vaša trditev, da je bil nek drug
               koncept, ne drži. In mislim, da se bo tudi to lahko pokazalo v javni razpravi, ki bo
               dobrodošla, ker gre za občutljivo socialno vprašanje, za dopolnilno zdravstveno
               zavarovanje, ki dejansko zadeva vse naše državljanke in državljane. Zato je prav, da
               tu opravimo poglobljeno diskusijo. Hvala.</p>
            </sp>
            <sp xml:id="SDZ4-Redna-07-2005-06-13.sp82">

               <speaker>PREDSEDNIK FRANCE CUKJATI:</speaker>

               <p>Hvala. Gospa Majda Potrata je ministru za zdravje... /oglašanje iz ozadja/...
               postavila vprašanje v zvezi z aktivnostmi preprečevanja raka na dojkah. Gospod
               minister, preden boste odgovorili, dovolite še proceduralni predlog s strani gospoda
               Cvikla. Izvolite.</p>
            </sp>
            <sp xml:id="SDZ4-Redna-07-2005-06-13.sp83">

               <speaker>MAG. MILAN M. CVIKL:</speaker>

               <p>Gospod predsednik, maloprej ste grobo kršili poslovnik. Mi predlagamo, da državni
               zbor odloča o naslednjem proceduralnem predlogu: da v skladu s tretjim odstavkom 73.
               člena, kjer je navedeno, da predsedujoči prekine delo državnega zbora, če je treba
               pridobiti mnenje delovnih teles.</p>
               <p>Trenutno je sklicana seja odbora za finance in monetarno politiko, ki jo je sklical
               predsedujoči po posvetovanju z vami, in 30. člen poslovnika jasno določa, da ne
               moreta teči hkrati dve seji. Poleg tega sicer ne bi bilo nobenega smisla delati
               načrta dela državnega zbora, ker imamo opredeljeno, kdaj je delo delovnih teles in
               kdaj delo državnega zbora. Do sedaj se še ni zgodilo, da bi hkrati tekla seja
               državnega zbora ali matičnega delovnega telesa. Nekaj poslancev je na seji članov
               matičnega delovnega telesa, zato lepo prosim, da v skladu s tretjim odstavkom 73.
               člena ali prekinete sejo državnega zbora, ker ravnokar začenja seja odbor za finance
               in monetarno politiko, ali pa naročite predsedniku matičnega delovnega telesa, da
               prekine sejo matičnega delovnega telesa. Želim, da daste ta proceduralni predlog na
               glasovanje, pred glasovanjem pa bomo tudi obrazložili svoj glas.</p>
            </sp>
            <sp xml:id="SDZ4-Redna-07-2005-06-13.sp84">

               <speaker>PREDSEDNIK FRANCE CUKJATI:</speaker>

               <p>To ni proceduralno vprašanje oziroma predlog, ki bi ga lahko dal na glasovanje. Za
               obravnavo te točke dnevnega reda, poslanska vprašanja, ni potrebno, da neko delovno
               telo razpravlja in da svoje stališče k tej točki dnevnega reda. Sem pa prepričan, da
               o vašem predlogu ve predsednik odbora in strokovne službe, in prosim, da se člani
               odbora dogovorite, kako boste nadaljevali svoje delo. Nobenemu poslancu pa ne bo
               preprečeno, da postavi vprašanje, kot ga je najavil določenemu ministru. Nadaljujemo.
               Torej, ste ga že postavil, gospod Cvikl, mislim, da je to povsem jasno. Prosim, da se
               s predsednikom odbora dogovorite, kdaj boste razpravljali o nadaljevanju in kako.
               Tukaj teče točka dnevnega reda, ki ste ga potrdili skupaj. Gospod Školč.</p>
            </sp>
            <sp xml:id="SDZ4-Redna-07-2005-06-13.sp85">

               <speaker>JOŽEF ŠKOLČ:</speaker>

               <p>Gospod predsednik, jaz predlagam, da v skladu z vašim sedanjim predlogom odredite pol
               ure odmora zato, da eventualno pač obvestite predsednika odbora za finance in
               monetarno politiko o tistih določilih poslovnika, ki določajo red v državnem zboru in
               se glasijo približno tako, da v času, ko zaseda državni zbor, ni mogoče sklicati
               nobenega drugega delovnega telesa.</p>
               <p>Predlagam, da na predlog naše poslanske skupine v okviru te točke daste nam pol ure
               časa, te pol ure čase pa izkoristite za to, da predsednika odbora o tem obvestite.
               Sicer se lahko zgodi, da tisti člani državnega zbora, ki so seveda hkrati tudi člani
               tega odbora, ki pripravlja dopolnila za proračun, ne bodo mogli sodelovati na odboru,
               v posledici pa seveda to lahko pomeni spor, da bo v proceduralnem smislu vse njihovo
               delo zaman iz preprostega razloga, ker jim ni omogočeno, da sodelujejo pri seji
               matičnega odbora. Ni namreč mogoče prepustiti poslancem, da se odločajo o tem, ali
               bodo delovali na seji odbora, ki je - mimogrede - sklicana v nasprotju s poslovnikom,
               ali bodo sodelovali na seji državnega zbora, kjer so dolžni sodelovati glede na
               njihovo izvolite. Prosim za pol ure odmora, da jih izkoristite vi ali pa tudi mi, da
               obvestimo predsednika delovnega telesa o določilih poslovnika.</p>
            </sp>
            <sp xml:id="SDZ4-Redna-07-2005-06-13.sp86">

               <speaker>PREDSEDNIK FRANCE CUKJATI:</speaker>

               <p>Gospod Školč, moram povedati, da v poslovniku ni nikjer določeno, da v času seje
               državnega zbora ne more zasedati posamezno delovno telo. Bi pa vas vprašal, ali lahko
               dam ta predlog na glasovanje potem, ko bo na zaostala vprašanja, še iz prejšnjih sej,
               na katera mora odgovoriti gospod Bručan, odgovoril, in sicer Majdi Potrati in Marii
               Pozsonec. Ko končamo to, potem bi dal na glasovanje prekinitev, če se med tem ne bo
               razrešilo vprašanje na samem odboru.</p>
            </sp>
            <sp xml:id="SDZ4-Redna-07-2005-06-13.sp87">

               <speaker>JOŽEF ŠKOLČ:</speaker>

               <p>Gospod predsednik, če bi bilo odvisno od moje dobre volje, bi seveda rekel takoj:
               ja. Če bi rekel ja, bi storil napako, ker v tem trenutku teče seje matičnega odbora,
               in mislim, da je najbolje, da nam to polovico uro daste takoj. Ministra Bručana so
               kolegi čakali slab mesec dni in minister Bručan bo lahko počakal te pol ure, da bo
               nadaljeval z odgovori.</p>
            </sp>
            <sp xml:id="SDZ4-Redna-07-2005-06-13.sp88">

               <speaker>PREDSEDNIK FRANCE CUKJATI:</speaker>

               <p>Potem sem dolžan ta proceduralni predlog dati na glasovanje. Slišali ste ga,
               predlaga prekinitev pol ure. Glasujemo. Glasovanje teče. Navzočih je 52 poslank in
               poslancev, za je glasovalo 32, proti 19.</p>
               <p><stage>(Za je glasovalo 32.)</stage> <stage>(Proti 19.)</stage></p>
               <p>Prekinjam sejo državnega zbora in jo nadaljujemo ob 16.40 uri.)</p>
               <stage>(Seja je bila prekinjena ob 16.09 uri in se je nadaljevala ob 16.41 uri.)</stage>
            </sp>
            <sp xml:id="SDZ4-Redna-07-2005-06-13.sp89">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovani poslanci! Nadaljujemo prekinjeno sejo.</p>
               <p>Sprašujem predlagatelja, ima kakšno obrazložitev, pripombo? Izvolite, gospod
               Školč.</p>
            </sp>
            <sp xml:id="SDZ4-Redna-07-2005-06-13.sp90">

               <speaker>JOŽEF ŠKOLČ:</speaker>

               <p>Spoštovani gospod predsednik. Po pogovoru v poslanski skupini in po bežnem pregledu
               poslovniških določb menimo, da ni nobenega razloga, da ne bi nadaljevali s
               postavljanjem poslanskih vprašanj ministrom in ministrici iz preprostega razloga, ker
               gre za enega ključnih instrumentov, ki ga imajo poslanci na razpolago in prek njih
               tudi javnost, da vprašajo ministre po njihovih odločitvah, po stanju na določenem
               področju in tako naprej. Prekinitev te seje oziroma nezmožnost, prekinitev te točke
               oziroma nezmožnost udeležbe na taki točki, bi pomenila zelo velik poseg v te pravice,
               ki jih poslanci imajo.</p>
               <p>Hkrati pa seveda menimo, da je že cel poslovnik napisan tako, da ne dopušča nobenega
               dvoma, da ni mogoče v toku seje državnega zbora sklicati kakršnegakoli delovnega
               telesa, razen iz naslova 73. člena, tretje točke, ko pač pride do teh situacij, v
               kateri lahko, recimo, državni zbor od matičnega delovnega telesa zahteva neko dodatno
               mnenje. Znotraj te točke tega dodatnega mnenja v tem trenutku seveda ne
               potrebujemo.</p>
               <p>Ravno tako pa vidimo, da je potrebno za normalno delo državnega zbora izpolniti
               tiste pogoje, o katerih govori 59. člen in pa 61. člen tega poslovnika, kar pomeni,
               da je potrebno imeti, ker gre za redno sejo, do začetka seje praktično vse materiale
               na mizi.</p>
               <p>S tega vidika, tu govorim pa naprej v svojem imenu, dejansko menim, da je bila
               storjena ob glasovanju o dnevnem redu napaka, ko je na dnevni red bil sprejet
               rebalans proračuna, ker ta točka preprosto ni imela tiste podlage, o kateri govori
               59. in 61. člen. In v tem smislu bi bila dolžnost vodstva zbora, da na to opozori in
               to točko umakne. S tega vidika ambicije predsednika odbora za finance in monetarno
               politiko, če smo zares dosledni, ne bo mogoče brez kršitev poslovnika znotraj te seje
               doseči in je mogoče to sejo nadaljevati ali danes po seji, vsekakor pa se bo
               zastavilo relevantno vprašanje, ali je mogoče to točko obravnavati znotraj te redne
               seje. Sam menim, da ne. To je vam v premislek, eventualno, če bo treba, se to lahko
               formulira tudi kot vprašanje poslovniški komisiji. Za to govorijo jasno napisana
               določila, za to govori vsa praksa, bom rekel, zadnjih let in za to govori tudi praksa
               bivše opozicije, ko enostavno ni dovolila, da bi se obravnavale točke za...</p>
            </sp>
            <sp xml:id="SDZ4-Redna-07-2005-06-13.sp91">

               <speaker>PREDSEDNIK FRANCE CUKJATI:</speaker>

               <p>Gospod Školč, že kar krepko čez tri minute ste.</p>
            </sp>
            <sp xml:id="SDZ4-Redna-07-2005-06-13.sp92">

               <speaker>JOŽEF ŠKOLČ:</speaker>

               <p>Se vam opravičujem, končujem s tem stavkom. Vsi ti razlogi govorijo zoper to, da bi
               bilo to mogoče. Naš predlog je, da nadaljujemo s poslanskimi vprašanji, naši kolegi
               se iz tega razloga ne bodo mogli udeležiti te seje odbora, če bo tekla. Če bo pa
               tekla, bomo pač sprožili ustrezne postopke, da spodbijamo njeno legitimnost. Hvala.
           </p>
            </sp>
            <sp xml:id="SDZ4-Redna-07-2005-06-13.sp93">

               <speaker>PREDSEDNIK FRANCE CUKJATI:</speaker>

               <p>Hvala. Še predsednik odbora za finance. Izvolite.</p>
            </sp>
            <sp xml:id="SDZ4-Redna-07-2005-06-13.sp94">

               <speaker>BOJAN STARMAN:</speaker>

               <p>Hvala lepa, gospod predsednik. Spoštovane poslanke in poslanci. V imenu našega odbora
               predlagam, da se razprava o poslanskih vprašanjih z današnjega popoldneva prenese na
               naslednji teden z namenom, da bi lahko kvalitetno opravili razpravo o rebalansu
               proračuna in sprejeli ustrezne sklepe v predvidenem roku. Moram pač po poslovniku
               pričeti en dan pred zasedanjem državnega zbora. Na žalost smo kljub štiriurni
               razpravi uspeli obravnavati in zaključiti, priti do mnenja samo do prvega amandmaja,
               imajo jih pa 77. Prosil bi, da nam omogočite brez vseh možnih in potrebnih
               nesporazumov nadaljevati našo sejo do zaključka. Hvala lepa.</p>
            </sp>
            <sp xml:id="SDZ4-Redna-07-2005-06-13.sp95">

               <speaker>PREDSEDNIK FRANCE CUKJATI:</speaker>

               <p>Hvala. O predlogih ni razprave. O proceduralnih predlogih ni razprave, razen če ima
               kdo še dodaten... Kot mi je tukaj rečeno, moramo najprej glasovati o proceduralnem
               predlogu. Gospod Školč ni dal proceduralnega predloga, ampak smatra, da je dobro, da
               se nadaljuje tako, kot je po terminskem planu. Predlog je torej, da se ta točka
               prekine in se nadaljuje - to se pravi, točka poslanska vprašanja - v sredo ob 10.
               uri. S tem se druge točke v sredo ob 10. uri seveda ustrezno zamaknejo, v sredo
               teden, to je 22. junija. Glasovali bomo in v skladu s 73. členom tretjim odstavkom,
               ki pravi: "Predsedujoči prekine delo državnega zbora, če" itd. "in v drugih primerih,
               kadar tako sklene državni zbor." Če bo državni zbor tako sklenil, bom jaz to točko
               prekinil in jo bomo nadaljevali v sredo, 22.6.2005 ob 10. uri dopoldne. Najprej bomo
               o tem glasovali, potem bomo glasovali eventualno še o drugih proceduralnih predlogih.
               Glasujemo. /Oglašanje iz ozadja./ Ni obrazložitve glasu! Navzočih je 62 poslank in
               poslancev, za je glasovalo 45, proti 17.</p>
               <p><stage>(Za je glasovalo 45.)</stage> <stage>(Proti 17.)</stage></p>
               <p>Ugotavljam, da je predlog sprejet.</p>
               <p>S tem prekinjam to točko dnevnega reda, ki jo bomo nadaljevali v sredo, 22.6.2005 ob
               10.00 uri. Hvala lepa. <stage>(SEJA JE BILA PREKINJENA 13. JUNIJA 2005 OB 16.50 URI.)</stage>
               </p>
            </sp>
         </div>
      </body>
   </text>
</TEI>

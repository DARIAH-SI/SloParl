<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ4-Izredna-32-2008-01-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|DC255DDC61543BC1C12573D800544225</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=DC255DDC61543BC1C12573D800544225</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Izredna-32-2008-01-16.DZ" n="32">
               <name>Izredna</name>
               <date when="2008-01-16"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Izredna-32-2008-01-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">32. izredna seja</stage>
            <stage type="date">(16. januar 2008)</stage>
            <stage type="chairman">Sejo je vodil France Cukjati, predsednik Državnega zbora.</stage>
            <stage type="time">Seja se je pričela ob 12.01.</stage>


            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Spoštovane kolegice, spoštovani kolegi, prosim, da se umirite in zasedete svoja
               mesta. Hvala in lepo pozdravljeni! Pričenjam 32. izredno sejo Državnega zbora
               Republike Slovenije, ki sem jo sklical na podlagi drugega odstavka 58. člena in
               drugega odstavka 60. člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednji poslanci: Roberto
               Battelli, Ljubo Germič od 15.30 ure dalje, Miran Jerič, mag. Vasja Klavora od 16. ure
               dalje, dr. Marko Pavliha, dr. Mitja Slavinec do 16. ure in gospod Alojz Sok.</p>
               <p>Na sejo sem vabil predstavnike Vlade Republike Slovenije k vsem točkam dnevnega
               reda. Vse prisotne lepo pozdravljam! Še enkrat prosim poslanke in poslance, da se
               umirijo, da lahko v miru začnemo sejo Državnega zbora. Ali želite odmor, da se
               pogovorite? Še enkrat sprašujem, ali se boste umirili? Hvala.</p>
               <p>Prehajamo na določitev dnevnega reda 32. izredne seje Državnega zbora Republike
               Slovenije.</p>
               <p>Predlog dnevnega reda ste prejeli s sklicem seje 14. januarja 2008. Predlogov za
               umik ali za širitev dnevnega reda nisem prejel, zato prehajamo na določitev dnevnega
               reda. Prosim poslanke in poslance, da preverijo delovanje glasovalnih naprav. Hvala.</p>
               <p>Zboru torej predlagam, da za današnjo sejo določi dnevni red, kot ste ga prejeli s
               sklicem. Glasujemo. Navzočih je 58 poslank in poslancev, za je glasovalo 55, proti
               1.</p>
               <p><stage>(Za je glasovalo 55.)</stage> <stage>(Proti 1.)</stage></p>
               <p>Ugotavljam, da je dnevni red 32. izredne seje zbora določen.</p>
               <p>Ob tem vas obveščam, da bomo v skladu z dogovorom na Kolegiju predsednika Državnega
               zbora danes opravili le 1. točko dnevnega reda, preostale točke, pa na nadaljevanju
               izredne seje v torek 22. januarja 2008 s pričetkom ob 12. uri.</p>
               <p>Prehajamo na <title>1. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O PRAVNIH NASLEDNICAH POOBLAŠČENIH INVESTICIJSKIH
                  DRUŽB.</title> Predlog zakona je v obravnavo zboru predložila Vlada Republike
               Slovenije. Besedo dajem predstavniku Vlade za dopolnilno obrazložitev. Gospod
               Šircelj, državni sekretar, izvolite, imate besedo.</p>
            </sp>
            <sp who="SDZ4:ŠirceljAndrej">

               <speaker>MAG. ANDREJ ŠIRCELJ:</speaker>

               <p>Hvala lepa. Spoštovani predsednik, spoštovane poslanke in spoštovani poslanci! 31.
               julija 2007 je stopil v veljavo Zakon o pravnih naslednicah pooblaščenih
               investicijskih družb, ki določa družbe, ki se po zakonu štejejo za pravne naslednice
               pooblaščenih investicijskih družb. Zakon zajema vse delniške družbe, ustanovljene po
               Zakonu o gospodarskih družbah, ki so pravne naslednice pooblaščenih investicijskih
               družb, kar ima za posledico, da so pravne naslednice pooblaščenih investicijskih
               družb lahko tudi banke in zavarovalnice, za katere pa veljajo posebna pravila in jih
               urejajo posebni predpisi.</p>
               <p>Ob primerjavi določb tega zakona z določili Zakona o bančništvu in Zakona o
               zavarovalništvu ter na podlagi podzakonskih predpisov na podlagi teh zakonov se je
               pokazalo, da prihaja do kolizije med pravnimi ureditvami pravnih naslednic
               pooblaščenih investicijskih družb in bank ter zavarovalnic. Z uveljavitvijo Predloga
               zakona o dopolnitvi zakona o pravnih naslednicah pooblaščenih investicijskih družb
               bodo iz uporabe določil zaradi kolizije med pravno ureditvijo pravnih naslednic
               pooblaščenih investicijskih družb ter pravno ureditvijo bank in pravno ureditvijo
               zavarovalnic izvzete banke in zavarovalnice.</p>
               <p>Namen predlaganih sprememb je odpraviti neenak položaj bank in zavarovalnic v
               primerjavi z drugimi pravnimi naslednicami, ki se kaže v tem, da zakon ne upošteva
               posebne področne ureditve bank in zavarovalnic glede na druge delniške družbe. Z
               Zakonom o zavarovalništvu se ureja zavarovalno delniško družbo povsem celovito in
               drugače, kot jo ureja Zakon o gospodarskih družbah. Tudi Zakon o gospodarskih družbah
               sam izrecno loči zavarovalnice in banke od drugih delniških družb in seveda posebej
               določa tudi uporabo mednarodnih računovodskih standardov tudi za banke in
               zavarovalnice. Hkrati jih uvršča med velike družbe in ne glede na izpolnitev
               kriterijev predvideva posebnosti glede členitve poslovnih izkazov.</p>
               <p>Glede na navedeno je v primeru bank in zavarovalnic skladno s spoštovanjem določil
               področnih zakonov namen tega zakona presežen, saj so mali delničarji povsem
               zaščiteni, ker gre za regulirane in transparentne družbe pod nadzorom Agencije za
               zavarovalni nadzor kot tudi za nadzor nad bankami, ki ga opravlja Banka Slovenije.</p>
               <p>S spremembo tega zakona pa se bodo banke in zavarovalnice lahko uvrščale na borzo, v
               skladu z zakonodajo, v skladu z odločitvami organov upravljanja in v skladu s pravili
               borze. To velja vključno za Zavarovalnico Triglav.</p>
               <p>Spoštovane poslanke in spoštovani poslanci! Vlada predlaga, da Državni zbor zakon
               podpre. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Predlog zakona je obravnaval Odbor za finance in monetarno politiko kot
               matično delovno telo. Besedo dajem predsedniku, gospodu Bojanu Starmanu, za
               predstavitev poročila. Izvolite.</p>
            </sp>
            <sp who="SDZ4:StarmanBojan">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Vse skupaj prav lepo pozdravljam. Odbor
               Državnega zbora Republike Slovenije za finance in monetarno politiko je v okviru
               razširitve 35. seje odbora včeraj obravnaval tudi spremembe in dopolnila Zakona o
               pravnih naslednicah pooblaščenih investicijskih družb, ki ga je Državnemu zboru
               predložila Vlada Republike Slovenije. Odbor je na svoji 120. redni seji sprejel
               sklep, da se zadevni predlog zakona obravnava po nujnem postopku.</p>
               <p>Pri delu odbora so sodelovali predstavniki Vlade, predvsem s finančnega ministrstva,
               ter Zakonodajno-pravne službe, predložena sta bila tudi dva amandmaja Poslanske
               skupine Socialnih demokratov, in sicer prvi predlaga črtanje 1. člena ter amandma k
               3. členu. Tako obrazložitev kot sama razprava je potekala o enem samem vprašanju -
               predloženi zakon ima samo štiri člene - ali naj se Zavarovalnica Triglav takoj uvrsti
               na borzo oziroma to se lahko naredi tudi kasneje ozirom po njeni presoji. Odbor ni
               sprejel predloga o amandmaju za črtanje 1. člena in za spremembo 3. člena. Glasoval
               je o vseh členih skupaj. In glede na to, da Odbor za finance in monetarno politiko
               kot matično delovno telo za predlog zakona ni sprejel nobenega amandmaja, odbor
               ugotavlja, da bo Državni zbor obravnaval predlog zakon v predloženem besedilu, kot je
               bilo objavljeno v Poročevalcu številka 7 z dne 14.1.2008. Takšen predlog predlagamo,
               da Državni zbor tudi sprejme. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Sledi predstavitev stališč poslanskih skupin. Gospod Josip Bajc bo predstavil
               stališče Poslanske skupine Slovenske ljudske stranke. Prosim.</p>
            </sp>
            <sp who="SDZ4:BajcJosip">

               <speaker>JOSIP BAJC:</speaker>

               <p>Spoštovani gospod predsednik Državnega zbora, spoštovani predstavniki Vlade,
               kolegice in kolegi, vsem skupaj en lep pozdrav in tudi uspešno delo v letu
               iztekajočega se nam mandata. Takoj na začetku naj poudarim, da bomo poslanci
               Poslanske skupine Slovenske ljudske stranke predlagani zakon podprli, saj po našem
               mnenju je treba pred uvrstitvijo Zavarovalnice Triglav na borzo odgovoriti še na celo
               vrsto neodgovorjenih vprašanj, ki so povezana tudi z referendumom in ne nazadnje tudi
               z odločbo Ustavnega sodišča. Predlagana novela Zakona o spremembah in dopolnitvah
               zakona o pravnih naslednicah pooblaščenih investicijskih družb ima en sam člen, kljub
               temu pa pomeni pomembno spremembo veljavnega zakona. Predlagana dopolnitev 2. člena
               zakona namreč določa, da se določbe zakona ne nanašajo na banke in zavarovalnice. V
               danem trenutku je zakon povezan predvsem z uvrstitvijo Zavarovalnice Triglav na
               borzo, kar bi se zgodilo, če zakona ne sprejmemo. Po veljavni določbi se 28.
               januarja, torej čez 12 dni, izteče skrajni rok za kotizacijo družbe po zakonu o
               pidih. Z uvrstitvijo Zavarovalnice Triglav na borzo bi vsekakor nastalo več težav, ki
               so povezane predvsem z določbami veljavnega Zakona o naslednicah pidov, ki določa
               popolno prenosljivost delnic, pri čemer pa je KAD z drugo zakonodajo omejen pri
               razpolaganju z deleži, ki ga ima v Zavarovalnici Triglav. Prišlo bi tudi do nekaterih
               drugih kolizij.</p>
               <p>Posebej moram poudariti, da smo v Slovenski ljudski stranki predlagani zakon
               podpirali že od samega začetka. Res pa je, da zakon tako časovno kot tudi vsebinsko
               sovpada z vprašanjem lastninjena Zavarovalnice Triglav v delu, ki se nanaša na
               pravice nekdanjih zavarovancev. Vsem nam je znano, da imamo v zvezi s tem odločbo
               Ustavnega sodišča in tudi v lanskem letu izveden referendum, na katerem je bila
               zavrnjena sprememba Zakona o lastninskem preoblikovanju zavarovalnic. Sprejem tega
               zakona in neuvrstitev Triglava na borzo je torej tesno povezana s privatizacijo
               skoraj 35% vrednosti Zavarovalnice Triglav, s katerimi v tem trenutku upravlja
               Kapitalska družba.</p>
               <p>Slovenski ljudski stranki se očita, da je preprečila oziroma ustavila sprejem
               zakona, ki bi omogočil privatizacijo omenjenega dela s strani fizičnih oseb. V
               Slovenski ljudski stranki smo ves čas vztrajali na stališču, da je treba način
               prodaje tega deleža dobro premisliti in preprečiti kakršnekoli špekulativne
               posledice, ki bi jih lahko povzročila prodaja tega deleža. Nedvomno je, da bi prodaja
               35% deleža Zavarovalnice Triglav fizičnim osebam posameznikom prav gotovo omogočila
               dobro naložbo in bi le-ti bili zadovoljni z njo tako, kot v primeru Nove Kreditne
               banke Maribor. Vendar pa je vprašanje: Koliko ljudi, ki so bili zavarovanci Triglava
               leta 1992 oziroma 1991 bi si dejansko lahko privoščili nakup delnic v primeru prodaje
               fizičnim osebam? In, ali bi bila takšna prodaja res pravična do vseh državljanov in
               državljank Republike Slovenije?</p>
               <p>Ključni cilj, ki ga zasledujemo tudi pri tem zakonu je skrbno ravnanje z državnim
               premoženjem in ohranitev strateško najpomembnejših podjetij v slovenski lasti.
               Zavarovalništvo je nedvomno ena od teh strateških panog v naši državi. Z nesprejetjem
               tega zakona bi se naša največja zavarovalnica uvrstila na borzo, sočasno pa bi se
               moralo po veljavnem zakonu o preoblikovanju pidov z njenimi delnicami na borzi
               neomejeno razpolagati, tudi s tistimi, ki jih ima v upravljanju KAD.</p>
               <p>Predlagani zakon bomo torej podprli. Pri nadaljnjih korakih, povezanih s
               privatizacijo Zavarovalnice Triglav, pa bomo vztrajali pri razumnih odločitvah, ki so
               tako v interesu zavarovalnice kot tudi vseh državljanov Republike Slovenije.</p>
               <p>V poslanski skupini smo trdno prepričani, da v tem trenutku prodaja državnega deleža
               v Triglavu ni potrebna, kaj šele nujna, in da obstajajo rešitve, ki lahko brez
               prodaje pomenijo stabilno in trajno financiranje pokojninske blagajne in s tem
               zagotavljanje koristi vseh naših državljanov in državljank - tako tistih, ki bi si
               lahko privoščili nakup Triglavovih delnic, kot tudi tistih, ki ne razmišljajo o
               delnicah, pač pa razmišljajo o tem, ali si bodo v materialnem smislu še lahko
               zagotovili človeka dostojno življenje.</p>
               <p>Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Dr. Matej Lahovnik bo predstavil stališče Poslanske skupine Zares.</p>
            </sp>
            <sp who="SDZ4:LahovnikMatej">

               <speaker>DR. MATEJ LAHOVNIK:</speaker>

               <p>Hvala lepa, gospod predsednik. Predstavniki Vlade, spoštovane poslanke in poslanci!
               V Poslanski skupini Zares omenjenega predlaganega zakona ne bomo podprli, predvsem
               zato, ker je Vlada še nedolgo tega nazaj predlagala zakon, ki ga je koalicija v
               Državnem zboru tudi podprla, po katerem morajo na borzo vse naslednice pooblaščenih
               investicijskih družb, tudi banke in zavarovalnice, če so seveda pripojile katero od
               teh naslednic pooblaščenih investicijskih družb, in je Vlada to takrat tudi korektno
               in pravilno utemeljevala s tem, da se doseže večja preglednost trgovanja s temi
               delnicami. Sedaj, ko smo prišli v situacijo, ko je Zavarovalnica Triglav pripojila
               eno izmed naslednic pooblaščenih investicijskih družb in je s tem postala sama
               zavezana, da svoje delnice s 27. januarjem letošnjega leta uvrsti na borzo
               vrednostnih papirjev, pa je nastal problem; problem, ki ga je zopet povzročila Vlada,
               ker ni predlagala ustreznega sistema privatizacije Zavarovalnice Triglav. Predlog, ki
               ga je predlagala, je bil zavrnjen na referendumu tudi ali predvsem zato, ker niso
               upoštevali konstruktivnih pripomb, ki smo jih dali v Zares, ko smo predlagali, da se
               pri prenosu na Kapitalsko družbo vgradijo določene varovalke. V takšnem primeru bi
               lahko takrat zakon podprli in v takšnem primeru, seveda, tudi danes ne bi imeli
               novega zakona, zakona, ki je predlagan samo zavoljo Zavarovalnice Triglav. Zaradi
               situacije, ki je nastala zato, ker Vlada ni uspela, ni želela ali ni zmogla
               pripraviti ustreznega modela lastninjenja Zavarovalnice Triglav.</p>
               <p>Tisto, kar imamo pred seboj, je dejstvo, da če bomo danes sprejeli ta zakon, potem
               je vprašanje, kdaj sploh bo Zavarovalnica Triglav šla na borzo. Namreč, predloga
               lastninjenja, ki ga je pripravilo Ministrstvo za finance, ne podpirajo niti vsi v
               Vladi niti znotraj koalicije si niso glede tega enotni. Predloga, ki smo ga dali v
               Zares in ki upošteva dobre lastnosti predloga, ki ga je dal Državni svet, in pa tiste
               dobre lastnosti Vlade pa očitno tudi ne želite sprejeti. Predlagali smo namreč, da bi
               34% delež Zavarovalnice Triglav prenesli na ZPIZ ali na KAD z ustreznimi varovalkami,
               da ne bi prišlo do nepregledne prodaje, in da bi se ta sredstva koristila za
               stabilnost pokojninskega sistema, hkrati pa bi v naslednji fazi z Zavarovalnico
               Triglav izvedla dokapitalizacijo v višini 200 milijonov evrov, skozi katero bi
               povabila vse državljane in državljanke v okviru odprte javne ponudbe delnic, da
               sodelujejo pri tej privatizaciji. In na ta način bi dosegli, prvič, stabilnost
               pokojninskega sistema, ker bi 34% delnic Zavarovalnice Triglav prenesli na ZPIZ ali
               na KAD z ustreznimi varovalkami. Drugič. Dosegli bi, da se vse državljane, ki imajo
               interes, vključi v okviru javne ponudbe v privatizacijo Zavarovalnice Triglav. In
               tretjič, kar je najpomembnejše, dosegli bi, da bi Zavarovalnica Triglav prišla do
               novega svežega kapitala in da bi sama postala ključen, pomemben regionalni igralec na
               področju trženja zavarovanj v jugovzhodni Evropi. Ni treba, da so slovenska podjetja
               samo tarče prevzemov, da čakajo kot glinasti golobi, kdo jih bo sestrelil, ampak da
               tudi sama ima možnost prevzemati.</p>
               <p>Ampak, spoštovane poslanke in poslanci, vsi ti predlogi, ki jih Zares dajemo,
               naletijo na gluha ušesa, o njih ne želite diskutirati in potem se soočamo s takšno
               situacijo, kot jo imamo danes, da Vlada s tem zakonom poskuša odpraviti nekatere
               nevarne posledice zakona, ki ga je sprejela pred enim letom. Končna posledica tega
               bo, da Zavarovalnica Triglav ne bo na borzi in da se bo z delnicami Zavarovalnice
               Triglav še naprej trgovalo na sivem trgu, tako kot se trguje sedaj, na nepregleden
               način in vemo, nobena skrivnost ni, da se cene teh delnic gibljejo od 100 pa vse do
               500 evrov in da se nepregledno konsolidira tudi lastništvo. Zaradi vsega tega,
               predvsem pa tudi zaradi nekaterih slabo pripravljenih predlogov, žal v Poslanski
               skupini Zares tega zakona ne moremo podpreti. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Vili Rezman bo predstavil stališče Poslanske skupine Demokratične
               stranke upokojencev. Prosim.</p>
            </sp>
            <sp who="SDZ4:RezmanVili">

               <speaker>VILI REZMAN:</speaker>

               <p>Hvala lepa, gospod predsednik. Lep pozdrav vsem! Vlada je predlagala spremembe in
               dopolnitve zakona o pravnih naslednicah pooblaščenih investicijskih družb na osnovi
               ugotovitev o slabostih, ki jih ta zakon prinaša. Zakonodajno-pravna služba v zvezi s
               tem zakonom oziroma predlogom ni imela pomembnih sistemsko-pravni pomislekov,
               vsebinskih pa, izgleda, bo danes veliko, saj je napovedane razprave kar celih pet uro
               za en stavek, ki je edini tudi bistven v tem predlogu sprememb.</p>
               <p>V Poslanski skupini DeSUS bomo vladni predlog podprli. Sami ocenjujemo, da sta
               zadnji dve desetletji naše države zaznamovani s pomembnimi tako pravnimi kot
               vsebinskimi poizkusi prestrukturiranja našega lastništva s ciljem, da bi se našli
               lastniki, ki jim rečemo, pod narekovaji, <q>"pravi lastniki"</q>, da bi bilo premoženje
               ustrezno, učinkovito upravljeno, da bi bili zaščiteni mali lastniki in da bi se
               preprečevale nepravilnosti in zlorabe. To so bili nekateri izmed ciljev, katerim
               skuša slediti tudi predlog sprememb, ki je sedaj pred nami. Res je, da ta zakon, ki
               ga sedaj spreminjamo, ni zdržal niti dobrega pol leta, ampak to ne more biti razlog,
               da se ne bi potrudili popraviti ga v tistem smislu, za katerega ocenjujemo, da je
               popravkov potreben. Vlada je, tako mi razumemo, imela vsaj tri, ne samo enega, tri
               razloge za spremembo. Prvi je morebiti edini tak, ki bi mu lahko rekli, da je tudi
               sistemski. Namreč, govori o tem, da so zavarovalnice in banke v neenakem položaju v
               primerjavi z drugimi naslednicami pooblaščenih investicijskih družb, ker so tudi
               sicer po svoji dejavnosti to drugačne institucije, ker so drugače organizirane,
               drugače nadzorovane, ker imajo tudi drugačen značaj. Menimo, da je ta razlog tudi
               vreden podpore.</p>
               <p>Drugi razlog, ki je naveden, je razlog, ki bo danes sicer večkrat in bolj omenjan,
               namreč, lastninsko preoblikovanje Zavarovalnice Triglav, ki je pa pravzaprav izvedeni
               ali pa kolateralni del spreminjanja tega osnovnega zakona. Ugotavljamo, da če ne bi z
               močjo referendumske volje bil ustavljen tisti predlog zakona, ki je bil že
               izglasovan, morebiti tovrstnih zadreg danes ne bi imeli.</p>
               <p>Tretji razlog, ki ga navaja Vlada in ki je tudi tehten, je pa seveda razlog, ki
               govori o tem, da če bo dosledno izpeljan Zakon o pravnih naslednicah pooblaščenih
               investicijskih družb, ne bo mogoče izvajati vladnega programa, ki govori o lastništvu
               v nekaterih najpomembnejših institucijah v strukturnem deležu 25% delnic plus ena. Mi
               tudi to podpiramo, edino tega ne vemo, kaj naj počnemo s sintagmo, ki je zapisana v
               uvodu in ki govori, da je teh 25 plus 1% ali ena delnica nekaj posebnega, da je to,
               citiram, <q>"slovenski značaj naših bank in zavarovalnic"</q>.</p>
               <p>Sicer pa Vlada ponuja rešitev, ki omogoča izvzem zavarovalnic in bank, ki so
               naslednice, iz nekaterih obvez, ki jih zakon določa, in to rešitev, ki je predlagana,
               v Poslanski skupini DeSUS podpiramo.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Srečko Prijatelj bo predstavil stališče Poslanske skupine Slovenske
               nacionalne stranke. Prosim.</p>
            </sp>
            <sp who="SDZ4:PrijateljSrečko">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. V Slovenski nacionalni stranki menimo, da gre za
               gašenje pogorišča, ne požara. Takšnega predloga, kot ste nam ga po nujnem postopku
               poslali v razpravo, ni moč podpreti, kajti slišali smo tudi nasprotujoče mnenje od
               znanih dejstev, da morajo podjetja ostati v slovenski lasti. Pa saj se vendar
               trudite, da nobeno uspešno podjetje ne bi ostalo v slovenski lasti! Zadnji uspešen
               primer, seveda izveden s strani Vlade, je prodaja Splošne plovbe, ki je tako rekoč
               položena v roke tujcu. In ne govoriti, da so s tem zaščiteni mali delničarji, če pa
               ste dali malim delničarjem za pravnega svetovalca Nemca, ki je kasneje podjetje tudi
               kupil. V Slovenski nacionalni stranki glede na ustavne pritožbe in rezultat
               referenduma verjamemo in če bi bilo slovenski vladi vsaj malo mar, da bi to
               spoštovala, tega danes ne bi sprejemali. Po mojem osebnem prepričanju gre za to, da
               se Vladi dovoljuje, da na čisto preprost način krade, državljane pa za to preganja.
               Še ena neumnost več, če bo to sprejeto. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Sašo Peče bo predstavil stališče Poslanske skupine nepovezanih
               poslancev. Prosim.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Spoštovani prisotni! Dober dan in lep pozdrav v imenu Lipe, skupine nepovezanih
               poslancev.</p>
               <p>Rad bi izpostavil, da materija današnje obravnave, torej vsebina, je izjemno
               strokovna. Zato vas tudi s tega naslova v imenu Lipe prosim za razmislek o
               glasovanju. Jaz bi rad, da nam bi Vlada Republike Slovenije končno odgovorila, zakaj,
               če imamo po besedah predsednika Vlade proračunski presežek, sploh pristopati k
               prodaji državnega premoženja. Zakaj v naši državi, če imamo več prihodkov kot
               odhodkov, kot smo jih sposobni prodati - in to trdi predsednik Vlade Janez Janša - ,
               se dotikati vprašanja privatizacij, prodaje državnega bogastva. Zavarovalnica je
               bogastvo vseh nas, ampak konkretno v povezavi z zakonom. Vlada Republike Slovenije
               trdi v okviru svojega drugega člena - prenos, ki je v lastništvu KAD-a, na borzo
               vrednostnih papirjev. Če izhajajo iz hipoteze ali pa teze, da se bo to res zgodilo,
               pomeni, da se bo v okviru borze, Ljubljanske borze izoblikovala neka tržna cena. Še
               vedno ne vemo, kaj bo s preostankom in kaj bo z napovedujočim se IPO-jem, pa naj se
               izvaja skozi pomoč dokapitalizacije ali skozi delež SOD-a. Gospodje in gospe v
               momentu, ko bo omenjena institucija uvrščena na Ljubljansko borzo, se bodo
               izoblikovala tržna cena, torej odmik IPO-ja od te cene ne bo možen. In če smo v
               okviru privatizacije Nove Ljubljanske banke omogočili državljanom in državljankam
               aktivno vlogo v privatizaciji, tega v primeru zavarovalnice ne bo mogoče, ker bo
               predhodno cena na trgu vrednostnih papirjev že izoblikovana. S tega naslova moram
               povedati, da v okviru Lipe, Poslanske skupine nepovezanih poslancev, z zagotovostjo
               lahko trdimo in verjamem, da vsak tisti izmed vas, ki se spozna na materijo, ve, da
               ne držijo besede Vlade Republike Slovenije, ki govori oziroma predstavlja zakon,
               zapakiran v nacionalni interes. Ni res, zakon, ki je danes pred nami ne odraža
               nacionalnega interesa!</p>
               <p>S tega mesta dovolite, da vas seznanim in mislim, da je bila nenamerna napaka enega
               izmed govornikov pred menoj. Že tri mesece nazaj so se borzni posli za tiste prave
               špekulante odvijali po višini 520 evrov ne 150 evrov, kot je bilo govora, za večje
               pakete. Danes se odvijajo posli po 450 evrov in finančne inštitucije, torej
               borznoposredniške službe odkupujejo, seveda moramo šteti tudi njihov zaslužek, po
               vrednosti 350 evrov. Državni zbor po našem trdnem prepričanju ne sme biti tako naiven
               in tudi v tem primeru slediti predlogu Vlade Republike Slovenije po izoblikovanju
               tržne cene na podlagi deleža KAD-a, kajti s tem bodo dejansko v slabšem položaju v
               prihajajočem se IPO, to je javni ponudbi, državljani in državljanke. Vzemimo vsi
               skupaj za primer samo preteklo privatizacijo iz naslova Nove Kreditne banke Maribor,
               kjer je bila cena določena v okviru IPO-a ali bolje rečeno javne ponudbe. Tokrat
               Vlada Republike Slovenije zasleduje cilj, da je cena izoblikovana na borzi na podlagi
               odstotkov, ki so danes v lasti KAD-a, zato je to zelo slabo in se nobenemu državljanu
               s tega naslova ne bo ponovila zgodba iz Nove Kreditne banke Maribor. Po naši oceni,
               trdnem prepričanju v okviru Lipe bi Državni zbor moral, v kolikor tega že Vlada ni
               storila - in s tega mesta vsa kritika Vladi Republike Slovenije - , sploh predstaviti
               vizijo celostne podobe omenjene zavarovalnice potem pa <q>"per partes"</q> skakati s koraka
               na korak, ne pa tako, da nas danes zavajajo.</p>
               <p>Poteza, ki je danes pred nami, predlagana s strani Vlade Republike Slovenije, je
               slaba in v Poslanski skupini nepovezanih poslancev z imenom Lipa omenjenega akta ne
               bomo podprli. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Rudi Veršnik bo predstavil stališče Poslanske skupine Slovenske
               demokratske stranke. Prosim.</p>
            </sp>
            <sp who="SDZ4:VeršnikRudi">

               <speaker>RUDI VERŠNIK:</speaker>

               <p>Hvala za besedo, gospod predsednik. Lep pozdrav vsem kolegicam in kolegom! Namen
               predlaganih sprememb Predloga zakona o dopolnitvi zakona o pravnih naslednicah
               pooblaščenih investicijskih družb je odpraviti neenak položaj zavarovalnic in bank v
               primerjavi z drugimi pravnimi naslednicami, saj veljavni zakon ne upošteva posebnosti
               področne ureditve zavarovalnic in bank glede na druge delniške družbe. Delničarji
               pravnih naslednic pooblaščenih investicijskih družb, ki so se preoblikovale v
               delniško družbo in ki imajo več kot 15% delnic oziroma kapitala, morajo po določbah
               nedavno sprejetega zakona o pravnih naslednicah pooblaščenih investicijskih družb
               objaviti prevzemno ponudbo ali pa zmanjšati delež kapitala pod 15%, da bi na ta način
               zagotavljali ustrezno zaščito malih delničarjev. Ta določba velja tako za gospodarske
               družbe kot tudi zavarovalnice, ki so preoblikovane skladno z Zakonom o lastninskem
               preoblikovanju zavarovalnic in banke. Gospodarske družbe delujejo v skladu z Zakonom
               o gospodarskih družbah, delovanje zavarovalnic in bank pa ureja zakonodaja s področja
               zavarovalništva in bančništva. Nadzor nad poslovanjem bank izvaja Banka Slovenije,
               nad poslovanjem zavarovalnic pa Agencija za zavarovalni nadzor. Takšna regulativa in
               tako izvajani nadzor s strani omenjenih institucij predstavlja povsem ustrezno
               zaščito malih delničarjev.</p>
               <p>Glede na navedena dejstva je po mnenju Slovenske demokratske stranke povsem
               utemeljen predlog Vlade, da se določila zakona o pravnih naslednicah pooblaščenih
               investicijskih družb ne uporabljajo za delniške družbe, ki imajo dovoljenje za
               opravljanje bančnih storitev, in tudi ne za tiste, ki imajo dovoljenje za opravljanje
               zavarovalnih poslov.</p>
               <p>Slovenska demokratska stranka bo Predlog zakona o dopolnitvah zakona o pravnih
               naslednicah pooblaščenih investicijskih družb, ki ga predlaga Vlada Republike
               Slovenije, podprla. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Mag. Milan M. Cvikl bo predstavil stališče Poslanske skupine Socialnih
               demokratov.</p>
            </sp>
            <sp who="SDZ4:CviklMilanMartin">

               <speaker>MAG. MILAN M. CVIKL:</speaker>

               <p>Lep dober dan! Poslanska skupina Socialnih demokratov ne bo podprla predlaganega
               zakona. Ne obstaja kolizija med zakonom o pidih, pravnih naslednicah pidov, in
               zakonom o zavarovalnicah oziroma zakonu o bančništvu, obstaja pa kolizija med
               interesi koalicijskih strank. Zaradi tega imamo danes ta zakon po nujnem postopku.
               Obstaja tudi kolizija med interesi malih delničarjev, vedeti kakšna je prava borzna
               cena, in politično željo Vlade, deliti kapitalske dobičke. In predvsem obstaja
               kolizija med voljo tri četrtine udeležencev referenduma in voljo koalicije, ki želi s
               sedaj neznanim načinom zaobiti referendumsko voljo. Nemogoče je, da v tržnem
               gospodarstvu z voljo zakonodajalca preprečujemo, da bi prišlo do kotiranja delnic na
               borzi, da bi delničarji imeli pravo informacijo o vrednosti borzah. Seveda bo
               potrebno najti ustrezen način, da se bodo pravice upravičencev iz naslova
               lastninskega preoblikovanja Zavarovalnice Triglav pravilno dodelile. Vendar reči, da
               za to ni potrebno uvrstiti Zavarovalnico Triglav na borzo, je velika neumnost, zaradi
               katere seveda mi nasprotujemo temu zakonu. Vendar ni samo neumnost, je predvsem
               način, kako bodo na Vladi s politično diskrecijo nekaterim dodelili kapitalske
               dobičke. To smo že videli pri Novi Kreditni banki Maribor. Dilem je torej kar nekaj,
               a če Vlada z aroganco želi ohraniti politično diskrecijo, moramo temu nasprotovati.</p>
               <p>V Poslanski skupini Socialnih demokratov obžalujemo, da včeraj na matičnem delovnem
               telesu niso bili sprejeti amandmaji, s katerimi bi predvsem omogočili najti pravo
               rešitev za uveljavitev referendumske volje. To včeraj ni bilo izglasovano. Mi smo
               seveda povedali, da izključitev zavarovalnic in bank iz zakona, ki je bil sprejet z
               voljo večine v tem Državnem zboru, neutemeljena. Še bolj poenostavljeno: vi
               pravzaprav pravite, da naj se Nova Kreditna banka Maribor umakne z borze, ker seveda
               zahtevate in utemeljujete, da za njeno kotacijo ni zakonskih podlag.</p>
               <p>Predlagali smo kot konstruktivna opozicija predlog, da se rok 180 dni, ki izteče 25.
               januarja, podaljša za 60 dni. Tudi temu nasprotujete.</p>
               <p>Zaradi vseh teh razlogov verjamemo, da koalicija nima politične volje uveljaviti
               referendumske volje, ampak bo skušala na netransparenten način izvesti tako imenovano
               bodisi privatizacijo bodisi dokapitalizacijo nove Zavarovalnice Triglav na podoben
               način, kot je bilo to narejeno pri Novi Kreditni banki Maribor.</p>
               <p>Zakon o spremembah in dopolnitvah zakona o pravnih naslednicah pooblaščenih
               investicijskih družb, ki ga danes sprejemamo, gre v nasprotju z vsem, kar smo v
               Sloveniji v času razvoja tržnega gospodarstva naredili, in pomeni ponovno veliko
               vpletanje države v gospodarstvo na način, ki ni tržen. Predlagam, predvsem
               koalicijskima strankama, SLS in DeSUS, da zavrnete predlog zakona in s tem uveljavite
               tisto, kar vaši ministri pravijo na seji Vlade. To vam včeraj na seji matičnega
               delovnega telesa ni uspelo - upam, da vam bo to uspelo danes. Na ta način bi zakon
               zavrnili in na ta način bi zagotovili vsaj to, da ne bo politične diskrecije v
               kabinetu predsednika Vlade oziroma kabinetu ministra za finance.</p>
               <p>Zakonu bomo nasprotovali.</p>
               <p>Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospod Milan Petek bo predstavil stališče Poslanske skupine Liberalne demokracije
               Slovenije.</p>
               <p>Prosim.</p>
            </sp>
            <sp who="SDZ4:PetekMilan">

               <speaker>MILAN PETEK:</speaker>

               <p>Hvala za besedo, gospod predsednik. Lep pozdrav kolegicam in kolegom.</p>
               <p>Po mnenju LDS je nerazumljiva in nekonsistentna politika Vlade pri odločitvah, ki
               jih sprejema v zvezi z Zavarovalnico Triglav. V današnjem primeru od Državnega zbora
               zahteva, da po nujnem postopku obravnava spremembo Zakona o pravnih naslednica
               pooblaščenih investicijskih družb, ker bodo menda s tem, če zakon ne bo spremenjen,
               nastale nepopravljive posledice za delovanje države. Kako dramatične besede, ki v tej
               zgodbi lahko dejansko postanejo tragikomične! Ta ista Vlada tega ni povedala takrat,
               torej več kot pol leta nazaj, ko je Državni zbor obravnaval osnovni zakon, in je
               Vlada takrat dala koaliciji zeleno luč za sprejetje zakona. Teh nepopravljivih
               posledic torej Vlada ni ugotovila niti takrat niti v 5-ih mesecih, odkar je zakon
               stopil v veljavo. Tega se je spomnila 14 dni pred datumom, ko bi morale biti delnice
               Zavarovalnice Triglav uvrščene na borzo. Smešno, če ne bi bilo res! Torej, eden izmed
               razlogov, da zakona ne bomo podprli. Drugi. Po našem mnenju se s predlaganimi
               izjemami v zakonu o pravnih naslednicah krši osnovni namen zakona, to pa je
               zagotavljanje varstva manjšinskih delničarjev družb, ki so nastale s preoblikovanjem
               pooblaščenih investicijskih družb, ker imajo ti v primerjavi z delničarji javnih
               družb specifičen položaj zaradi posebnega postopka nastajanja teh družb v razmerju do
               siceršnjih družb, javnih družb in njihovih delničarjev in imajo zagotovljen tudi
               nadzor s strani pristojnih organov. S spremembami zakona, ki ga obravnavamo danes, bo
               tudi onemogočena obveznost dajanja prevzemne ponudbe podjetjem, ki imajo več kot 15%
               delež v družbi in bodo s tem izigrani delničarji Triglava, finančne družbe, ki so
               bili pripojeni Zavarovalnici Triglav. Prav tako pa bo tem delničarjem onemogočena
               prodaja delnic na borzi, ker se s tem zakonom blokira obveznost kotacije
               Zavarovalnice Triglav.</p>
               <p>V Liberalni demokraciji Slovenije verjamemo, da je Vlada spregledala obveznost, ki
               ga nalaga že sprejet zakon o pravnih naslednicah pidov, da morajo namreč podjetja, ki
               imajo več kot 15% delež v Zavarovalnici Triglav, dati prevzemno ponudbo. Zaradi tega
               bi morala KAD in SOD dati prevzemno ponudbo za Zavarovalnico Triglav, kar je v
               nasprotju z načelom te Vlade o umiku iz gospodarstva. V Liberalni demokraciji
               Slovenije zato ne nasprotujemo temu, da naredimo izjemo za prevzemno ponudbo
               Zavarovalnice Triglav. Vendar pa nasprotujemo temu, da se prepreči kotacija
               Zavarovalnice Triglav, ki bi omogočala prodajo delnic Zavarovalnice Triglav malim
               delničarjem, ki so vložili certifikate v Triglav, finančno družbo ob lastninjenju
               državnega premoženja. V originalnem, torej prvotnem zakonu o pravnih naslednicah
               pooblaščenih investicijskih družb, je predpisan glede izvajanja zakonitega poslovanja
               poseben režim nadzora, ki pa v tem primeru torej tudi očitno ne bo veljal za
               Zavarovalnico Triglav, če bo sprejet ta zakon.</p>
               <p>Na podlagi predlaganih sprememb tega in tudi zakona o preoblikovanju zavarovalnice,
               ki ga je pripravilo Ministrstvo za finance in se je umaknil z vladne procedure, se
               vidi, da Vlada nima nobene pametne strategije o razvoju Zavarovalnice Triglav in
               bančnega sistema kot celote. Načini privatizacije se iz dneva v dan spreminjajo,
               namesto tega da bi se država obnašala kot dober lastnik, ki skrbi za povečanje
               donosnosti državnega premoženja, smo tukaj priča le osebnim interesom nekaterih
               predstavnikov Vlade in koalicije. Na zaščito malih delničarjev pa Vlada kar pozablja.
               Očitno vidimo dva obraza teh istih ljudi, govorijo, kako bi morali delati, delajo pa
               stvarno čisto drugačne.</p>
               <p>Zaradi nasprotovanja nadaljnjemu prodajanju premoženja pod mizo in zaradi škodljivih
               posledic predlaganega zakona za male delničarje Zavarovalnice Triglav bo Liberalna
               demokracija Slovenije nasprotovala sprejetju Zakona o spremembah in dopolnitvah
               zakona o pravnih naslednicah pooblaščenih investicijskih družb. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Ciril Testen bo predstavil stališče Poslanske skupine Nove Slovenije.
               Prosim.</p>
            </sp>
            <sp who="SDZ4:TestenCiril">

               <speaker>CIRIL TESTEN:</speaker>

               <p>Spoštovani predsednik, predstavniki Vlade, poslanke in poslanci! V Poslanski skupini
               Nove Slovenije bomo Predlog zakona o dopolnitvah zakona o pravnih naslednicah
               pooblaščenih investicijskih družb podprli. Glavni razlog za našo podporo je v tem, da
               sedanji zakon o pidih v 3. členu določa, da morajo biti delnice pravnih naslednic
               pooblaščenih investicijskih družb do 27.1.2008 uvrščene na borzo. To velja tudi za
               banke in zavarovalnice, kot tudi za Zavarovalnico Triglav, ki je s pripojitvijo
               Triglava, finančne družbe, d.d., zavezana delovati po veljavnem pidovskem zakonu.</p>
               <p>Spremembo tega zakona je treba sprejeti tudi zato, ker je v taki obliki neizvršljiv
               in je v direktnem nasprotju z 21. členom Zakona o lastninskem preoblikovanju
               zavarovalnic. Ta v šestem odstavku tega člena predvideva sprejem posebnega zakona, ki
               bo določil način, na osnovi katerega bodo fizične osebe upravičene do delnic
               Zavarovalnice Triglav.</p>
               <p>V Poslanski skupini Nove Slovenije se nam zdi smiselno in tudi potrebno, da se iz
               določil Zakona o pravnih naslednicah pooblaščenih investicijskih družb izvzamejo
               banke in zavarovalnice tudi zato, ker imajo svojo področno zakonodajo. S tem se jim
               omogoči tudi bolj učinkovito in bolj gospodarno poslovanje.</p>
               <p>Na Odboru za finance in monetarno politiko smo nasprotovali tudi amandmajem, ki jih
               je vložila Poslanska skupina SD. Z amandmaji, s katerimi so hoteli samo podaljšati
               agonijo lastninskega preoblikovanja Zavarovalnice Triglav, se ne moremo strinjati.
               Namen teh amandmajev je bil samo za dva meseca v prihodnost prenesti reševanje
               lastninskega preoblikovanja Zavarovalnice Triglav, ne ponujajo pa pogojev za rešitev
               temeljnega problema, kako rešiti vprašanje individualnih upravičencev, o katerem je
               svoje povedalo tudi Ustavno sodišče in bi moralo biti rešeno že davno v preteklosti.</p>
               <p>Pooblaščene investicijske družbe so prehodna oblika investicijskih skladov.
               Ustanovljene so bile z namenom, da omogočijo državljanom sodelovanje pri lastninjenju
               gospodarskih subjektov z lastnimi certifikati. V Poslanski skupini Nove Slovenije se
               zavzemamo za nadzorovano in postopno privatizacijo in za čim bolj omejene posege
               države v posamične gospodarske subjekte, zato tudi menimo, da se bo s privatizacijo
               državnih podjetij povečala njihova učinkovitost, kakovost proizvodov in storitev ter
               posledično konkurenčnost gospodarstva.</p>
               <p>To so glavni razlogi, zaradi katerih bomo v Poslanski skupini Nove Slovenije ta
               predlog zakona podprli.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Končali smo s predstavitvijo stališč poslanskih skupin. Ker k predlogu zakona
               matično delovno telo ni sprejelo nobenega amandmaja, zaključujem drugo obravnavo
               predloga zakona.</p>
               <p>Prehajamo na <title>tretjo obravnavo</title> predloga zakona. Ker v tretji obravnavi ni
               možno vlagati amandmajev, prehajamo na odločanje o predlogu zakona. Obrazložitev
               glasu v imenu poslanske skupine. Gospod Cvikl, izvolite.</p>
            </sp>
            <sp who="SDZ4:CviklMilanMartin">

               <speaker>MAG. MILAN M. CVIKL:</speaker>

               <p>Hvala lepa. Glede na dejstvo, da je včeraj matično delovno telo v skladu s politično
               voljo zavrnilo vse amandmaje, danes seveda ne moremo kaj več vsebinsko razpravljati o
               tem zakonu, zato v imenu Poslanske skupine Socialnih demokratov ponavljam naše
               nasprotovanje. Tukaj v celotni razpravi in tudi s strani predstavnikov Vlade nismo
               slišali nobenih logičnih argumentov, zakaj je potrebno po nujnem postopku popravljati
               nekaj, kar smo sprejeli pred polovico leta. Menimo, da gre dejansko za povezan akt,
               za spremembo tega zakona, da bi lahko bila izvedena neke vrste, če hočete, v
               narekovaju, <q>"netransparentna privatizacija Zavarovalnice Triglav"</q>. In argumentirati,
               da naj tisti, ki so pred nekaj meseci v skladu z Zakonom o lastninskem preoblikovanju
               zavarovalnic, - predvsem tukaj mislim na podjetja - kupili deleže v Zavarovalnici
               Triglav, ki nima informacije o borzni ceni, je seveda popolnoma v nasprotju s tržno
               logiko. Menimo, da bi bilo pravilno, da bi Vlada sledila upravi Zavarovalnice Triglav
               in nadzornemu svetu Zavarovalnice Triglav in Zavarovalnico Triglav uvrstila na borzo
               in na tej podlagi potem izvajala vse postopke v skladu z referendumsko voljo vsakega,
               treh od štirih Slovencev, Slovenk, državljanov Republike Slovenije na nedavnem
               referendumu. Vlada tega ne želi, vlada želi arogantno si vzeti pravico deliti
               kapitalske dobičke. Včeraj smo na matičnem delovnem telesu slišali veliko argumentov,
               kako to ni povezano. No, večkrat pa je bilo tudi danes in včeraj povedano, da so
               zadeve neposredno zelo povezane. Zakon o lastninskem preoblikovanju zavarovalnic, ki
               ga moramo v Državnem zboru v skladu z referendumsko voljo še dopolniti, bo veliko
               težje izvesti, če Zavarovalnica Triglav ne bo korektno kotirala na slovenski borzi.
               Zato menimo, da je Vlada našla zelo plehke argumente, ker želi ohraniti moč arogance,
               politične diskrecije, deliti kapitalske dobičke. To je slaba politika, slaba
               popotnica državi, ki v tem istem obdobju celo predseduje Evropska unija, ki je v
               svoje dokumente zapisala, da spoštuje tržno gospodarstvo, med katerimi je eden
               temeljnih kriterijev informacija malemu delničarju o pravi ceni. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Peče.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Hvala lepa. Jaz moram izpostaviti, da nam je v okviru skupine nepovezanih poslancev
               Lipa žal, da danes ni omogočena širša razprava, vendar se držimo poslovnika in temu
               je pač tako. Povedati moram, da je k naši odločitvi pripomogla tudi, žal, ignoranca
               Vlade Republike Slovenije, ki je s tega mesta eminentna. Rad pa bi poudaril tisto,
               kar nas je v osnovi vodilo pri našem odločanju.</p>
               <p>Prvič, zakon o spremembah in dopolnitvah zakona o pravnih naslednicah pidov
               zasleduje predvsem en cilj - cilj zavarovalnice. Je pa ta cilj, ki ga Vlada ponuja
               nam v sprejem in s tem prevzem odgovornosti, v treh elementih. Prvič, je v nasprotju
               z referendumsko izraženo voljo, drugič, je v nasprotju s celostno prihodnjo podobo
               zavarovalnice. Dejstvo je, da v okviru te države redkokdo danes ve, tisti, ki pa
               vedo, bodo kapitalsko izjemno nagrajeni, kakšna bo celostna prihodnost omenjene
               institucije. Predlog, kot je danes na mizi, v okviru svojega 2. člena omogoča
               določitev deleža iz naslova KAD-a v okviru tržne cene. Vlada nam govori, nam in
               državljankam in državljanom, da se bomo v prihodnosti srečali z IPO-jem, torej z
               javno ponudbo oziroma zbiranjem najugodnejših ponudnikov, najsi bodo to državljani
               ali tudi tuji investitorji, kar je bilo v okviru Nove Kreditne banke Maribor, danes
               nihče ne ve zagotovo. Dejstvo pa je eno - da bo preostanek, ki ni v lasti SOD-a,
               podvržen tržni ceni, ki bo šla iz naslova KAD-a. S tega naslova državljanke in
               državljani ne bodo niti pod točko razno dobili obljub, izrečenih s strani Vlade.</p>
               <p>Zato še enkrat s tega mesta povem, vsebina, ki jo je Vlada zapakirala v nacionalni
               interes, ne odraža nacionalnega interesa. Zakaj prodajati državno bogastvo, ki so ga
               generacije pred nami gradile, če smo v obdobju - osebno pa ne verjamem, da smo, ampak
               to so besede predsednika Vlade - proračunskega suficita oziroma presežka? S tega
               naslova se prav tako sprašujemo, zakaj vsa ta negativna makroekonomska gibanja. Ampak
               dejstvo je, da bi Državni zbor danes moral zavreči omenjeni zakon in sprejeti
               celostno podobo omenjene zavarovalnice, da bi tako izvršilna oblast transparentno
               povedala, da bi zakonodajna veja oblasti transparentno povedala, kaj se sploh in na
               kakšen način bo dogajalo ali se sploh bo dogajalo z omenjeno zavarovalniško
               institucijo.</p>
               <p>S tega naslova v Poslanski skupini Lipa oziroma nepovezanih poslancev ne bomo
               podprli omenjenega zakonskega besedila. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Milan Petek.</p>
            </sp>
            <sp who="SDZ4:PetekMilan">

               <speaker>MILAN PETEK:</speaker>

               <p>Hvala. Ne vem, če se kdo pravzaprav resno vpraša, kdo najbolj čuti posledice vseh
               neumnosti, ki jih počenja Vlada v ravnanjih, ki se tičejo ali v tem primeru
               Zavarovalnice Triglav ali pa nekaterih drugih finančnih družb. V tem primeru čuti to
               sama zavarovalnica, ker pravzaprav ne ve in očitno ni izdelane strategije, po kateri
               bi sledila s svojim delom, to čutijo mali delničarji te zavarovalnice, ki ne morejo
               svojih delnic ovrednotiti oziroma njihove cene ugotoviti na borzi, in to čuti tudi
               navsezadnje država, ki pri razpolaganju s tem premoženjem ravna zelo mačehovsko. In
               primer, ki ga danes obravnavamo, kaže na to, da Vlada resnično ne obvlada tega
               področja. Včeraj je bilo na seji matičnega odbora ponujana rešitev, da si Vlada vzame
               še čas 60 dni, da se odloči, da se posvetuje, da najde ustrezne rešitve z vsemi
               akterji, tako znotraj politike kot znotraj stroke. Vlada je kot vse ostale predloge
               opozicije vehementno zavrnila in tudi nekateri poslanci koalicijskih skupin, ki
               nasprotujejo privatizaciji ali pa se ne strinjajo s privatizacijo Triglava, to sta
               Ljudska stranka in DeSUS, so včeraj glasovali za ta zakon. Torej - eno govorijo,
               drugo delajo. Sami bodo nosili posledice.</p>
               <p>V Liberalni demokraciji Slovenije smo že v predstavitvi povedali, da ne bomo podprli
               tega zakona, ker prinaša več slabosti kot dobrih lastnosti. In posebej je argument za
               to neenakost delničarjev pred zakonom, pred ustavo navsezadnje, ki pravzaprav so v
               položaju, da bodo s to spremembo zakona doživeli še večjo neenakost, kot so jo do
               sedaj bili deležni, ko pravzaprav niso mogli s svojimi delnicami počenjati nič. Sedaj
               bodo torej zavezani, da ravnajo tako ali pa doživljajo usodo, kot jo bo diktirala
               Vlada. Vse to nas v Liberalni demokraciji LDS-a navaja, da glasujemo proti. Pozivamo,
               da to storijo tudi poslanci koalicije, predvsem tisti, ki izražajo pomisleke v zvezi
               z načinom prodaje deleža KAD-a v Zavarovalnici Triglav.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Glasujemo. Navzočih je 65 poslank in poslancev, za 41, proti 21.</p>
               <p><stage>(Za je glasovalo 41.)</stage> <stage>(Proti 21.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda. Prekinjam 32. sejo Državnega zbora in vas
               obveščam naslednje - prosim za pozornost - Odbor za zdravstvo bo nadaljeval sejo čez
               15 minut v sobi 212. Odbor za zunanjo politiko bo nadaljeval s sejo oziroma začel s
               sejo ob 14.30 v mali dvorani na Tomšičevi 5 oziroma čez 15 minut.</p>
               <p>Še enkrat. Tudi Odbor za zunanjo politiko bo začel s sejo čez 15 minut v mali
               dvorani na Tomšičevi. Hvala za pozornost.</p>
               <p>Prekinjam 32. sejo Državnega zbora, ki jo bomo nadaljevali v torek, 22. januarja, ob
               12. uri. Hvala. <stage type="time">(SEJA JE BILA PREKINJENA 16. JANUARJA 2008 OB 12.59.)</stage>
               </p>
            </sp>
         </div>
      </body>
   </text>
</TEI>
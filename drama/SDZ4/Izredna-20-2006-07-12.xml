<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ4-Izredna-20-2006-07-12">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|016C9ED341667995C12571B5003DF1CD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=016C9ED341667995C12571B5003DF1CD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Izredna-20-2006-07-12.DZ" n="20">
               <name>Izredna</name>
               <date when="2006-07-12"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Izredna-20-2006-07-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">20. izredna seja</stage>
            <stage type="date">(12. julij 2006)</stage>
            <stage type="chairman">Sejo je vodil mag. Vasja Klavora, podpredsednik državnega zbora.</stage>
            <stage type="time">Seja se je pričela ob 16.41 uri.</stage>


            <sp xml:id="SDZ4-Izredna-20-2006-07-12.sp1">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane poslanke in poslanci, gospe in gospodje pričenjam 20. izredno sejo
               državnega zbora Republike Slovenije, ki je bila sklicana na podlagi prvega odstavka
               58. člena ter drugega odstavka 60. člena poslovnika državnega zbora. Obveščen sem, da
               so zadržani in se današnje seje ne morejo udeležiti naslednje poslanke in poslanci:
               gospod Samo Bevk, dr. Slavko Gaber, Janko Veber, Miran Jerič, Aurelio Juri, Roberto
               Battelli in Breda Pečan. Ugotavljam, da je gospod Samo Bevk prisoten. <stage>(Prebral sem
               tako, kot je bilo napisano.)</stage></p>
               <p>Prehajamo na določitev dnevnega reda 20. izredne seje državnega zbora Republike
               Slovenije. Predlog dnevnega reda je pripravljen skladno z 58. členom poslovnika in
               ste ga prejeli s sklicem seje 12. julija 2006. Predlogov za širitev dnevnega reda
               nisem prejel, zato prehajamo na odločanje o določitvi dnevnega reda. Poslanke in
               poslance prosim, da preverijo delovanje glasovalne naprave, tako kot je potrebno.
               Gospod Peče, proceduralno? Prosim.</p>
            </sp>
            <sp xml:id="SDZ4-Izredna-20-2006-07-12.sp2">

               <speaker>SAŠO PEČE:</speaker>

               <p>Spoštovani navzoči! Na predsednika državnega zbora je prišla zahteva skupine
               poslancev po tej tako imenovano izredni seji. V obrazložitvi, ki je prišla na
               predsednika državnega zbora, med razlogi za sklic izredne seje državnega zbora je
               navedeno: <q>"Z navedeno spremembo sklepa se na predlog poslanskih skupin SDS, NSi, SLS
               in DeSUS spreminja številčna sestava komisije za nadzor proračuna in drugih javnih
               financ, in sicer s 6 na 7 mest, ob čemer dodatno mesto pripada poslanski skupini
               Slovenske ljudske stranke. V nadaljevanju piše: "</q>Navedena sprememba je povsem v
               skladu s četrtim odstavku 33. člena poslovnika državnega zbora."</p>
               <p>S tega mesta vas, gospod predsedujoči, sprašujem: Kaj pomeni <q>"povsem"</q>? Imamo tudi
               dikcijo <q>"ne povsem"</q>, <q>"delno povsem"</q> ali kaj podobnega, kajti vsaj v okviru poslanske
               skupine, ki jo v tem trenutku zastopam, <q>"povsem"</q> pomeni, če že sprejemamo tole, da se
               upošteva celoten četrti odstavek 33. člena. In dovolite, da vam ta četrti odstavke
               preberem in vas z njim, vsaj večji del poslancev, tudi seznanim. "Kolegij ob
               določitvi števila članov v vseh delovnih telesih, ki pripadajo posamezni poslanski
               skupini, upošteva velikost, v oklepaju <stage>(število članov)</stage> posamezne poslanske skupine,
               ob določitvi mest v posameznem delovnem telesu pa upošteva razmerje med poslanci
               vladajoče koalicije in poslanci opozicije.<q>" In sedaj tisti najpomembnejši, zadnji
               odstavek: "</q>Vsaki poslanski skupini se praviloma zagotovi vsaj eno mesto v vsakem
               delovnem telesu." Gospodje in gospe poslanke, predvsem pa vi, ki ste zahtevali sklice
               te izredne seje, naj vas s tega mesta opozorim, da poslanski skupini Slovenske
               nacionalne stranke še zdaleč ne pripada ta zastopanost, ki je opredeljena v zadnjem
               stavku četrtega odstavka 33. člena. Nacionalna stranka nima zastopnika v vseh
               delovnih telesih. In če upoštevamo obrazložitev ali razloge, ki so jih navedli
               vladajoči poslanci, da je povsem, poudarjam, povsem v skladu s četrtim odstavkom 33.
               člena, vas s tega mesta seznanjam, da temu pač ni tako.</p>
               <p>Pričakujemo v takem primeru, da namesto da delovna telesa razdelite med strankami,
               ki že nekaj imate, jih prvo razdelite, zastopanost, med tiste stranke, ki še nimajo
               svojega predstavnika v tem delovnem telesu. Ob nastali situaciji - torej vsi vemo, za
               kaj gre, gre za postopke javnega naročanja - vas seznanjam, da poslanske skupine
               Slovenske nacionalne stranke ni nihče pozval, da da svojega člana in s tem izpolni
               pogoj iz četrtega odstavka, predvsem zadnjega stavka 33. člena poslovnika državnega
               zbora. S tega mesta, tudi moram biti toliko korekten, se tudi zahvaljujem kolegu
               Tonetu Ropu, ki je to zadevo izpostavil na kolegiju. <stage>/Znak za konec razprave./</stage> Ampak,
               navkljub temu, gospodje in gospodje, razlogi, kot so jih navedle poslanske skupine,
               ki zahtevajo današnji sklic izredne seje državnega zbora, so napačni. Poslanska
               skupina Nacionalne stranke nima zasedbe in...</p>
            </sp>
            <sp xml:id="SDZ4-Izredna-20-2006-07-12.sp3">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Težko bi sam podal odgovor za stvari, ki jih drugi napišejo, in to v
               dopisu SDS. SDS, ko je vložila to zahtevo, je bil to njihov zapis, zato jaz tega
               njihovega zapisa in njihovih besed ne morem kot predsedujoči komentirati. Obenem pa
               vam povem, da je bil ta sklep o izredni seji državnega zbora sprejet na seji kolegija
               predsednika državnega zbora. In mislim, da če bi bila ta opomba, da bi morala biti ta
               opomba takrat tudi dana. Bilo je to sicer namenjeno kot proceduralno vprašanje,
               čeprav je bila to vsebinska zadeva, ne proceduralna. Izvolite, gospod Cvikl. Razprave
               ni. Je proceduralno vprašanje, gospod Peče.</p>
            </sp>
            <sp xml:id="SDZ4-Izredna-20-2006-07-12.sp4">

               <speaker>SAŠO PEČE:</speaker>

               <p>Gospod predsedujoči, vi vodite sejo, vi <q>"otvarjate"</q> izredno sejo državnega zbora. Jaz
               svojega vprašanja ne morem nasloviti na predsednika državnega zbora, ker je trenutno
               v vlogi poslanca. Vi vodite sejo in vas sprašujem: Od kdaj je praksa v državnem
               zboru, da dopis, ki ne drži, podpisan s strani nekaterih političnih strank, je osnova
               in je dovolj verodostojen po njihovi oceni dokument, medtem ko lahko v vsakem
               trenutku, gospod predsedujoči, zdaj preverite, da ne drži navedba iz razlogov za
               sklic te seje, da se v popolnosti oziroma še enkrat bom citiral ta del sklica, <q>"je
               povsem v skladu s četrtim odstavkom 33. člena poslovnika."</q> Ni res, gospod
               predsedujoči, jaz vem, da bo politična odločitev danes takšna, da bo ustrezala
               politični večini. Toda prosim vas za zapisnik, potrdite vsaj vi, da ne držijo
               razlogi, kot so jih navedle vladajoče poslanske skupine. Hvala.</p>
            </sp>
            <sp xml:id="SDZ4-Izredna-20-2006-07-12.sp5">

               <speaker>PODPREDSEDNIK MAG. VASJA KLAVORA:</speaker>

               <p>Še enkrat bi vam rad povedal, da vprašanje je bilo vsebinske narave, ne postopkovne.
               Niste predlagali, kaj narediti, govorili ste o vsebini zahteve oziroma zahteve
               določenega števila poslancev. In še enkrat vas opozarjam, da vam ne morem dati,
               dovoliti razprave o tem, kar je bilo že sklenjeno in kar je bilo dano na dnevni red.
               Po poslovniku, gospod Peče - jaz upam, da ga vi tudi poznate - in ne morem vam dati
               več besede za razpravo. Izvolite, gospod Cvikl.</p>
            </sp>
            <sp xml:id="SDZ4-Izredna-20-2006-07-12.sp6">

               <speaker>MAG. MILAN M. CVIKL:</speaker>

               <p>Predsedujoči, proceduralno. Seveda želim najprej vas popraviti v navedbi, ki je bila
               netočna. Današnjo izredno sejo državnega zbora je sklical predsednik državnega zbora
               brez sklepa kolegija državnega zbora. Sklical ga je na zahtevo poslancev državnega
               zbora, in sicer v skladu s tistimi odstavkom, ki pravi, da kadar to zahteva najmanj
               četrtina poslancev, potem predsednik skliče sejo v 15-ih dneh. Res je, lahko bi se
               gospod predsednik državnega zbora posvetoval na kolegiju, ali je potrebno, kot da smo
               v izrednih razmerah, popravljati število članov v neki komisiji. Še bolj korektno pa
               bi bilo, da bi predsednik državnega zbora pri tem - če ne drugega - preverjal
               dejstva, ki so zapisana v zahtevi za izredno sejo. In najmanj, kar bi bilo potrebno,
               vrnil zahtevo poslancev vladajoče koalicije, ker pač to, kar razlagate, da je sklic
               izredne seje, preprosto ne drži.</p>
               <p>Kolegij predsednik državnega zbora, ko je razpravljal o tem, da je potrebno povečati
               število članov komisije tako, da bo odražalo zahtevo iz 33. člena poslovnika,
               preprosto ni upošteval tretjega niti četrtega odstavka 33. člena. In zato bi seveda
               bilo korektno, da bi kolegij predsednika državnega zbora, da bi sestava bila povsem v
               skladu s četrtim odstavkom, vključil v sestavo komisijo za nadzor proračuna in drugih
               javnih financ tudi predstavnika poslanske skupine SNS; kar je bilo originalno
               predlagano s strani predsednika, potem spremenjeno, ponovno predlagano in seveda
               nikoli uvrščeno na sejo kolegija predsednika državnega zbora in nikoli tudi
               izglasovano.</p>
               <p>Mislim, da vsi vemo, zakaj to delate, ampak ne bojte se, jutri zjutraj bo potekala
               seja komisije in verjamem razen, če ne boste seveda spremenili izjave za javnost, ki
               ste jih dajali, bo seveda ta zakon, ki je na novo napisan, dobil podporo.</p>
               <p>Gospod predsedujoči, lepo prosim, če se da, ponovite pred slovensko javnostjo, da
               predsednik državnega zbora ni sklical te izredne seje na podlagi sklepa kolegija,
               ampak je v najkrajšem možnem času na podlagi dokumenta, ki ni verodostojen, ki ne
               odraža dejstev iz poslovnika, sklical, kot da smo v izrednih razmerah, sejo zato, da
               boste vladajoča koalicija dosegli večino v nadzorni komisiji. In to je tisto, čemur
               smo seveda oporekali, zato pravim, da gospod Cukjati, skupaj s predstavniki vladajoče
               koalicije, tukaj samoukinja parlamentarni nadzor.</p>
            </sp>
            <sp xml:id="SDZ4-Izredna-20-2006-07-12.sp7">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod Cvikl. Povedal vam bom to, kar verjetno tudi vi veste. Predsednik
               državnega zbora je na podlagi zahteve števila poslancev, ki je bilo zadostno, sklical
               izredno sejo državnega zbora. Lahko bi se - to je njegovo ustavno določilo, v
               ustavnem določilu, in to je njegova pravica in dolžnost. Lahko bi se posvetoval tudi
               s kolegijem, vendar je tako napravil. Prosim vas, danes ni mišljena razprava, jaz sem
               vam dovolil, da se oglasite k besedi s proceduralnim vprašanjem, to velja za oba,
               zato prosim, bomo nadaljevali, povedal sem vam, odgovoril sem vam, kaj je bilo, zato
               bomo nadaljevali s sejo državnega zbora. Prosim, gospod Potrč.</p>
            </sp>
            <sp xml:id="SDZ4-Izredna-20-2006-07-12.sp8">

               <speaker>MIRAN POTRČ:</speaker>

               <p>Hvala lepa, gospod podpredsednik. Gospod predsedujoči, mislim, da bo korektno
               proceduralno vprašanje oziroma predlog. Vi ste pojasnili sklic te seje. Jaz sem
               pričakoval, da bo gospod predsednik sklical posvet, da bomo lahko o nekaterih
               vsebinskih vprašanjih, ki so danes, namesto da bi bile na kolegiju, na dnevnem redu.</p>
               <p>Zato predlagam, da daste na glasovanje predlog, da se pred nadaljevanjem skliče
               kolegij državnega zbora, da se posvetuje o vprašanjih, ki so bila danes odprta.
               Hvala.</p>
            </sp>
            <sp xml:id="SDZ4-Izredna-20-2006-07-12.sp9">

               <speaker>PODPREDSEDNIK MAG. VASJA KLAVORA:</speaker>

               <p>O tem, kar ste sedaj predlagali, gospod Potrč, lahko odloča edino predsednik
               državnega zbora, o tem ne morem odločati jaz niti ne državni zbor. Gospod predsednik
               državnega zbora, izvolite, prosim.</p>
            </sp>
            <sp xml:id="SDZ4-Izredna-20-2006-07-12.sp10">

               <speaker>FRANCE CUJKAJTI:</speaker>

               <p>Mislim, da se vsi skupaj norca delate iz poslovnika. Jaz sem sklical izredno sejo,
               ker je to zahtevala parlamentarna skupina parlamentarcev, to se pravi, 23 in več.
               Sklical sem jo zaradi tega, ker je to zahtevala, zahtevala pa je, da so odloča na
               zahtevo LDS-a o sklepu kolegija, gospodje. Ta seja je zaradi zahteve LDS-a, da
               državni zbor ponovno odloča o sklepu kolegija. Razprave o teh vprašanjih so bile na
               kolegiju, tu poslovnik ne predvideva ne razprave ne obrazložitve glasu, samo pet
               minut ima na voljo tisti, ki je zahteval ponovno odločanje, to pa je poslanska
               skupina LDS. Prosim, predsedujoči, da daste poslanski skupini LDS možnost, da
               obrazloži svojo zahtevo in nato preidemo na glasovanje. Vse drugo je izigravanje in
               zloraba poslovnika.</p>
            </sp>
            <sp xml:id="SDZ4-Izredna-20-2006-07-12.sp11">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod predsednik. Gospod Rop, izvolite, prosim.</p>
            </sp>
            <sp xml:id="SDZ4-Izredna-20-2006-07-12.sp12">

               <speaker>MAG. ANTON ROP:</speaker>

               <p>Najlepša hvala. Jaz res ne vem, kdo se tukaj dela norca iz poslovnika, bojim se, da
               vsi skupaj. Torej, če beremo ta poslovnik, potem vidim, da piše notri, da izredno
               sejo lahko skliče predsednik državnega zbora na predlog vlade ali po sklepu kolegija,
               kadar gre za zadeve, ki jih ni mogoče odlagati. Torej, mi nismo predlagali ničesar
               takšnega, kar ne bi bilo mogoče odlagati, kar bi bilo nujno, kar bi pomenilo konec
               sveta za Slovenijo ali za kogarkoli drugega. Preprosto smo predlagali, da ta državni
               zbor ponovno odloča o enem sklepu kolegija, ki se nam zdi sporen, ki je škodljiv, ki
               je slab. In to, da ste sklicali izredno sejo, je zloraba poslovnika, ker ni
               vsebinskih argumentov za to, tako kot so tukaj notri navedeni. Res so, res je
               zadoščeno število poslancev, samo to je edino tisto, kar je izpolnjeno pri tem
               predlogu. Lahko se smejete, gospod predsednik državnega zbora, lahko se delate norca
               še naprej, lahko izvajate to nalogo, ki jo tukaj imate, da postopoma in počasi
               ukinjate ta parlament, ampak tukaj protestiramo predvsem zoper to, da v tej državi ta
               državni zbor, parlamentarna demokracija, ne more funkcionirati tako, kot je normalno,
               demokratično in v svetu.</p>
            </sp>
            <sp xml:id="SDZ4-Izredna-20-2006-07-12.sp13">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Dovolite mi, da začnemo sejo in se sploh zmenimo in odločimo o dnevnem
               redu, potem bo vse ostalo. Zato prehajamo na odločanje o določitvi dnevnega reda.
               Poslanke in poslance prosim, da preverijo delovanje glasovanje naprave. Zboru
               predlagam, da za današnjo sejo določi dnevni red, kot ste ga sprejeli s sklicem.
               Glasujemo. Navzočih je 70 poslank in poslancev, za je glasovalo 46, proti 17.</p>
               <p><stage>(Za je glasovalo 46.)</stage> <stage>(Proti 17.)</stage></p>
               <p>Ugotavljam, da je dnevni red 20. izredne seje zbora sprejet.</p>
               <p>Prehajamo na <title>1. TOČKO DNEVNEGA REDA - NA OBRAVNAVO ZAHTEVE SKUPINE POSLANCEV,
                  DA DRŽAVNI ZBOR ODLOČI O ODLOČITVI KOLEGIJA PREDSEDNIKA DRŽAVNEGA ZBORA O SPREJEMU
                  SKLEPA O SPREMEMBI SKLEPA O DOLOČITVI ŠTEVILA MEST POSLANSKIH SKUPIN V DELOVNIH
                  TELESIH DRŽAVNEGA ZBORA REPUBLIKE SLOVENIJE IN O DOLOČITVI POSLANSKIH SKUPIN, KI
                  JIH PRIPADAJO MESTA PREDSEDNIKOV IN PODPREDSEDNIKOV DELOVNIH TELES DRŽAVNEGA
                  ZBORA.</title> Kolegij predsednika je na 69. seji dne 7. julija 2006 sprejel sklep o
               spremembi sklepa o določitvi števila mest poslanskih skupin v delovnih telesih
               Državnega zbora Republike Slovenije in določitvi poslanskih skupin, ki jim pripadajo
               mesta predsednikov in podpredsednikov delovnih teles državnega zbora. Po poslovniškem
               roku petih dni je zoper odločitev kolegija skupina osemnajstih poslancev, s prvo
               podpisanim mag. Milanom M. Cviklom, zahtevala, da na podlagi desetega odstavka 21.
               člena poslovnika o odločitvi kolegija odloči državni zbor. V zvezi z zahtevo, da o
               odločitvi kolegija odloči državni zbor, dajem besedo predstavniku predlagateljev
               zahteve. Na voljo imate 5 minut.</p>
               <p>Še to bi povedal, da ob tej zahtevi ni razprave in obrazložitve glasu.</p>
            </sp>
            <sp xml:id="SDZ4-Izredna-20-2006-07-12.sp14">

               <speaker>MAG. ANTON ROP:</speaker>

               <p>Najlepša hvala, gospod podpredsednik. Spoštovane poslanke, spoštovani poslanci! V
               poslanskem klubu Liberalne demokracije Slovenije smo se odločili, da predlagamo
               državnemu zboru, da ponovno odloča, da odloča o sklepu kolegija predsednika državnega
               zbora. Gre za sklep kolegija, s katerim se bistveno spreminja sestava komisija za
               nadzor proračuna in drugih javnih financ. V poslanskem klubu LDS smo prepričani, da
               je to predlog, ki je slab, ki je nepotreben in ki je škodljiv. Z njim se torej
               vzpostavlja koalicijska večina v komisiji, ki igra izjemno pomembno vlogo v sistemu
               javnih financ v Sloveniji, ki igra izjemno pomembno vlogo kontrole in nadzora
               funkcioniranja sistema javnih financ, in pa zlasti seveda tudi položaja in vloge
               izvršilne oblasti v sistemu javnih financ.</p>
               <p>Zato je normalno, zato je pričakovano, da v takšni komisiji, pri takšnem nadzoru
               opozicija ustrezno sodeluje, da ja aktivna in da ima tudi ustrezno vlogo. Če ne, ni
               kontrole, če ne ni nadzora. Torej, s to odločitvijo, ki je sedaj predlagana, in s to
               večino, z vladno večino, ki bo sedaj kontrolirala vladno večino in vlado, se na nek
               način ukinja ta mera nadzora, ta mera kontrole, kot je bila do sedaj zagotovljena.</p>
               <p>Jaz bi rad opozoril vse poslanke in poslance, da je tovrstna večina bila
               uveljavljena v slovenski demokratični praksi, vse od leta 2000 je v komisiji za
               nadzor proračuna in drugih javnih financ opozicija imela ustrezno večino. Imela je
               ustrezno večino, kar je zanimivo, tudi na začetku tega mandata, tudi ob vaši večini,
               tudi vi ste na začetku izglasovali in spoštovali ta običaj, to tradicijo
               demokratično, ki smo jo imeli v Sloveniji. S tem, kar boste danes naredili, jaz
               seveda upam, da ne, ampak bojim se, da ni prav veliko upanja, boste pravzaprav, potem
               ko ste ukinili protikorupcijsko komisijo, potem ko ste demontirali državno revizijsko
               komisijo, ko ste demontirali na ustrezen način tudi urad za preprečevanje pranja
               denarja, ukinili tudi komisijo za nadzor proračuna in drugih javnih financ; komisijo,
               ki nadzira samo tekočih, tistih tokov za 3.000 milijard slovenskih tolarjev. Toliko
               se namreč preteče javnih financ na letnem nivoju, da ne govorim o vseh drugih
               dejavnosti, ki so povezane s premoženjem države, in vseh drugih, ki so posredno
               povezani z državo.</p>
               <p>V poslanskem klubu menimo, da takšna rešitev resnično ni dobra. Da bi veljalo
               razmisliti tudi o predlogu Slovenske nacionalne stranke, o tem, da imajo tudi oni
               člana; da bi veljalo razmisliti tudi o predlogu, ki ga je vodja poslanske skupine SLS
               predlagal na kolegiju, pa se je potem premislil. Predlagal je najprej, da bi vse
               parlamentarne stranke imele v komisiji za nadzor po enega člana, pa se je očitno
               potem koalicija premislila in ta predlog sploh in nikdar ni šel naprej. To seveda po
               našem mnenju ni dobro.</p>
               <p>Naj še enkrat poudarim, da po poslovniku, tako kot ga mi beremo, ni bilo utemeljenih
               razlogov za izredno sejo, da gre za zlorabo poslovnika, da edini pogoj za to izredno
               sejo so bili zbrani podpisi. Vsi drugi razlogi, ki so v tem poslovniku, pa odpadejo
               in jih ni. Torej, lahko bi ukinil ta poslovnik in navedli samo, če je zadostno
               število poslancev, potem lahko ta državni zbor dela vse, kar hoče, in vse, kar je
               potrebno za vladajočo koalicijo.</p>
               <p>Še večji absurd pa je, da ste to izredno sejo sklicali zaradi tako imenovanega
               nesprejema zakona o reviziji javnih naročil in zaradi pat pozicije, ki naj bi bila na
               komisiji. Naj še enkrat poudarim, komisija je sprejela odločitev na prejšnji seji,
               sprejela je odločitev, da se ne podpre zakona o reviziji javnih naročil, in posledica
               te odločitve je, da je koalicija ponovno razmislila in pripravila relativno dober
               amandma. Amandma, ki ga bomo sprejeli na komisiji jutri, in amandma, ki ga bomo
               sprejeli tudi na državnem zboru. Torej, če bi bilo po vašem, bi imeli drugačno
               komisijo, bi že zdavnaj sprejeli zakon o reviziji javnega naročila, zakon, ki bi bil
               slab, tako kot je rekel tudi predstavnik vladajoče koalicije. Naj povzamem: ni
               razlogov za izredno sejo, ni razlogov za spreminjanje sestave komisije in je veliko
               razlogov, da spremenimo odločitev kolegija. Storimo to!</p>
            </sp>
            <sp xml:id="SDZ4-Izredna-20-2006-07-12.sp15">

               <speaker>PODPREDSENIK MAG. VASJA KLAVORA:</speaker>

               <p>Hvala lepa. Izvolite, gospod Peče. Ja, prosim.</p>
            </sp>
            <sp xml:id="SDZ4-Izredna-20-2006-07-12.sp16">

               <speaker>SAŠO PEČE:</speaker>

               <p>Hvala za besedo. Mojo postopkovno vprašanje ali pa predlog bo sestavljen iz večih
               delov.</p>
               <p>Prvi del: Gospod predsedujoči, na podlagi časi ste ob obravnavi dnevnega reda dali
               besedo predstavniku Liberalne demokracije Slovenije? Prvo vprašanje. Bil je posebej
               pozvan k temu, to se zdaj še ni zgodilo, je pa res, da je predsednik državnega zbora
               rekel, ampak to ne more biti razlog, zakaj je predstavnik Liberalne demokracije dobil
               besedo ob obravnavi državnega zbora. Če pogledate v scenarij, boste videli, da tega
               niti približno ni predvidenega.</p>
               <p>Drugo, kar bi rad izpostavil, je, da danes govorimo o številčni spremembi komisije
               za nadzor proračuna in drugih javnih financ. Gospodje in gospe, ali ni malo smešno,
               da bodo vladajoče stranke kontrolirale same sebe, a ni to v nasprotju z nadzorstveno
               vlogo ali pa nadzorstveno funkcijo? A ne obravnava nadzorstvene funkcije vedno tisti,
               ki nekoga nadzoruje? Jaz mislim, da smo v Sloveniji in pa nekdanji državi SFRJ prešli
               tisto fazo, da je nekdo nadzoroval samega sebe, nadzora nad samim sebe pa ni
               prepustil nobenim drugim. Jaz vidim nelagodje s strani gospoda Pojbiča in podobnih
               članov vladajoče stranke, ampak oprostite, roko na srce, to je malo smešno...</p>
            </sp>
            <sp xml:id="SDZ4-Izredna-20-2006-07-12.sp17">

               <speaker>PODPREDSENIK MAG. VASJA KLAVORA:</speaker>

               <p>Gospod Peče, prosim vas, rad bi vam povedal, da sem vam dal pred tem že dvakrat
               besedo kot proceduralni postopek...</p>
            </sp>
            <sp xml:id="SDZ4-Izredna-20-2006-07-12.sp18">

               <speaker>SAŠO PEČE:</speaker>

               <p>Če mi dovolite, vas bi seznanil s proceduralnim predlogom...</p>
            </sp>
            <sp xml:id="SDZ4-Izredna-20-2006-07-12.sp19">

               <speaker>PODPREDSENIK MAG. VASJA KLAVORA:</speaker>

               <p>Prosim, čim prej.</p>
            </sp>
            <sp xml:id="SDZ4-Izredna-20-2006-07-12.sp20">

               <speaker>SAŠO PEČE:</speaker>

               <p>... in glede na to, da - ja, 3 minute imam gospod podpredsednik.</p>
            </sp>
            <sp xml:id="SDZ4-Izredna-20-2006-07-12.sp21">

               <speaker>PODPREDSENIK MAG. VASJA KLAVORA:</speaker>

               <p>Ne, ampak, mislim, govorili ste zdaj čisto nekaj drugega, ne o proceduralnem...</p>
            </sp>
            <sp xml:id="SDZ4-Izredna-20-2006-07-12.sp22">

               <speaker>SAŠO PEČE:</speaker>

               <p>Ne. Če bi poslušali vsebino, bi vedeli, o čem govorim. In ker ocenjujemo, da je
               sklep kolegija v nasprotju s 33 členom poslovnika državnega zbora, bomo v Nacionalni
               stranki zahtevali 10 minut odmora pred glasovanjem. Hvala.</p>
            </sp>
            <sp xml:id="SDZ4-Izredna-20-2006-07-12.sp23">

               <speaker>PODPREDSENIK MAG. VASJA KLAVORA:</speaker>

               <p>Bom kratek. Po poslovniku to ni možno. Prehajamo na odločanje. Predlagam zboru, da
               odloči o naslednjem sklepu: <q>"Državni zbor Republike Slovenije sprejme sklep o
               spremembi sklepa o določitvi števila mest poslanskih skupin v delavnih telesih
               državnega zbora Republike Slovenije in o določitvi poslanskih skupin, ki jim
               pripadajo mesta predsednikov in podpredsednikov delovnih teles državnega zbora."</q>
               Glasujemo. Glasovanje teče. Ugotavljam, da je od navzočih 72 poslank in poslancev za
               sklep glasovalo 43, proti 27.</p>
               <p><stage>(Za je glasovalo 43.)</stage> <stage>(Proti 27.)</stage></p>
               <p>Ugotavljam, da je zbor sklep sprejel.</p>
               <p>S tem zaključujem to točko dnevnega reda in zaključujem tudi 20. izredno sejo
               državnega zbora Republike Slovenije. Hvala.</p>
               <stage type="time">(Seja je bila zaključena 12. julija 2006 ob 17.08 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-40-2008-06-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|CC34E14CB3D6E797C1257479002BB24C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=CC34E14CB3D6E797C1257479002BB24C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-40-2008-06-16.DZ" n="40">
               <name>Redna</name>
               <date when="2008-06-16"/>
            </setting>
         </settingDesc>
         <particDesc>
            <listOrg>
               <org xml:id="Redna-40-2008-06-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">40. seja</stage>
            <stage type="date">(16. junij 2008)</stage>
            <stage type="chairman">Sejo je vodil France Cukjati, predsednik Državnega zbora.</stage>
            <stage type="time">Seja se je pričela ob 14.01.</stage>


            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Spoštovane poslanke in kolegi poslanci! Lep pozdrav! Pričenjam 40. sejo Državnega
               zbora, ki je bila sklicana na podlagi prvega odstavka 57. člena Poslovnika Državnega
               zbora.</p>
               <p>Obveščen sem, da se današnje seje ne morejo udeležiti naslednji poslanci: Roberto
               Battelli, Drago Koren, Matej Lahovnik in Alojz Sok.</p>
               <p>Na sejo sem vabil predsednika Vlade gospoda Janeza Janšo k 1. točki, predstavnike
               Vlade k vsem točkam dnevnega reda predstavnika Državnega sveta k 30. točki ministra
               za gospodarstvo, mag. Andreja Vizjaka k 38. točki, ter predstavnika Sodnega sveta k
               41. točki dnevnega reda. Vse prisotne lepo pozdravljam!</p>
               <p>Prehajamo na določitev dnevnega reda 40. seje Državnega zbora Republike
               Slovenije.</p>
               <p>Predlog dnevnega reda ste prejeli s sklicem seje 6. junija 2008. O predlogu dnevnega
               reda bomo odločali v skladu z drugim odstavkom 64. člena Poslovnika Državnega zbora.
               Predlogov za umik z dnevnega reda nisem prejel. Prehajamo na obravnavo in odločanje o
               predlogih za širitev dnevnega reda. Po dogovoru na Kolegiju predsednika Državnega
               zbora predlagam, da se dnevni red seje razširi z obravnavo dveh predlogov zakonov, in
               sicer Predloga zakona o spremembah in dopolnitvah Zakona o zavarovalništvu, nujni
               postopek, in Predloga zakona o spremembah in dopolnitvah Zakona o trgu finančnih
               instrumentov, nujni postopek. Predloga ste prejeli z dopisom dne 13. junija 2008.
               Predlagam, da o obeh predlogih za širitev razpravljamo skupaj, zato sprašujem, želi
               besedo predstavnik Vlade kot predlagateljice predlogov. <stage>(Ne.)</stage> Želijo besedo
               predstavniki poslanskih skupin? <stage>(Ne.)</stage> Zaključujem razpravo o predlogih širitve in
               prehajamo na odločanje. Prosim poslanke in poslance, da preverite delovanje
               glasovalne naprave.</p>
               <p>Najprej odločamo o predlogu za širitev dnevnega reda s Predlogom zakona o spremembah
               in dopolnitvah Zakona o zavarovalništvu, nujni postopek. Glasujemo. Navzočih je 57
               poslank in poslancev, za je glasovalo 55, proti nihče.</p>
               <p><stage>(Za je glasovalo 55.)</stage> <stage>(Proti nihče.)</stage></p>
               <p>Ugotavljam, da je predlog sprejet.</p>
               <p>Gospod Bajc, ali glasovalna naprava sedaj<gap n="..."/> Dajte poskusiti ponovno. Deluje, v
               redu.</p>
               <p>Odločamo o predlogu za širitev dnevnega reda s Predlogom zakona o spremembah in
               dopolnitvah Zakona o trgu finančnih instrumentov, nujni postopek. Glasujemo. Navzočih
               je 60 poslank in poslancev, za je glasovalo 59, proti nihče.</p>
               <p><stage>(Za je glasovalo 59.)</stage> <stage>(Proti nihče.)</stage></p>
               <p>Ugotavljam, da je predlog za širitev sprejet. Zbor bo obe točki obravnaval kot 27.A
               in 27.B točko v petek, 27. junija 2008 po končanih glasovanjih.</p>
               <p>Sedaj prehajamo na določitev dnevnega reda v celoti. Zboru predlagam, da za današnjo
               sejo določi dnevni red, kot ste ga prejeli s sklicem ter s sprejetima dopolnitvama.
               Glasujemo. Glasovanje o dnevnem redu v celoti teče. Navzočih je 62 poslank in
               poslancev, za je glasovalo 56, proti nihče.</p>
               <p><stage>(Za je glasovalo 56.)</stage> <stage>(Proti nihče.)</stage></p>
               <p>Ugotavljam, da je dnevni red 40. seje zbora določen.</p>
               <p>Prekinjam sejo, ki jo bomo nadaljevali ob 13. uri s 1. točko dnevnega reda. Ob 15.
               uri, se opravičujem.</p>
               <stage type="time">(Seja je bila prekinjena ob 14.05 in se je nadaljevala ob 15.00)</stage>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Spoštovane poslanke in spoštovani poslanci! Nadaljujemo sejo Državnega zbora.</p>
               <p>Prehajamo na <title>1. TOČKO DNEVNEGA REDA - VPRAŠANJA POSLANK IN POSLANCEV.</title>
               </p>
               <p>V zvezi s to točko dnevnega reda sem v poslovniškem roku prejel pisne prijave 22
               poslank in poslancev. Vrstni red postavljanja poslanskih vprašanj je določen na
               podlagi dogovora z vodji poslanskih skupin in v skladu z 244. členom, drugim
               odstavkom 245. člena in 247. členom Poslovnika Državnega zbora.</p>
               <p>Na prva tri vprašanja poslancev opozicije in na poslansko vprašanje poslanca
               vladajoče koalicije bo odgovoril predsednik Vlade. V nadaljevanju bo na neodgovorjeno
               poslansko vprašanje, postavljeno na 39. seji zbora, odgovoril le minister, ki je
               danes prisoten.</p>
               <p>Vsak poslanec ima za postavitev vprašanja na voljo tri minute. Predsednik Vlade in
               ministri odgovorijo na vprašanja v največ petih minutah, če je vprašanje postavljeno
               več ministrom, imajo vsi skupaj na voljo pet minut za odgovor. Poslanec, ki ne bo
               zadovoljen z odgovorom, lahko zahteva dopolnitev odgovora, ne more pa postavljati
               novega, dodatnega vprašanja. Poslanke in poslance prosim, da ste na to pozorni.
               Obrazložitev zahteve za dopolnitev odgovora poslanec predstavi v dveh minutah,
               dopolnitev odgovora pa sme trajati največ tri minute. Poslanec, ki je postavil
               vprašanje, lahko zahteva, da se na naslednji seji opravi razprava o odgovoru
               predsednika Vlade, ministra ali generalnega sekretarja Vlade; o tem odloči Državni
               zbor brez razprave. V primeru, da poslanec na postavljeno vprašanje danes ne bo dobil
               odgovora, mu morajo predsednik Vlade, minister ali generalni sekretar Vlade v 30 dneh
               predložiti pisni odgovor. Poslanec, ki je postavil vprašanje, na katerega ni bilo
               odgovorjeno, pa lahko izjavi, da vztraja pri ustnem odgovoru. V tem primeru bom
               vprašanje uvrstil na naslednjo redno sejo Državnega zbora.</p>
               <p>V zvezi s to točko so se za danes opravičili naslednje ministrice in ministri:
               minister za šolstvo in šport dr. Milan Zver, ministrica za visoko šolstvo, znanost in
               tehnologijo, gospa Mojca Kucler Dolinar, minister za finance dr. Andrej Bajuk,
               minister za zunanje zadeve dr. Dimitrij Rupel, minister brez listnice, odgovoren za
               usklajevanje in spremljanje izvajanja Strategije razvoja Slovenije, dr. Žiga Turk,
               ministrica za delo, družino in socialne zadeve gospa Marjeta Cotman, ministrica za
               zdravje gospa Zofija Mazej Kukovič, od 16.00 ure dalje.</p>
               <p>Na klopi ste prejeli pregled poslanskih vprašanj in pobud, na katera v poslovniškem
               roku ni bilo odgovorjeno.</p>
               <p>Prehajamo na predstavitev poslanskih vprašanj. Na prva štiri vprašanja bo odgovarjal
               predsednik Vlade gospod Janez Janša. Gospod Peče, imate proceduralni predlog?
               Izvolite.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Hvala lepa za besedo. Spoštovani navzoči! V okviru današnjega dne sem dobil obvestilo
               s strani Ministrstva za gospodarstvo, da ne namerava odgovarjati na poslansko
               vprašanje. Zdi se mi korektno, da s tega mesta na začetku današnje točke dnevnega
               reda pobude in vprašanja opozorim, po moji oceni, seveda na nedopustno ravnanje
               ministra Vizjaka, ki je bil glavni akter pred mesecem oziroma pred slabimi nekaj
               dnevni v povezavi s prodajo državnega premoženja.</p>
               <p>Tokrat se moje poslansko vprašanje, gospod predsednik, glasi o političnem pritisku
               nad<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospod Peče, to ni proceduralni predlog, to je že postavljanje vprašanj. Prosim, da
               se držite dnevnega reda.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Hvala.</p>
               <p>Bom upošteval.</p>
               <p>Moje poslansko vprašanje<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Prosim, da upoštevate tudi drugi opomin.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Gospod predsednik, samo pojasniti hočem, če dovolite seveda<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Kakšen je vaš proceduralni predlog?!</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Minister za gospodarstvo odgovarja na poslansko vprašanje, ne pa, da je on kreator
               tistega, na kar bo odgovarjal in na kar ne.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Dobro.</p>
               <p>Minister bo odgovoril, hvala.</p>
               <p>Na klop ste torej prejeli poslanska vprašanja, na katera še ni bilo odgovorjeno.
               Sedaj prehajamo na vprašanja, na katera bo odgovarjal predsednik Vlade.</p>
               <p>Prvi bo poslansko vprašanje postavil gospod Miran Potrč. Prosim.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovani gospod predsednik Vlade.</p>
               <p>Zaradi uveljavitve nove davčne zakonodaje so se v zadnjem letu različno povečevale
               bruto in neto plače. Ker so se pokojnine uskladile glede na gibanja bruto plač, so
               vsi upokojenci prikrajšani pri uskladitvi svojih pokojnin za 2%. Sprememba sistema
               usklajevanja pokojnin, ki naj bi jo Vlada zagotovila upokojencem z novelo zakona v
               juliju 2005, je s tem razvrednotena. Zveza društev upokojencev zato upravičeno
               zahteva usklajevanje pokojnin z neto plačami. Prvi poskus, da se ta razlika odpravi,
               je bil predlog za avtentično razlago 150. člena Zakona o pokojninskem in invalidskem
               zavarovanju. O tem predlogu bomo sicer odločali danes, vendar glede na stališča vaše
               Vlade lahko pričakujemo, da ta predlog ne bo sprejet.</p>
               <p>Zato me zanima: Ali bo vaša Vlada, tudi glede usklajevanja pokojnin z neto plačami,
               še naprej zagovarjala za upokojence neprijazna stališča, drugačna, kot ste jih
               obljubili ob usklajevanju 150. člena z novim načinom usklajevanja?</p>
               <p>Mi smo možnost za odpravo te razlike v pripravi zakona, ki naj bi uredil enkratni
               pokojninski dodatek, tako možnost predvideli in predvideli, da se vsem upokojencem
               zagotovi povečanje za 2%, ne samo enkratno, ampak kot osnova, ki bi jo usklajevali
               tudi naprej, vendar je Vlada tudi ta predlog v matičnem delovnem telesu zavrnila.</p>
               <p>Vaše obljube upokojencem, da se bodo pokojnine usklajevale s plačami, pri čemer so
               bile mišljene plače, ki jih vsak posameznik dobi in lahko uporablja, ne pa tiste, ki
               so z davčnim sistemom spremenjene, torej niso bile izpolnjene. Še vedno sta dve
               možnosti: ali da Vlada da soglasje in vladajoča koalicija sprejme predlog avtentične
               razlage 150. člena Zakona o pokojninskem in invalidskem zavarovanju in torej dopusti
               usklajevanje z neto plačami, ali da se ob enkratnem zagotovilu sprememb zakona o
               pokojninah omogoči povečevanje pokojnin ne samo tistim z do 500 evri pokojnine, od
               500 evrov in 1 cent naprej pa ne več, temveč vsem.</p>
               <p>Zanima nas:</p>
               <p>Kakšno je vaše tudi osebno stališče do teh obljub, ki so bile dajane upokojencem?
               Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospod premier.</p>
            </sp>
            <sp who="SDZ4:JanšaJanez">

               <speaker>JANEZ JANŠA:</speaker>

               <p>Hvala lepa za vprašanje. Ta vlada je obljube, ki jih je dala koalicija na začetku
               mandata in tudi večina koalicijskih stranke pred volitvami izpolnila 100%. S tem je
               ta vlada popravila krivico, ki jo je naredila prejšnja vlada in prejšnja koalicija,
               ko je decembra leta 2000, takoj po volitvah takrat preprečila s spremembo zakona, da
               bi se pokojnine usklajevale s plačami. Tukaj imam spisek tistih, ki ste glasovali za
               to krivico, ki se je storila upokojencem, in ga lahko preberem. Se pravi, krivica, ki
               ste jo naredili leta 2000 decembra, je bila popravljena leta 2005, po teh volitvah.
               Takrat je ta državni zbor sprejel zakon, s katerim se je znesek najnižje pokojninske
               osnove dejansko povišal za skoraj 6%. V zakonu, ki se glede tega ni spreminjal, ves
               čas je ta definicija ista, je definirana tudi plača, ki se razume kot tista
               kategorija, s katero se pokojnine usklajujejo. Po 8. členu Zakona o pokojninskem in
               invalidskem zavarovanju je plača prejemek iz naslova delovnega razmerja, od katerega
               se obračunavajo prispevki za obvezno zavarovanje. To je več ali manj plača v bruto
               vrednosti. Rast bruto plač v letu 2007 je bila 5,9% in tolikšna je bila tudi rast
               pokojnin. Torej, pokojnine so se 100% usklajevale z bruto plačami. Nekaj razlik je
               nastalo pri netu izplačilih plač, to pa ne zaradi tega, ker bi kdorkoli spreminjal
               pokojninski zakon, ampak zaradi tega, ker je bila sprejeta davčna reforma, s katero
               se je neto plača razbremenila nekaterih prispevkov oziroma davkov in so zaradi tega
               delavci dobili nekoliko več, ne da bi to več stalo delodajalce. Zato je bil
               prikrajšan proračun in zato je morala ta vlada varčevati.</p>
               <p>Glede na pritiske zaradi visokih cen hrane in nafte v zadnjem letu, ki posebej
               prizadenejo nekatere sloje prebivalstva z nižjimi dohodki, tudi del upokojencev, je
               Vlada sprejela ukrepe, na podlagi katerih bodo tisti, ki so najbolj prizadeti, dobili
               dodatna izplačila. Ta zakon je bil že sprejet in mislim, da smo na ta način
               odgovorili na težave, ki jih povzročajo visoki inflacijski pritiski, predvsem
               poviševanje cen hrane.</p>
               <p>Takrat, ko je Vlada predlagala ta zakon, je zelo jasno povedala, da gre za enkraten
               ukrep, ki zadošča v tej situaciji, če pa se bodo ti pritiski nadaljevali, bo pač
               predlagala druge. Odgovarjati na pritiske, za katere vsi mislimo, da so - in upamo,
               da so - kratkoročni, začasni, z nekimi ukrepi, ki bi pognali zaradi inflacijskih
               pričakovanj tudi dejansko inflacijo v neko spiralno gibanje, takšno ravnanje bi bilo
               ne samo kontraproduktivno, ampak bi bilo v veliki meri najbolj škodljivo ravno za
               tiste, ki imajo najnižje dohodke, ker bi jim visoka inflacija dvoprocentno povečanje,
               kot ste ga predlagali, pojedla v rekordnem času. Na tak način se je zdravilo
               inflacijo v prejšnji državi in ko smo odšli iz nje, je ta znašala nekaj 100% točk,
               tako da teh nasvetov ne bi upošteval.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala lepa. Želite dopolnitev? Izvolite.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Vaše ugotovitve o enaki rasti neto plač, bruto plač in pokojnin niso
               točne. Plače so rasle 7,9% neto plače, pokojnine 5,9 in razlika je 2%. Vi ste pri
               usklajevanju sprememb in dopolnitev 150. člena Zakona o pokojninskem in invalidskem
               zavarovanju obljubili rast pokojnin s plačami, to se pač tokrat ne bo zgodilo.
               Razloga sta dva: enkrat izjemno visoka inflacija in drugič posledice, ki jih je Vlada
               prinesla s spremembo davčne zakonodaje, ki je bila navidezno prijazna do delodajalcev
               in do zaposlenih. Do delodajalcev zato, ker so manjše obveznosti, do zaposlenih pa,
               ker so višje neto plače. Pozabljate pa povedati, komu v korist so šle te višje neto
               plače. Ne tistim v najnižjih dohodkovnih razredih, ampak tistim v najvišji v
               dohodkovnim razredih, o čemer smo temeljito razpravljali, ko je bilo govora o davčni
               reformi. Naš predlog in vaša obljuba je bila samo v tem, da se problem, ki je nastal,
               ne rešuje z enkratnim draginjskim dodatkom, ki bo razlike med neto plačami in neto
               oziroma med pokojninami in plačami še poglabljal. Že danes se je razmerje med plačo
               in pokojnino v zadnjih nekaj letih zmanjšalo za cca. 10%. Če je bilo prej to razmerje
               67, 68% do povprečne plače, je sedaj samo še 61, 62%. In to je treba ustaviti, sicer
               bodo upokojenci vedno na slabšem, ne glede na vaše obljube. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod predsednik, izvolite.</p>
            </sp>
            <sp who="SDZ4:JanšaJanez">

               <speaker>JANEZ JANŠA:</speaker>

               <p>Torej ta vlada je zaustavila zaostanek pokojnin z rastjo plač. Kolikor bi se
               pokojnine usklajevale z zakonom, ki ste ga izglasovali s kompletno podporo Poslanske
               skupine Socialnih demokratov leta 2000, bi danes znesek najnižje pokojninske osnove
               znašal 779 evrov, tako pa znaša 818 evrov. Za to, da se pokojnine ne usklajujejo s
               plačami, za to krivico, ki smo jo popravili leta 2005, so 20. decembra leta 2000
               glasovali tudi Bevk Samo, Črnugelj Silva, Horvat Franc, Aurelio Juri, Potrata Majda,
               Potrč Miran, Simšič Danica, Veber Janko in Kontič Bojan. Vsi člani Poslanske skupine
               Socialnih demokratov, ki so bili prisotni na seji, so glasovali za to, da se
               pokojnine ne usklajujejo več s plačami.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Imate<gap n="..."/> Prosim, ne motite seje! Gospod Potrč, imate proceduralni predlog.
               Izvolite.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Mislim, da je prav, gospe in gospodje, da o neresnicah, o katerih govori
               gospod minister, opravimo razpravo. Poslanke in poslanci SD smo namreč v juniju 2006,
               ko so se sprejemale spremembe in dopolnitve 150. člena Zakona o pokojninskem in
               invalidskem zavarovanju, večinsko glasovali za predlog. Govoriti o tem, kaj se je
               dogajalo 2, 5, 15, 20 let nazaj, je nepotrebno, mi smo pa pripravljeni tudi na to,
               gospod minister, vaše neresnice<gap n="..."/> Ali lahko? Saj bom, saj gospod predsednik in vsi
               veste, da bom predlagal, da se opravi razprava o odgovoru predsednika Vlade, kar sem
               na začetku že naredil, in gospoda predsednika bi lepo prosil, če je prijazen do vseh
               vas pa tudi do mene, da mi omogoči, da govorim, ne pa, da dovoljuje, da se me moti
               pri postavljanju svojih stališč. Gospod predsednik, imam besedo?</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Imate, gospod Potrč, vas čas.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Smisel razprave, ki bi jo opravili, so dejanska gibanja plač in pokojnin.
               Mislim, da je v tej razpravi treba dokazati, da pokojnine, ki jih dobivajo
               upokojenci, zaostajajo za gibanjem neto plač, v lanskem letu za cca 2%, in da bo to
               še poslabšalo razmerje med povprečnimi plačami in povprečnimi pokojninami, ki se vsa
               zadnja leta tudi, gospod predsednik Vlade, v času vašega predsedovanja Vladi, stalno
               poslabšuje in manjša delež. O tem obstojajo uradni podatki Zavoda za pokojninsko in
               invalidsko zavarovanje, pa tudi statistike, in prav je, da te podatke obelodanimo, da
               ne bi bilo priložnosti, da zavajate slovensko javnost s svojimi trditvami.</p>
               <p>Jaz verjamem, da imate vsi interes, predvsem kolegice in kolegi iz koalicije, da
               dokažete, da vaš predsednik govori resnico in da ni prinašal okoli, kot se po domače
               reče, upokojencev s svojimi trditvami. Zato pričakujem, da bomo ob priložnosti, ko
               bomo glasovali o našem predlogu, da se ta razprava opravi, doživeli vašo polno
               podporo in da bomo na seji Državnega zbora lahko o odgovoru predsednika Vlade
               spregovorili. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. O predlogu poslanca gospoda Potrča, da Državni zbor na naslednji seji opravi
               razpravo o odgovoru predsednika Vlade na njegovo poslansko vprašanje, bo Državni zbor
               odločil v okviru glasovanj jutri, v torek, 17. junija 2008.</p>
               <p>Sedaj bo poslansko vprašanje predsedniku Vlade postavila gospa Barbara Žgajner Tavš.
               Prosim.</p>
            </sp>
            <sp who="SDZ4:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Spoštovani predsednik Vlade, verjamem, da imate tudi v okviru
               predsedovanja Evropski uniji ogromno dela, toda dobro bi bilo, da pregledate ključne
               dokumente, ki se dotikajo tudi vaše politike. O tem je govoril pred menoj poslanski
               kolega, gospod Potrč. 28. maja 2008 smo poslanci prejeli poročilo Zavoda za
               pokojninsko in invalidsko zavarovanje, v katerem jasno piše, da pokojnine v
               primerjavi s plačami padajo. V letu 2007 so dosegle vrednost 61,5% povprečne plače.
               Celo zapisano je, pa je dobro, da poznate to zadevo: <q>"Zato, da bi preprečili
               nadaljnje hitrejše zniževanje, padanje razmerij med povprečnimi pokojninami in
               plačami, bi bilo treba učinke spremenjene davčne zakonodaje omiliti oziroma jih
               odpraviti z ustrezno spremembo temelja za usklajevanje pokojnin."</q> To izhaja iz
               poročila, spoštovani gospod predsednik Vlade.</p>
               <p>Če se dotaknem ostalih zadev, ki sodijo v sklop širokega področja, nenazadnje tudi
               sociale. Dejstvo je, pa verjamem, da se o tej zadevi najbrž strinjava oba, štiri leta
               ste vladali z večino. Vpeljali ste strukturne spremembe, za katere ste odgovorni samo
               vi, torej Vlada Republike Slovenije. Za zelo dragim bliščem, ki ga radi poudarjate in
               ki smo mu bili priče tudi v okviru zadnjega obiska ameriškega predsednika v
               Sloveniji, se skriva slovenska realnost, žal. Upokojenci, brezposelni, enostarševske
               družine, invalidi in ne nazadnje tudi delavci z minimalnimi plačami. To so tako
               imenovani marginalne oziroma rizične skupine, ki so izpostavljene revščini in danes v
               veliki večini živijo pod pragom revščine. Samo za primer bom navedla: 7 evrov na dan
               ima na voljo oseba, ki prejema denarno socialno pomoč. Ta v povprečju znaša 218
               evrov. Približno toliko ima na razpolago invalidsko upokojena oseba, ki zaradi
               invalidnosti ne more biti aktivno vključena na trg dela. 7 evrov staneta dva malo
               boljša sendviča, spoštovani predsednik Vlade. To je po moji oceni daleč od socialne
               varnosti. In sramoto za Vlado, ki se baha z uspehom in istočasno dopušča tak nivo
               socialne varnosti. Ker verjamem, da ste za te strukturne spremembe - in da se tudi vi
               zavedate tega - odgovorni vi kot predsednik Vlade Republike Slovenije, vas preprosto
               sprašujem:</p>
               <p>Kaj boste konkretno storili za zmanjšanje socialnih razlik in dvig socialne varnosti
               v naši državi? Ne nazadnje, gospod predsednik Vlade, če je Slovenija država blaginje,
               kot poudarjate tudi v zloženki, ki smo jo pred dnevi dobili domov, ne moremo in ne
               smemo dopustiti take politike, ki siromaši že tako siromašne ljudi.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod predsednik, izvolite.</p>
            </sp>
            <sp who="SDZ4:JanšaJanez">

               <speaker>JANEZ JANŠA:</speaker>

               <p>Hvala lepa. V bistvu gre za nadaljevanje razprave iz prejšnjega vprašanja. Jaz vidim
               za to priložnost, ker prej nisem imel možnosti, da odgovorim na tretje vprašanje
               predhodnega spraševalca. Podatki, tudi v tem gradivu, ki ste ga pokazali tukaj
               Državnemu zboru, zelo natančno kažejo, da se pokojnine v Sloveniji, odkar smo leta
               2005 popravili krivico v zvezi z usklajevanjem, usklajujejo 100% z bruto plačami.
               Neto izplačila plač in bruto plače so tista kategorija, ki se je ves čas uporabljala
               za merilo, tudi takrat, ko ste v prejšnjem mandatu določili, da se pokojnine ne bodo
               usklajevale z bruto plačami. Tudi takrat ste to isto kategorijo uporabili. Seveda pa
               je tukaj bistveno, da smo delo razbremenili z davčno reformo in da so se zaradi
               nekaterih nižjih davčnih stopenj povečali prejemki zaposlenih, minimalno, se pravi
               neto izplačila, in to je dobro. In niso se povečali samo bogatim, kot je rekel gospod
               Potrč, povečali so se vsem zaposlenim. Davčne stopnje pri dohodnini smo, preden jih
               je Vlada poslala v Državni zbor, uskladili znotraj Partnerstva za razvoj in smo
               upoštevali predloge Socialnih demokratov pri teh lestvicah. Torej, ko gre za
               dohodninske lestvice, so bile usklajene tudi s Socialnimi demokrati, ki so takrat
               sodelovali v Partnerstvu za razvoj. Kritizirate nekaj, kar ste pravzaprav sami
               predlagali, ker tista srednja dohodninska stopnja je bila vaš predlog, recimo predlog
               vašega predsednika.</p>
               <p>Glede ukrepov za to, da se socialno stanje v Sloveniji izboljšuje, da se zmanjšuje
               socialne razlike in da drastično zmanjšujemo, kolikor je mogoče hitro, število
               tistih, ki živijo pod pragom revščine, je potrebno, da se v Sloveniji nadaljuje
               razvojna politika, kot je bila zastavljena z reformnim paketom in ki je v zadnjih
               treh letih dala dobre rezultate. Slovenija ima v tem trenutku najnižjo stopnjo
               brezposelnosti v zgodovini države. Še pred nekaj leti smo imeli preko 100 tisoč
               brezposelnih, danes je ta številka 61 tisoč, se pravi, za 40 tisoč manjša. Tudi 60
               tisoč je preveč, vendar pa viški delovne sile v tem trenutku niso problem slovenskega
               gospodarstva, problem je obraten. Pri teh 60 tisoč gre za problem strukturne
               brezposelnosti nekaterih kategorij, kamor se s posebnimi ciljnimi programi v zadnjih
               dveh letih ministrstvo za delo še posebej obrača. Leta 2004, decembra, smo imeli v
               tej državi 93 tisoč 560 ljudi, ki so za to, da preživijo, potrebovali različne
               socialne dodatke oziroma socialne pomoči. Aprila leta 2008 je ta številka znaša 54
               tisoč 72. Skoraj za - oziroma za dobrih 40% je ta številka manjša, ob tem da se
               metodologija ni spremenila in so podatki popolnoma preverljivi. Se pravi, trendi so
               pozitivni, kljub temu da za tiste, kot sem že večkrat dejal, ki so še vedno znotraj
               teh kategorij, je ta težava 100%. Vendar, ker so trendi pozitivni, ker so rezultati
               in ker vemo, kako smo jih dosegli, vemo tudi, kje je pot, preko katere lahko te
               številke še bistveno zmanjšamo. Vzemite katerokoli obdobje v dolžini treh let v
               zgodovini te države in jih primerjajte z zadnjimi tremi leti, primerjajte te trende
               in boste dobili tudi realno primerjavo. Nikoli ni bila še tako ugodna.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Želite dopolnitev?</p>
               <p>Izvolite gospa Žgajner Tavš.</p>
            </sp>
            <sp who="SDZ4:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa.</p>
               <p>Predsednik Vlade, še vedno se skrivate za realnostjo in sprašujem vas ne nazadnje:
               Zakaj dopuščate dve plati ene Slovenije?</p>
               <p>Jaz sem vas spraševala čisto nekaj drugega, čeprav ste odgovarjali v odgovoru kolegu
               Potrču, ampak dovolite, predsednik Vlade - revščino je treba reševati trajno, ne s
               finančnimi injekcijami, kakršne ponujate tik pred volitvami. To je slaba popotnica,
               ki nakazuje na pomanjkanje vladne strategije na širokem področju socialne varnosti.
               Ne se sklicevati na številčne podatke, koliko je prejemnikov denarne socialne pomoči.
               Vprašajte se, ali 218 evrov denarne socialne pomoči zadošča za človeka dostojno
               življenje skozi mesec. In ko ste omenili vaše reforme, socialne, pokojninske, davčne
               reforme. Spoštovani predsednik Vlade, dovolite, pa vam bom omenila samo en primer -
               invalidsko upokojenih oseb, ki so prizadeti zaradi vašega sistema davčne oziroma
               socialne reforme. To so osebe, ki jih ZPIZ vodi pod številko oziroma šifro 09,
               prejemajo nadomestilo iz invalidskega zavarovanja kot edini prihodek za preživetje na
               osnovi minulega dela. Tem ljudem novembra 2007 zaradi zakona o usklajevanju
               transferov ni pripadala uskladitev nadomestil, pripada jim samo nižji letni dodatek.
               Nimajo možnosti, da bi se kljub nizkim dohodkom uvrstili v višjo kategorijo, da bi
               lahko kandidirali za višji letni dohodek. In ne nazadnje, ti ljudje zaradi vaše
               odločitve ne bodo upravičeni do draginjskega dodatka, kljub temu da njihove
               pokojnine, nadomestilo za invalidsko pokojnino, znašajo borih 195 evrov. Žal minister
               oziroma predsednik, ampak samo to očitno je učinkovito pri vas. Imam pokojninski
               odrezek.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod predsednik, izvolite.</p>
            </sp>
            <sp who="SDZ4:JanšaJanez">

               <speaker>JANEZ JANŠA:</speaker>

               <p>Torej upam, da je ta odrezek pravi, ker jaz še vedno čakam na tisti dve položnici,
               ki naj bi takrat dobili, pa sem vas zaprosil, da mi jih pošljete. Rekli ste, da jih
               boste, in še vedno nista prišle. Pošta včasih zamuja, samo tokrat je zamuda zelo
               dolga.</p>
               <p>Torej, lahko samo ponovim, kar sem dejal prej. Zagotovo ne moremo biti oziroma ne
               bomo zadovoljni v Sloveniji, dokler bomo imeli enega samega prebivalca, ki bo živel
               pod pragom revščine. Kljub temu da je Slovenija danes v evroobmočju, se pravi, v
               najbolj razvitem delu Evropske unije, druga po socialni kohezivnosti. Samo Nizozemska
               je malo socialno razslojena od Slovenije, vse druge države in nekatere se že 200 let
               kontinuirano razvijajo, brez vojni, brez revolucij, brez tega, kar je vzelo ljudem
               bogastvo, so bistveno bolj socialno razslojene. Torej z neko izhodiščno pozicijo, še
               posebej s to, ki jo imamo danes, bi bili težko nezadovoljni. Vendar pa to ni končni
               cilj. Končni cilj je, da te stvari rešimo. V Sloveniji, če bomo nadaljevali s tem
               tempom razvoja, kakršnega imamo zdaj, in bomo v nekaj letih ujeli povprečno razvitost
               Evropske unije, bomo prišli tudi na neko stopnjo, ko bomo lahko z neko pametno
               socialno politiko dejansko bistveno povečali tudi to sistemsko solidarnost. Govoriti
               pa zdaj o tem, da so nekateri zneski socialnih pomoči prenizki, to se seveda lepo
               sliši, vendar je treba vedeti tudi - prej smo govorili o primerjavi med plačami in
               pokojninami -, razlika med povprečno plačo in povprečno pokojnino v Sloveniji je ena
               najnižjih v svetu. Tudi razlika med minimalno plačo in minimalno socialno pomočjo v
               Sloveniji je ena najnižjih v svetu. Slovenija, primerjalno gledano, ne izplačuje
               nizkih socialnih pomoči. Če o čem lahko govorimo v tej državi kot o problemu, potem
               lahko govorimo o nizkih plačah. Plače v Sloveniji so dejansko, primerjalno z
               razvitimi, prenizke. In to je treba prvenstveno dvigniti in ko se bo to dvignilo,
               bodo tudi ostali transferji lahko višji.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Imate proceduralni predlog? Izvolite.</p>
            </sp>
            <sp who="SDZ4:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa. Tudi sama bom izkoristila možnost, ki mi jo daje poslovnik, in predlagala
               oziroma zahtevala razširjeno razpravo o odgovoru predsednika Vlade.</p>
               <p>Predsednik Vlade, pred dvema mesecema sem vas konkretno vprašala, kaj boste storili,
               kakšen je plan na področju sociale, pokojninskega sistema. Takrat ste zminimizirali
               zadevo zgolj na dve položnici oziroma dve osebi, ki imata stalno prebivališče v
               Republiki Sloveniji, slovensko državljanstvo, ki ju danes še vedno cinično zanikate.
               Jaz pravim, da je to sramota. Dobili ste dostavljenih 170 položnic. In dovolite,
               predsednik Vlade, verjamem, da takšna pisma, ki romajo na vas, vsaj preberete ali vas
               o tem obvestijo. To so osebe, ki pravijo, da je vaša politika, najsibo na področju
               pokojnin ali širšem področju sociale, slaba politika, ki vodi ljudi v bedo! Čeprav so
               delali 32 let, danes so invalidsko upokojene osebe, prejemajo 200 evrov pokojnine!
               Nimajo pravice do višjega letnega dodatka! Nimajo pravice do draginjskega dodatka, ki
               ga boste dobrohotno izplačali tik pred volitvami, zato da si boste <q>"nabili rejting"</q>
               pred upokojenci. Predsednik Vlade, situacija v naši državi ni rožnata in je daleč od
               blaginje. Če pa že imamo blaginjo, potem bi bilo zelo dobro slišati odgovor na
               vprašanje, zakaj v obdobju blaginje s socialnimi korektivi pomagamo<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>No, gospa Žgajner Tavš, to je polemika, to ni proceduralni predlog.</p>
            </sp>
            <sp who="SDZ4:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p><gap n="..."/> pomagamo upokojencem. Dovolite, predsednik Državnega zbora, rada bi obrazložila,
               zakaj bi bilo smiselno o teh zadevah opraviti širšo razpravo. Zato ker pravim, da
               predsednik Vlade še vedno nima stika z realnostjo ali pa preprosto ne samo pred
               Državnim zborom, ampak pred širšo slovensko javnostjo laže oziroma ne upa resnici
               pogledati v oči. Če mi dovolite, da nadaljujem, predsednik<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospa Žgajner Tavš, drugi opomin, prosim, ne polemike, ker veste, da v tem trenutku
               vam predsednik Vlade ne more odgovarjati na vaše očitke, podtikanja ali da ne rečem
               kaj hujšega. Naprej.</p>
            </sp>
            <sp who="SDZ4:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p>Gospod predsednik Državnega zbora, jaz verjamem, da niste<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospa Žgajner, čas je potekel. Mislim, da je bila napaka. O predlogu poslanke gospe
               Žgajner Tavš, da Državni zbor na naslednji seji opravi razpravo o odgovoru
               predsednika Vlade na njeno poslansko vprašanje, bo Državni zbor odločil v okviru
               glasovanj jutri, v torek, 17. junija. Gospod Peče, imate proceduralni predlog?
               Najprej proceduralni predlog, sicer vam bom vzel besedo, če ne bo proceduralni
               predlog.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Moj proceduralni predlog je, gospod predsednik, da se vi začnete zavedati, da vodite
               avtonomno vejo oblasti, ne pa, da ste v službi predsednika Vlade gospoda Janeza
               Janše, imejte toliko ponosa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospod Peče, prvi<gap n="..."/> Hvala, da ste sami se izklopili. Naslednji bo vprašanje
               predsedniku Vlade postavil gospod dr. Matej Lahovnik. Prosim.</p>
            </sp>
            <sp who="SDZ4:LahovnikMatej">

               <speaker>DR. MATEJ LAHOVNIK:</speaker>

               <p>Hvala lepa. Spoštovani gospod predsednik Vlade. Kot veste, smo na zadnji izredni seji
               obravnavali koncentracijo kapitala na tako imenovanih podjetjih poštnih nabiralnikov.
               Tudi na predlog Poslanske skupine Zares je Državni zbor izglasoval sklep, s katerim
               nalaga Vladi Republike Slovenije, da prouči možnosti za uvedbo finančne policije.
               Zato vas sprašujem: Ali se boste vi osebno zavzeli za to, da se v Sloveniji uvede
               finančna policija, s katero bi lahko bolj učinkovito preganjali gospodarski in drugi
               kriminal?</p>
               <p>To vas sprašujem predvsem zato, ker sam osebno menim, da bi bilo smiselno združiti
               oddelek za gospodarski kriminal pri kriminalistični policiji, skupaj z inšpekcijskim
               delom davčne uprave in pa carinskim oddelkom v nov organ, v tako imenovano finančno
               policijo, katerega predstojnika bi imenovala Vlada Republike Slovenije v soglasju s
               Komisijo za nadzor proračuna in drugih javnih financ, kjer pa ima večino opozicija.
               Tako bi zagotovili, da bi na čelu tega organa bil človek, ki bi užival ugled in bil
               verodostojna oseba, ne glede na to, katerakoli vlada je trenutno na oblasti, leva ali
               desna. Posebej se nam zdi potrebno v Poslanski skupini Zares, da bi uslužbenci
               finančne policije imeli tako imenovana policijska pooblastila, nadgrajena s
               pooblastili inšpektorjev davčne uprave in carinske uprave Republike Slovenije. Prav
               tako menimo, da bi morala biti finančna policija umeščena v okvir ministrstva za
               finance Republike Slovenije, ker bi se prioritetno seveda ukvarjala s pregonom
               gospodarskega kriminala. Finančno policijo imajo uvedeno tudi nekatere druge države,
               kot sta Italija in Francija.</p>
               <p>Glede na to, da je trenutna situacija v Sloveniji takšna, da nedvomno potrebujemo
               organ, ki bo učinkovito deloval na področju pregona gospodarskega kriminala, vas
               sprašujem: Ali se boste vi osebno zavzeli za to, da se ta organ uvede? Vem, da je od
               izredne seje minilo vsega dva tedna, ampak verjamem glede na to, da je situacij
               vendarle precej urgentna, ne nazadnje je zato bila tudi sklicana izredna seje, da so
               bili določeni postopki tudi znotraj Vlade Republike Slovenije že izpeljani in zato me
               zanima vaše mnenje oziroma vaše osebno stališče.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod predsednik.</p>
            </sp>
            <sp who="SDZ4:JanšaJanez">

               <speaker>JANEZ JANŠA:</speaker>

               <p>Hvala za to vprašanje. Sicer ni odprto prvič v Državnem zboru, velikokrat je že
               bilo, recimo, v preteklih 10, 15 letih. Če najprej direktno odgovorim, jaz osebno sem
               tej ideji naklonjen in Vlada ta predlog resno proučuje.</p>
               <p>Bi pa vseeno pokomentiral to razsvetlitev, ki je naenkrat prišla tudi v določen del
               tega državnega zbora ravno v času, ko institucije, ki se že redno ukvarjajo s
               pregonom organiziranega kriminala, predvsem gospodarskega in korupcije, ko to njihovo
               delo daje rezultate. Jaz upam, da vsi ti predlogi, ko se je treba ravno sedaj
               reorganizirati, niso motivirani ravno s temi rezultati. Ker kakšnih silnih predlogov
               v letih, ko rezultatov ni bilo, pač nismo slišali. Ampak, če to izpustimo in se
               skoncentriramo na sam odgovor, Vlada resno proučuje ta predlog, tudi nekatere druge.
               Nekatere je že proučila in jih tudi poslala naprej v obravnavo, nekatere zakone ste
               že dobili. Skratka, proučujemo ukrepe, možnost sprejetja ukrepov, ki bodo naredili ta
               boj bistveno bolj učinkovit. S tem, da tudi doslej nismo držali križem rok in so
               zaradi organizacijskih, izobraževalnih in tudi ostalih ukrepov, ki so bili sprejeti v
               prvi polovici tega mandata, institucije, ki se borijo proti organiziranemu kriminalu,
               dosegle neko stopnjo, ko so ti njihovi napori učinkoviti. In začuda je ravno to
               začelo nekatere zelo motiti. Tudi sprememba kazenskega zakonika - pred nekaj meseci
               je Državni zbor sprejel spremembe kazenskega zakonika, kjer je uvedeno novo kaznivo
               dejanje davčne zatajitve. Sprejem teh sprememb je naletel na silen odpor. Ja, niso
               vsi rekli, da so proti tej spremembi, ampak ko je pa padel veto na ta zakon, in če ne
               bi zbrali absolutne večine podpore v tem Državnem zboru, tudi te spremembe ne bi
               bilo. In tisti, ki so predlagali veto, so dobro vedeli, zakaj ga predlagajo. To, da
               so proti dosmrtni kazni in ostalo, to so bile bolj pravljice za neuke. Drugače je ta
               kazenski zakonik prinesel nekaj inštrumentov, ki dejansko omogočajo uspešen boj proti
               korupciji in organiziranemu kriminalu.</p>
               <p>Ne samo, da proučujemo morebitno uvedbo novih institucij, novih organizacijskih
               rešitev, tudi obstoječe institucije delajo. Vlada je sproti predlagala tudi potrebno
               spremembo zakonodaje. Še v tem mandatu bodo nekatere rešitve, ki so že pravzaprav na
               vaših klopeh, upam, sprejete in s tem se bo povečala učinkovitost dela obstoječih
               organov.</p>
               <p>Kar se tiče tega, kako naj bi opozicija imenovala šefa finančne policije, to je zelo
               zanimiv predlog. V prejšnjem mandatu smo vedno poslušali, kako je opozicija nekdo, ki
               je izgubil na volitvah, nima odgovornosti. Karkoli smo predlagali v tej smeri večjega
               nadzora, je bilo z gnusom zavrnjeno. Zdaj tri leta poslušamo, kako bi pravzaprav
               opozicija morala vladati. Če mi najdete kakšen primer na svetu, kjer opozicija
               imenuje šefa finančne policije, če ga imajo, bom temu predlogu z veseljem prisluhnil
               in mislim, da bo to prava revolucija v sistemu parlamentarne demokracije.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Želite dopolnitev odgovora? Izvolite.</p>
            </sp>
            <sp who="SDZ4:LahovnikMatej">

               <speaker>DR. MATEJ LAHOVNIK:</speaker>

               <p>Meni je žal, da je bil predsednik Vlade v tistem prvem delu ponovno dobri stari
               predsednik Vlade, ciničen in nedostojen za predsednika Vlade, ker je namesto z
               odgovori navrgel s podtikanjem. Trditi, da so kakršnikoli rezultati v teh aferah, ki
               se preiskujejo, je pa res nenavadno. Odkar se je izkazalo, da je afera <q>"čista lopata"</q>
               dobila ime po počivališču Lopata, kjer se je član vašega kabineta sestal z eno izmed
               tistih, ki ste jih zaprli v tej aferi, in ko se je pokazalo, da so tudi v zadevi
               <q>"letališki stolp"</q> nekateri vidni člani vaše stranke notri vpleteni, jaz ne vidim
               nobenih rezultatov. Mogoče ostali vedo, pa jih ni. In če bomo na tem nivoju
               diskutirali, ne bomo daleč prišli, gospod predsednik Vlade. Jaz sem vas vprašal zelo
               konkretno vprašanje in pričakoval konkreten odgovor. Tudi ni res, da naj bi opozicija
               imenovala predstojnika finančne policije, kot ste mimogrede podtaknili. Dejal sem, da
               ga imenuje seveda Vlada, vendar ob soglasju s Komisijo za nadzor proračuna in drugih
               javnih financ, kjer pa ima večino opozicija. Torej se morajo glede predstojnika
               strinjati tako tisti, ki vladajo, kot tisti, ki so v opoziciji. Za konstruktivne
               predloge gre. In tisto, kar bi bilo potrebno po našem mnenju narediti, je,
               zagotoviti, da bodo lahko državljani nekako imeli možnost po eni strani, da se
               izjasnimo o tem, ali smo za popis premoženja, da se bo lahko ugotavljalo, ali je
               premoženje skladno z dohodki oziroma ali lahko nekateri posamezniki, ki imajo zelo
               veliko premoženja, zelo veliko nepremičnin in podobnega, izkazujejo pa zelo nizke
               dohodke, ali bodo lahko to sploh utemeljili. Za to gre pri tej zadevi. In državljani
               pravijo, da ko se s tem vprašanjem obrnejo na davčno upravo, jih od tam pošljejo na
               kriminalistično policijo, iz kriminalistične policije na carinsko upravo, ker te
               institucije ne sodelujejo med seboj. In rezultatov ni.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod predsednik, izvolite.</p>
            </sp>
            <sp who="SDZ4:JanšaJanez">

               <speaker>JANEZ JANŠA:</speaker>

               <p>Najbrž rezultatov ni toliko, kot bi si vsi želeli. Zakaj jih ni, mislim, da sem
               obrazložil ob koncu izredne seje, kjer se je razpravljalo o teh vprašanjih. Da pa
               nikakršnih rezultatov ni, pa se ne bi mogli strinjati. Ker če ne bi bilo rezultatov,
               tudi ne bi bilo razburjenja, ki je nastalo v zadnjih mesecih. Ko gre za preiskavo
               kaznivih dejanj, korupcije in gospodarskega kriminala v gradbeništvu, naj vas
               popravim, sodišče je uvedlo preiskavo, poteka sodna preiskava o tem. Ne gre sedaj
               samo za sum, gre za utemeljen sum, kjer poteka resna sodna preiskava in jaz upam, da
               kakšna stavka tega ne bo ustavila.</p>
               <p>Nekoliko neopazno je šel mimo tudi nek drug rezultat, mislim, da je zelo zanimiv
               tudi za kolega poslanca. Vrhovno sodišče je razsodilo v primeru lastninjenja BTC-ja
               in presodilo, da so bili mali delničarji oškodovani in je treba stvari vrniti v
               prvotno stanje. Mislim, da je ta sodba, ki je sodna odločitev in neka zadeva končana,
               zelo zanimiva tudi za tistega strokovnjaka iz ekonomske fakultete, ki je utemeljil ta
               menedžerski prevzem in zapisal, da gre za prevzem, kjer so interesi malih delničarjev
               zelo primerno zavarovani in strokovno pokril zelo visoko krajo s strani nekaterih,
               kot je sedaj očitno potrjeno tudi s sodno odločbo. Tudi sodna veja oblasti je tako
               začela dajati nekatere rezultate v tem konkretnem primeru. Mislim, da gre za
               precedens, ki bo tudi pri ostalih zadevah, ki so v sodnih mlinih, verjetno rodil
               hitrejše rezultate. Veliko tega, kar naj bi zdaj preiskovala finančna policija, je
               bilo pokrito tudi z mnenji tako imenovane stroke, ki je zagovarjala krajo.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Imate proceduralni predlog? Izvolite.</p>
            </sp>
            <sp who="SDZ4:LahovnikMatej">

               <speaker>DR. MATEJ LAHOVNIK:</speaker>

               <p>V skladu s Poslovnikom Državnega zbora predlagam, da se opravi javna razprava o
               odgovoru predsednika Vlade, ker menim, da premier ni zadovoljivo odgovoril, ni jasno
               odgovoril. Poleg tega bi veljalo ugotoviti, ali v omenjenih primerih, ki sem jih
               omenil, dejansko obstajajo pogoji za pregon organiziranega kriminala brez finančne
               policije, še posebej, ker smo videli v primeru nekaterih največjih koncentracij
               kapitala, da je denimo predstavnik Vlade sedel v nadzornem svetu, to je tisti, ki
               sedi levo od predsednika Vlade, in se imenuje generalni sekretar Vlade in upravičeno
               dvomimo, da v teh primerih policija in tožilstvo lahko korektno opravijo svoje delo.
               Prav tako bi veljalo ugotoviti v nekaterih drugih primerih, ki so bili omenjeni, tudi
               <q>"čista lopata"</q>, ali bosta lahko policija in tožilstvo korektno opravila svoje delo,
               še posebej zato, ker je očitno, da je v zadevo vpleten tudi nekdanji član kabineta
               predsednika Vlade, ki se je po tej aferi oziroma v času te afere očitno umaknil iz
               kabineta. Predsednik Vlade se ne spomni, kdo je, in pravi, da tega mladega ekonomista
               pravzaprav dobro ne pozna, bi mu veljalo tudi osvežiti na ta način spomin, za koga
               gre. Prav tako menim, da bi veljalo opraviti razpravo, da vidimo tudi v primeru, ki
               ga je predsednik Vlade omenil, zakaj je generalna državna tožilka Barbara Brezigar
               zamočila. Tožilstvo je zamočilo v primeru, ki ga je predsednik Vlade prej omenjal.
           </p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospod Lahovnik, tudi vi nove očitke, nove zadeve odpirate<gap n="..."/></p>
            </sp>
            <sp who="SDZ4:LahovnikMatej">

               <speaker>DR. MATEJ LAHOVNIK:</speaker>

               <p>Utemeljujem, gospod predsednik<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p><gap n="..."/> na katere<gap n="..."/></p>
            </sp>
            <sp who="SDZ4:LahovnikMatej">

               <speaker>DR. MATEJ LAHOVNIK:</speaker>

               <p>Utemeljujem samo, zakaj je potrebna javna razprava<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p><gap n="..."/> ni moč odgovoriti. Prosim, bodite korektni.</p>
            </sp>
            <sp who="SDZ4:LahovnikMatej">

               <speaker>DR. MATEJ LAHOVNIK:</speaker>

               <p>Utemeljujem, zakaj je potrebna javna razprava o odgovoru predsednika Vlade in ne
               ponavljam novih<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Zloraba Poslovnika, gospod Lahovnik<gap n="..."/></p>
            </sp>
            <sp who="SDZ4:LahovnikMatej">

               <speaker>DR. MATEJ LAHOVNIK:</speaker>

               <p><gap n="..."/> novih očitkov<gap n="..."/> Glede na izrečena dejstva menim, da bo javna razprava o
               potrebnosti uvedbe finančne policije zelo koristna in verjamem, glede na to, da smo v
               Državnem zboru sprejeli sklep, da naj Vlada prouči možnosti uvedbe finančne policije,
               da boste to tudi v koaliciji enkrat za spremembo podprli. Če ne boste, bo pač vse
               skupaj zopet jasno, da se želijo stvari pomesti pod preprogo oziroma dati v obravnavo
               tistim ljudem, ki ste jih nastavili na začetku tega mandata in za katere je jasno, da
               nekaterim zadevam, v katere so vpleteni predstavniki najvišje oblasti, izvršne veje
               oblasti, ne bodo prišli do dna. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Jaz ponovno opozarjam vse tiste, ki zlorabljate proceduralni predlog za to,
               da navajate nove očitke, nova podtikanja, da to storite takrat, ko ima minister ali
               premier možnost odgovoriti. Če niste tako pogumni, potem raje zadržite take očitke
               zase.</p>
               <p>O predlogu poslanca gospoda Lahovnika, da Državni zbor na naslednji seji opravi
               razpravo o odgovoru predsednika Vlade na njegova poslanska vprašanja, bo Državni zbor
               odločil v okviru glasovanj jutri, to je v torek, 17. junija.</p>
               <p>Sedaj bo poslansko vprašanje predsedniku Vlade postavil gospod Jožef Horvat.
               Prosim.</p>
            </sp>
            <sp who="SDZ4:HorvatJožef">

               <speaker>JOŽEF HORVAT:</speaker>

               <p>Hvala za besedo gospod predsednik. Spoštovani predsednik Vlade, spoštovani
               ministrski zbor, ostali predstavniki Vlade, drage kolegice in kolegi, spoštovani
               obiskovalci na balkonu. Smo v mesecu, ko bomo praznovali največji državni praznik,
               dan državnosti, ko se bomo spominjali zgodovinskega trenutka, ko smo prvič na jambor
               dvignili slovensko državno zastavo. Takrat smo želeli ne samo pravno, temveč tudi
               etično državo.</p>
               <p>Ker so slovensko tranzicijo sramotno zaznamovali številni neetični prevzemi
               slovenskih podjetij, se danes mnogi upravičeno sprašujejo, ali je slovenska
               osamosvojitev še vrednota. Težko vprašanje, morda celo boleče. Vendar je treba jasno
               povedati. Če je nekdo na neetičen način pridobil premoženje, državno premoženje,
               potem temu rečemo kraja. Kraja pa je v vseh zrelih demokracijah obsojena in
               kaznovana, okradeno premoženje pa se mora vrniti. Kraja državnega premoženja je bila
               žal omogočena, saj so nekateri slovenski politiki na najvišjih položajih v
               preteklosti ves čas ponujali politično zavetje za nacionalni interes. Zato je še kako
               prav, da je Državni zbor na 37. izredni seji v torek, 3. junija, sprejel dvanajst
               sklepov v zvezi s problematiko koncentracije kapitala na podjetjih <q>"poštnih
               nabiralnikov"</q> in izpostavil vprašanje koncentracije medijskega lastništva v povezavi
               z ustavno pravico do obveščenosti.</p>
               <p>Spoštovani gospod predsednik Vlade! Čeprav se roki, ki jih je Vladi predpisal
               Državni zbor, še niso iztekli, vas kljub temu sprašujem: Kako je Vlada pristopila k
               realizaciji sklepov, ki jih je v reševanje Vladi predlagal Državni zbora? Za vaše
               odgovore že vnaprej najlepša hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod predsednik.</p>
            </sp>
            <sp who="SDZ4:JanšaJanez">

               <speaker>JANEZ JANŠA:</speaker>

               <p>Hvala za vprašanje. Očitno je ta tema aktualna in prav je tako. Torej nekatere
               predloge, kot sem dejal že prej, Vlada še preučuje. Nekatere je že implementirala
               oziroma uresničila. Tako je 12.6. Vlada na seji sprejela novelo zakona o trgu
               vrednostnih papirjev in novelo zakona o zavarovalništvu. Oba zakona že imate v
               Državnem zboru. Obe noveli večata nadzorniške pristojnosti in tudi krepita
               institucionalno neodvisnost Agencije za zavarovalni nadzor in Agencije za trg
               vrednostnih papirjev.</p>
               <p>Ko gre za Urad za varstvo konkurence, je urad aktiven vse od kar je prišlo do
               kadrovske osvežitve. O času prej ne bi govoril, ker se je o tem razpravljalo že na
               izredni seji in rezultati so pravzaprav že tu. Že tisti, do katerih je doslej prišlo,
               in tudi aktivno delovanje samih nadzornih institucij preventivno deluje za naprej. Po
               mojih informacijah ima tudi Banka Slovenije pripravljeno poročilo o vlogi bank pri
               prevzemih večinskega deleža v Pivovarni Laško in Merkurju in mislim, da nadzorne
               institucije tudi zaradi te spodbude, ki je prišla s strani poslancev Državnega zbora
               na izredni seji, delujejo zdaj zelo aktivno.</p>
               <p>Glede na neresnice, ki so bile prej izgovorjene, moram reči, da generalni sekretar
               Vlade ni član nadzornega sveta v Istrabenzu, mislim, da je bilo mišljeno to podjetje.
               Od tistega dne, ko je bilo razkrito <q>"parkirišče"</q> oziroma ko je bil razkrit poskus za
               prevzem, ki se je prej javno zanikal, to ste lahko vsi sledili, kljub temu da ga
               Vlada ni imenovala, je generalni sekretar izstopil iz nadzornega sveta isti dan.
               Zaradi tega ne more biti kriv oziroma nikakor ne ovira nobene preiskave. Noben član
               mojega kabineta nikoli in tudi zdaj ni v kakšni preiskavi. Nekatere so vpletali, da
               bi se pozornost obrnila drugam in da bi se razvodenel šok, ki je nastal po tem, ko je
               bilo jasno, da so nadzorne institucije v Sloveniji končno usposobljene tudi za boj
               proti organiziranemu gospodarskemu kriminalu in da so se lotile tudi tistih, za
               katere je zgledalo, da so nedotakljivi. Takrat so se vsemogoče zgodbe začele
               napletati. In samo še tega nisem prebral, da bom na koncu dal aretirati samega sebe.
               Preiskave bodo šle naprej, vsi ti organi zdaj absolutno vedo, in to je velika razlika
               od prejšnjih mandatov, da lahko delujejo neodvisno v skladu z Ustavo in zakonom, da
               smo pred zakonom vsi enaki, da ni nedotakljivih. To bo, upam, da vplivalo tudi na
               tiste, ki pišejo različne strokovne podlage ali se imajo za strokovnjake za prevzeme,
               ki so dejansko botrovali največjim koncentracijam kapitala preko <q>"poštnih
               nabiralnikov"</q>. Ko je eden od poslancev, ki je prej spraševal, kandidiral za ministra
               v tej Vladi, je tednik Mladina objavil njegov portret, v katerem je napisal, da je
               svojo javno kariero začel v času, ko je bila na vrhuncu tako imenovana pivovarska
               vojna med Interbrewjem in Laškim za Pivovarno Union v tej bitki se je precej očitno
               postavil na stran Laškega, pisal študije za to in postavil strokovno podlago ali del
               tako imenovane strokovne podlage za to, da se je ta koncentracija sploh zgodila.
               Nakar piše v tem portretu: <q>"Zaradi tega ga je potem Laško, ki je postalo ob tem tudi
               največji lastnik Dela, želelo postaviti za člana nadzornega sveta te časopisne hiše,
               vendar je bil potem imenovan za ministra in je bilo to preprečeno."</q></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s postavitvijo vprašanj predsedniku Vlade.</p>
               <p>Prehajamo na odgovor na poslansko vprašanje, postavljeno na 39. seji zbora. Minister
               za kulturo dr. Vasko Simoniti bo odgovoril na poslansko vprašanje gospe Majde Širca v
               zvezi s potekom obnove in dozidave Slovenskega narodnega gledališča, Opera in balet
               Ljubljana. Gospod minister, izvolite, imate besedo.</p>
            </sp>
            <sp who="SDZ4:SimonitiVasko">

               <speaker>DR. VASKO SIMONITI:</speaker>

               <p>Hvala lepa. Vprašanje, ki sem ga dobil, je: Kako poteka obnova in dozidava
               Slovenskega narodnega gledališča, Opera in balet v Ljubljani?</p>
               <p>Lahko odgovorim, da gradnja poteka po terminskem planu, ki je bil določen ob podpisu
               pogodbe. Ta datum do tega trenutka drži. Postopki pri vodenju obnove projekta, način
               izbire izvajalcev, plačevanje situacij, opravljanje nadzora, izvedbe in podobno so
               ves čas predmet preverjanja organov nadzora, Računskega sodišča, Državne revizijske
               komisije in Komisije za preprečevanje korupcije. Do tega trenutka ni bila ugotovljena
               nobena kršitev. Zato trdim, da gradnja poteka zgledno, da je vodena strokovno
               neoporečno, nam priznava celo izvajalec. Nihče ne zanika ob tem, da prihaja tudi do
               okoliščin, ki jih predhodno ni bilo moč predvideti in se kažejo šele tekom same
               izvedbe. Kljub vsemu pa vse poteka v skladu s terminskim planom, kot je bilo
               načrtovano. V javnosti se pojavljajo sicer izmišljotine, laži in podtikanja, ki
               nimajo nobene osnove. Vsak si lahko ogleda ta objekt, ki je 50 metrov stran od
               Državnega zbora, kako gradnja napreduje. Podtikanja in izmišljotine o tem, da je tam
               samo še jama, seveda ne držijo. Ta objekt raste, je viden in bo kmalu dosegel
               pravzaprav tudi zgornji plafon, torej gabarit, ki je predviden v višino. Nikoli, kot
               smo slišali očitke, da je prišlo do zalitja, vdora vode v samo gradbeno jamo, nikoli
               do tega ni prišlo. Gradbena jama je bila izpeljana nadvse strokovno in kompetentno.
               Iz vseh podatkov, ki so mi na voljo, sledi, da je bilo porabljenih toliko sredstev,
               kolikor je bilo predvidenih do tega časa s pogodbo, in v okviru sredstev, ki so
               predvidena za celotno gradnjo. Menimo, da bo tudi prišlo do take realizacije. Hvala
               lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Želite dopolnitev? Izvolite, gospa Širca.</p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p>Seveda me tak odgovor nadvse veseli. Veselila me je že tista razlaga, ki je bila
               podana na matičnem odboru,da gre za bleščečo obnovo operne hiše v Ljubljani. Ampak
               vendarle sem zmedena, glede na to, da obstajajo informacije, ki dotekajo v javnost,
               da se pogodbena vrednost samega projekta že v prvi fazi gradbenih del, in faze so
               tri, da se je ta vrednost presegla načrtovane stroške za 100% že same prve faze. In
               kot kažejo dostopni podatki, je načrt, ki je bil pripravljen za leti 2006-2007, za
               tretjino manjši od tiste pogodbe, minister, ki ste jo podpisali za izvedbo in znaša
               26 milijonov in pol evrov. Hkrati pa je načrt bistveno bistveno manjši. Seznanjeni
               smo s težavami, ki so nastale, ko je bila jama še odprta. Sprašujemo se, ali ta
               lopata, ki izvaja te posle s SCT-jem in z Vegradom, deluje v skladu z načrti, še
               posebej zaradi tega, ker ste podpisali pogodbo na ključ, potem pa ste že kmalu zatem
               podpisali nek aneks.</p>
               <p>Sprašujem: Kakšni stroški nastanejo tudi z gostovanjem izven, na Gospodarskem
               razstavišču, ker se tudi na to pritožuje operno vodstvo in mediji posredujejo te
               informacije?</p>
               <p>Kakšna škoda bo nastala za vse ostale investicije, če bodo sredstva tako naraščala
               tudi za opremo, ki so sedaj predvidena? Potem se bo nekdo v bodoče moral srečati s
               potrojeno, če ne podeseterjeno možnostjo izrabe sredstev za pripravo in opremo same
               stavbe in prostorov in tehnične infrastrukture. Če se bodo le-ti zajedali
               <gap n="..."/><stage>/Izključen mikrofon./</stage></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister, izvolite.</p>
            </sp>
            <sp who="SDZ4:SimonitiVasko">

               <speaker>DR. VASKO SIMONITI:</speaker>

               <p>Hvala lepa. Imenitno bi bilo slišati gospo poslanko, ki trdi, da obstajajo
               informacije, ki se pojavljajo v medijih glede tega, da naj bi šlo tudi za 100%
               povečanje sredstev od samega podpisa in pa da se operno vodstvo pritožuje. Imenitno
               bi bilo, da bi slovenski javnosti te informacije posredovala sama gospa poslanka, ker
               drugače jih smatramo zgolj za govorice, ki imajo slabe namene. Tako kot je gospa
               poslanka že pred časom velikokrat govorila, vsaj dvakrat, v parlamentu oziroma na
               odboru, da je voda zalila Opero, kar je popolna neresnica. In to sem že v prvem delu
               odgovora povedal. Dokler ne bomo slišali, katere so te informacije, razen seveda v
               rumenem tisku, ki pa je morda komu bližje od resnih časopisov, pač ne morem pomagati.
               Fino bi bilo torej slišati popolne informacije in od koga, z imenom in priimkom, kdo
               te informacije širi v javnosti o preseganju vseh dohodkov. Bilo je v prvi fazi za 3
               milijone 500 tisoč evrov pogodba sklenjena, v drugi fazi za 22 milijonov 517 tisoč
               evrov. In to so sredstva, s katerimi bomo Opero skušali izpeljati do konca. Če bo
               prišlo do kakšnih sprememb, ne morem dati roke v ogenj, vendar pa zaenkrat teče tako,
               kot smo to predvideli. Pritiski za določena povečanja so. Kot je gospa poslanka
               omenila, imamo pogodbo na ključ in tudi prej natančno izmerjeno in stehtano in
               preverjeno, da se je treba v okviru tega držati. Da so pritiski za določena
               povečanja, da se govori o nepredvidenih stroških in podobno, ki jih bo potrebno še
               izpeljati, jaz nič ne rečem, da ta borba ne bo obstajala naprej. Podpisan je bil
               aneks 3. oktobra 2007 za 240 tisoč evrov, vendar pa je to vse v okviru tiste vsote,
               ki je še predvidena.</p>
               <p>Glede tega kako Opera deluje. Opera deluje relativno korektno v okviru možnosti, ki
               jih ima, vendar je v brezdomstvu, da tako rečem, pa vendar je imela v letu 2006 5
               premier, v letu 2007 enako 5, letos jih bo 6 <gap n="..."/><stage>/Opozorilni znak za konec
               razprave./</stage><gap n="..."/> in v prihodnjem letu tudi 5. Določeno število obiska se je zmanjšalo,
               to je res, vendar je to povsem naravno v takšni situaciji, v kateri delajo. Vendar
               upamo, da bo Opera, ko bo končana v letu<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospa Širca, imate proceduralni predlog. Izvolite.</p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p>V bistvu imam proceduralni predlog, ki ga je sugeriral že sam minister, ko je rekel,
               da je potrebno odpraviti dvome nad pisanjem rumenega tiska in vseh vprašanj, ki
               nastanejo, in podati informacije. Predpostavljam, da bo tak predlog, ki ga sam
               minister predlaga, da se opravi odgovor in pojasnilo v zvezi s tem in hkrati tudi
               sooča z dosti nedvomno šokantnimi dejstvi, da se je operna dejavnost v Ljubljani
               nekako znašla na najnižji možni ravni po letu 1918, da se je število opernih
               zmanjšalo v času še pred obnovo, to je v sezoni 2004, 2005, 2006, 2007 za 72%, da se
               je število koncertnih izvedb opere zmanjšalo za 86%, navajam podatke<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospa Širca<gap n="..."/></p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p><gap n="..."/>ampak vsekakor je<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Trosite nove stvari<gap n="..."/></p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p><gap n="..."/> sam minister predlagal<gap n="...."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Trosite nove stvari, trosite nove stvari<gap n="..."/></p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p><gap n="..."/>da se<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Prosim proceduralni predlog<gap n="..."/></p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p><gap n="..."/>da se skladno<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p><gap n="..."/>za obravnavo o odgovoru<gap n="..."/></p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p><gap n="..."/>s Poslovnikom opravi razprava na odgovor ministra. Sam je to sugeriral, da je to
               potrebno, jaz se absolutno strinjam. Gre za največjo investicijo na področju kulture.
               Če je potrebno računati še na anekse k pogodbi na ključ, potem je mogoče to mesto
               pravo, da se o tem razpravlja.</p>
               <p>Kot pravim, ni to samo moja želja, ampak tudi ministrova, ki želi transparentnost,
               tako kot sama.</p>
               <p>Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>O predlogu poslanke gospe Širca, da Državni zbor na naslednji seji opravi razpravo o
               odgovoru ministra za kulturo na njeno poslansko vprašanje, bo Državni zbor odločil v
               okviru glasovanju jutri, v torek, 17. junija. Sedaj prehajamo na vprašanja poslank in
               poslancev. Besedo ima gospod Bojan Kotnič, ki bo postavil poslansko vprašanje
               ministru za okolje in prostor ter ministru za promet. Prosim.</p>
            </sp>
            <sp who="SDZ4:KontičBojan">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovana ministra oziroma spoštovani ministri,
               kolikor vas je ostalo v dvorani. Kot velenjski poslanec sem se na začetku mandata
               zavezal, da bom ves mandat spraševal predstavnike Vlade Republike Slovenije, kako je
               z umestitvijo hitre ceste znotraj tretje razvojne osi v prostor in seveda postavljal
               vprašanja, kdaj se bo pričela izgradnja te ceste in kdaj se bo končala ta cesta.</p>
               <p>Mandat Državnega zbora se izteka. Izteka se tudi mandat Vlade, zato je kar prav, da
               poskusimo pridobiti oceno o tem, kako daleč je v realizaciji ta projekt, ki mu v
               našem prostoru pa tudi v sosednjih dolinah namenjamo prav posebno pozornost. Peto
               največje mesto v Sloveniji, kar Velenje je, in seveda vse, kar gravitira na Velenje
               in kar vključuje Velenje kot gospodarsko, kulturno, upravno in politično središče je
               seveda, zelo pomembno, kdaj bomo to tretjo razvojno os dejansko tudi <q>"dobili"</q>, v
               navednicah dobili. Težave na cesti, ki povezuje avtocestni križ z našim prostorom, so
               res en velik križ. Izvoz z avtoceste, obstoječi, je neprimeren. To še vedno trdim.
               Zato, ker je izveden v obliki diamanta, potrebna pa bi bila deteljica glede na
               število avtomobilov, ki se vključujejo in izključujejo iz avtocestnega križa, tudi
               zaradi varnosti. Pretočnost ceste do Velenja je katastrofalna. Tudi prometna varnost
               na tej cesti je katastrofalna. Vse ceste, tudi ostale, ki povezujejo Velenje z
               avtocestnim križem, so v katastrofalnem stanju. Nekatere so poškodovane tudi zaradi
               izgradnje avtocestnega križa. Na tem področju zadeve ne tečejo tako, kot bi dejansko
               morale oziroma kot si v Šaleški dolini dejansko želimo, da ne rečem zaslužimo.</p>
               <p>Da pri tem ne omenjam gospodarstva, ki je usodno vezano na to prometnico, da ne
               omenjam posebej Gorenja, ki je usodno vezano na pretočnost te ceste in na zmožnost
               sprejemanja blaga in transporta izdelkov iz Velenja.</p>
               <p>Zato sprašujem oba gospoda ministra: V kateri fazi smo v tem trenutku oziroma kako
               daleč je projekt, ki ga imenujemo hitra cesta oziroma hrbtenica tretje razvojne osi?
               Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Minister za promet najprej. Izvolite gospod, Žagar Žerjav.</p>
            </sp>
            <sp who="SDZ4:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Hvala lepa tudi za vprašanje. Kot veste, sam postopek
               umeščanja trase vodi Ministrstvo za okolje in moj kolega bo prav gotovo na to temo
               kaj dodal.</p>
               <p>Kar se mene tiče, naše ministrstvo aktivno sodeluje pri usklajevanju strokovnih
               podlag za pripravo državnih prostorskih načrtov. Zaradi številnih zapletov in
               nasprotovanj javnosti ter nosilcev urejanja prostora na posameznih delih trase, bo
               Ministrstvo za promet na Ministrstvo za okolje in prostor že v teh dneh - to pobudo
               sem pravzaprav že danes podpisal - naslovilo pobudo za delitev severnega dela tretje
               razvojne osi na štiri odseke. Ločeni prostorski načrti pa naj bi se nadaljevali na
               osnovi optimiziranega predloga najustreznejše variantne rešitve. S tem želimo na vsak
               način pospešiti postopek umestitve trase ceste v prostor, saj bo za krajše odseke,
               predvidevamo seveda, lažje in hitreje mogoče pripraviti strokovne podlage in
               dopolnjen osnutek državnega prostorskega načrta, tudi zaradi možnosti delitve
               izdelave le-teh med več izvajalcev. Za vse dele tretje razvojne osi pa velja, da bo
               Ministrstvo za promet prevzelo večjo vlogo po sprejemu državnega prostorskega načrta,
               ko bo trasa ceste oziroma odseki trase umeščeni v prostor. Glede na dosedanje
               izkušnje pri podobnih avtocestnih projektih bi lahko fazo do pridobitve gradbenega
               dovoljenja izpeljali v roku cca leta in pol, samo izgradnjo odseka pa v roku dveh let
               in pol. Poudariti pa je treba, da v te roke niso vključeni kakršnikoli zapleti pri
               oddaji javnih naročil, bodisi za izdelavo tehnične dokumentacije bodisi za gradnjo,
               pa tudi ne zapleti pri pridobivanju in odkupih zemljišč. Poskušamo seveda zdaj s to
               razdelitvijo, da bi tiste odseke, ki jih lahko hitreje umestimo v prostor, tudi
               hitreje realizirali. Naša želja je, da bi čim prej začeli od avtoceste proti Velenju,
               torej na tem odseku, ki je najbolj obremenjen. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. In še minister za okolje.</p>
            </sp>
            <sp who="SDZ4:PodobnikJanez">

               <speaker>JANEZ PODOBNIK:</speaker>

               <p>Hvala lepa, gospod predsednik. Spoštovani poslanec Kontič! Na kratko bom dopolnil
               odgovor kolega mag. Žerjava. Informiral bi vas samo o dogajanjih, ki so se zgodila po
               vašem zadnjem poslanskem vprašanju, ki je bilo pred slabimi štirimi meseci, mislim,
               da je bilo na marčni oziroma februarski seji. V aprilu 2008 je naše ministrstvo Vlado
               seznanilo s postopkom priprave državnega prostorskega načrta za ta odsek ceste v
               okviru tretje razvojne osi, s predlogom strokovnih rešitev, na podlagi katerih se bo
               postopek umeščanja nove cestne povezave v prostor nadaljeval. Predhodni neformalni
               postopek za ta korak je bilo zelo pomembno delovno srečanje, na katerega sva oba
               ministra povabila župane vseh občin, ki jih ta cesta povezuje, in vse civilne
               iniciative, ki so se spontano ali kako drugače pojavile v zadnjem letu dni. Na tem
               srečanju smo potem nedvoumno povedali, da čeprav ni bil dosežen konsenz o sami trasi,
               gremo naprej s postopkom. In velika večina je na tem srečanju to našo odločitev tudi
               podprla. Zaradi obvladljivosti nadaljnjega dela pa je bil sprejet strokovni predlog,
               ki ga je danes kolega minister tudi še bolj konkretiziral, da smo se odločili, da
               delimo celoten odsek na pododseke, ki bodo omogočili hitrejšo izdelavo vseh potrebnih
               strokovnih podlag in pripravo prostorskih aktov za vsakega izmed pododsekov. Postopki
               priprave državnega prostorskega načrta za vsakega izmed pododsekov bodo potekali
               vzporedno. Zato dopuščamo možnost, da bo dinamika priprave prostorskih aktov glede na
               specifiko posameznega pododseka različna. Prepričan sem, da se bo to tudi realno
               zgodilo in da bomo največ energije posvetili tistemu odseku ceste oziroma poteza
               ceste, o katerem ste tudi v gospod poslanec govoril. To obremenjenost poznam in vem,
               da smo dolžni, da tam storimo najprej. Kje smo danes? Danes smo v tem, da zaključimo
               naročila za izdelavo vseh potrebnih strokovnih podlag. In naša ambicija in želja je,
               da bi do konca letošnjega leta izvedli javno razgrnitev in javno obravnavo. In od
               tega bo potem ključno postopkovno, glede časovne dinamike, kako se bo pripravljal
               državni prostorski akt do sprejema na Vladi. Roki, o katerih je govoril gospod
               minister Žerjav, so realni, če bo ta čas med javno razgrnitvijo in javno obravnavo
               ter samim sprejemom na Vladi pozitiven čas in da ne bo nekih večjih zapletov.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Želite dopolnitev? Izvolite.</p>
            </sp>
            <sp who="SDZ4:KontičBojan">

               <speaker>BOJAN KONTIČ:</speaker>

               <p>Seveda je zelo optimistično pričakovati, da pri umestitvi hitre ceste v prostor
               kjerkoli, ne samo na tem področju, ne bi bilo zapletov, da ne bi bilo civilnih
               iniciativ in da kljub nujnosti in potrebnosti tega projekta ne bi bila tudi
               nasprotovanja. Logično je, da nekateri nasprotujejo. Logično je, da nasprotujejo
               tisti, ki se jim bo pač cesta tako približala, da bo zmanjšala kvaliteto njihovega
               življenja, ampak dobro. To je sestavni del postopka, ki ga bo potrebno peljati
               naprej.</p>
               <p>Danes sem poslušal predsednika Vlade, ki je zelo, z nekako izrazitim spominom za
               posamezna časovna obdobja govoril o tem, kako so se napovedi uresničevale. Naj povem,
               da je bila napoved tega istega predsednika vlade, da bomo leta 2008 pričeli z
               izgradnjo te hitre ceste. Sedaj temu lahko rečemo napoved brez resnega tehtnega
               razmisleka, lahko pa rečemo tudi drobna laž velikih mojstrov zavajanja za potrebe
               dnevne politike. Ampak to pač je sestavni del politike. Govorili smo o tem, da se bo
               zasadila lopata. Dobili smo <q>"čisto lopato"</q> in na tem področju imamo res čisto lopato.
               Ni se zasadila in ni zamazana na način, da bi se začela ta cesta graditi.</p>
               <p>Pri tem me sedaj predvsem zanima, glede na napovedi ministra Žerjava, ki sem jih
               lahko prebral tudi v enem izmed slovenskih tednikov, da bo potrebno na tej obstoječi
               cesti korenitejši poseg, če ne bo v doglednem času umeščena v prostor.</p>
               <p>Mene zanima: Kaj je za vas ta dogledni čas? Po teh informacijah, ki ste jih dali, ki
               sta jih dala ministra, se vsaj šest let po tej cesti še ne bomo vozili. Kaj to seveda
               pomeni?</p>
               <p>Vi ste izjavili sicer pet let in pol. Jaz za rezervo dodajam še pol leta, se pravi
               to je šest let.</p>
               <p>Kaj bomo do takrat počeli na tem prometnem odseku?</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Kdo bo odgovoril? Gospod Podobnik, izvolite.</p>
            </sp>
            <sp who="SDZ4:PodobnikJanez">

               <speaker>JANEZ PODOBNIK:</speaker>

               <p>Mislim, gospod poslanec, če seštejemo roke, o katerih je govoril kolega minister
               mag. Žerjav, potem ste izračunali preveč. Aja, imate časopisni članek? Na njegov
               današnji odgovor, mislim, da so realne številke.</p>
               <p>Ko ste govorili o nasprotovanju tistih, ki se bojijo, da bi jim bodoča pomembna
               cestna povezava poslabšala kvaliteto življenja, smo ugotovili še drug paradoks.
               Oblikujejo se tudi civilne iniciative tistih, ki pa se bojijo, da se jim cesta ne bo
               približala in šla preko njihovih zemljišč. Zato je situacija včasih tako zapletena.</p>
               <p>Glede rokov, o katerih ste prej govorili, in je o njem govoril tudi predsednik
               Vlade, bi želel pojasniti naslednje. Najprej je bila sprejeta načelna odločitev, da
               bomo vendarle šli s pripravo državnega prostorskega načrta za celotno tretjo razvojno
               osjo - od avstrijske meje do hrvaške meje. To je izredno velik zalogaj, kajti v
               veliki meri popolnoma na novo umeščamo to cestno povezavo v prostor. Potem smo se
               odločili, mislim, da smo se prav odločili, da bomo zdinamizirali smo povezavo med
               avstrijsko mejo in avtocesto Ljubljana-Celje. Sedaj mislim, da je dozorela odločitev,
               da bomo v okviru tega pododseka tretje razvojne osi dali še posebno prioriteto
               najbolj obremenjenemu delu cestne povezave med Velenjem, če pogojno tako rečem, in
               avtocesto Ljubljana-Celje. In če se bo to zgodilo vam zagotavljam, da leta, o katerih
               ste govorili, se bodo vsaj prepolovila. Govorili ste celo o osmih leti. To se nikakor
               ne bo zgodilo. Mislim, da smo v odkritem pogovoru z občinami na tem poteku ceste
               našli relativno optimalno varianto, ki bo kasneje sedaj v okviru strokovnih podlag
               našla najboljšo rešitev. Zakaj je to tako pomembno? Da potem, ko se bo šlo v pripravo
               gradbenega dovoljenja in odkupe zemljišč, da se ne bodo potem zgodili zapleti in se
               končevali na kakšnih evropskih inštitucijah. Zato je bil ta čas, ki smo ga naložili v
               komunikacijo z ljudmi in občinami, tako dragocen tako. Morda smo zdaj zadnjič v
               komunikaciji na tej funkciji. Upam, da smo dali realne roke.</p>
               <p>Bi se pa tudi vam zahvalil, saj ste zadnje leto in pol zelo dosledno držali linijo
               na čimprejšnji umestitvi te ceste v prostor.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Dr. Slavinca sprašujem, ali kljub temu da ministrice za visoko šolstvo ni, želi
               postaviti vprašanje.</p>
               <p>Izvolite, gospod Slavinec.</p>
            </sp>
            <sp who="SDZ4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa za besedo, gospod predsednik.</p>
               <p>Res je. Že tretji mesec zapored postavljam vprašanje ministrici ki je ni, tako da
               vse te tri odgovore, upam, da lahko pričakujem na naslednji seji.</p>
               <p>Zadeva pa se nanaša na zakon o temeljnih razvojnih programih na področju znanosti in
               visokega šolstva v letih 2010 do 2014, ki je bil nedavno tega v razpravi, kjer je
               ministrica med drugim odgovorila, da obstoječi mehanizmi omogočajo razvoj študijskih
               programov, financiranje raziskovalnega dela na univerzah, skratka, da je financiranje
               urejeno v redu in da tega zakona ni treba sprejeti. Žal pa praksa kaže drugače.
               Drugače kaže vsaj v dveh primerih. Eden je ta, da se še zmeraj kot gobe po dežju
               rojevajo zasebne šole družboslovno-humanističnih usmeritev, ki na nek način, ker je
               študij poceni in ker je študentov veliko, omogočajo tudi zasebnikom zaslužke, država
               pa po drugi strani ne spremlja potrebe gospodarstva, ne spremlja tega, da
               gospodarstvo potrebuje inženirje, da potrebuje naravoslovce, da potrebuje kader,
               katerega študij je objektivno dražji in se za ustanavljanje zasebnih fakultet ne
               izplača in ustanovitev teh fakultet ali njihovo funkcioniranje država ne podpira.</p>
               <p>Druga zadeva pa je, da so velike razlike med financiranjem enakih študijskih
               programov, konkretno na Univerzi v Ljubljani in pa Univerzi v Mariboru. Fakulteta za
               naravoslovje in matematiko univerze v Mariboru dobiva za povsem enake oziroma
               primerljive študijske programe naravoslovja in matematike polovico manj sredstev,
               polovico manj denarja, kot dobiva Univerza v Ljubljani, konkretno Fakulteta za
               matematiko in fiziko, recimo.</p>
               <p>Zaradi tega me zanima: Kaj bo spoštovana ministrica naredila in zakaj dopušča to
               dejstvo, da je študent na primerljivem, podobnem programu na Univerzi v Ljubljani
               vrednoten dvakrat višje, kot je na Univerzi v Mariboru?</p>
               <p>Zakaj Ministrstvo za visoko šolstvo bolj aktivno ne pristopi k reševanju
               problematike? Rešitev je namreč zelo enostavna, in sicer v 13. členu že obstoječe
               uredbe jasno in glasno piše, da faktorje študijske skupine in razvrstitev študijskih
               področij lahko minister, na osnovi analiz ministrstva ali pa predlog univerze
               spremeni. Tovrstni predlog je <gap n="..."/><stage>/Opozorilni znak za konec razprave./</stage><gap n="..."/> Univerza v
               Mariboru na ministrstvo poslala že decembra 2007, sedaj se bo pričelo novo leto. Rad
               bi, da mi ministrstvo odgovori, tako da bo do naslednjega meseca ta zadeva
               urejena<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Ministrica bo odgovarjala na naslednji, to je na julijski seji Državnega
               zbora.</p>
               <p>Sedaj bo gospod Srečko Hvauc postavil vprašanje ministru za gospodarstvo. Prosim.
           </p>
            </sp>
            <sp who="SDZ4:HvaucSrečko">

               <speaker>SREČKO HVAUC:</speaker>

               <p>Hvala za besedo, gospod predsednik. V evropskem in slovenskem gospodarstvu, tudi v
               slovenskem gospodarstvu imajo izjemno pomembno vlogo mikro, mala in srednja podjetja.
               To so podjetja, ki so gonilna sila gospodarskega napredka inovativnosti, podjetja, ki
               ustvarjajo številna nova delovna mesta in so generator vsesplošne blaginje. Zato je
               zelo pomembno, da država zagotavlja ustrezne pogoje in podporo tem najmanjšim
               gospodarskim subjektom, ne samo tem, tudi velikim, ampak pomembno je, da je jasno
               izražena podpora tem manjšim gospodarskim subjektom, ki potrebujejo drugačno pomoč
               oziroma drugačne pogoje za delovanje kot ta največja podjetja. V naši poslanski
               skupini in tudi v celotni Slovenski demokratski stranki smo že v predvolilnem
               programu jasno izrazili podporo podjetništvu. V ta namen ta podpora ni bila samo
               deklarativna. V tam namen smo organizirali številna srečanja z obrtniki, podjetniki,
               z njihovimi predstavniki, združenji, govorili smo z lastniki teh podjetij in iskali,
               izbirali najprej dobre predloge in iskali tudi rešitve za težave, ki tarejo to vrsto
               podjetništva. Podpirali smo tudi številne zakone in predloge sprememb zakonov, ki bi
               izboljšali pogoje za delovanje ravno teh podjetij, ki jih navajam.</p>
               <p>Slovenski obrtniki in podjetniki so Vladi Republike Slovenije prvič predstavili
               zahteve slovenske obrti in podjetništva na tretjem forumu obrti in podjetništva
               aprila meseca 2005. Tovrstne zahteve so potem sledile tudi v naslednjih letih.
               Nekateri so sicer to predstavljali kot kritiko. Mi smo to vzeli drugače,
               dobronamerno, kot legitimen poskus tistih, ki se ukvarjajo z dejavnostjo, ki hočejo,
               ki imajo znanje, ki imajo voljo za to, da izboljšajo pogoje za delovanje teh
               podjetij.</p>
               <p>Gospod minister, sprašujem vas:</p>
               <p>Koliko oziroma katere glavne oziroma najpomembnejše zahteve slovenske obrti in
               podjetništva so bile do sedaj v celoti, ali pa vsaj delno uresničene?</p>
               <p>Sprašujem pa tudi: Kateri ukrepi za podporo obrti in podjetništva so poleg teh
               zahtev še bile uresničeni v tem obdobju?</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister, prosim.</p>
            </sp>
            <sp who="SDZ4:VizjakAndrej">

               <speaker>MAG. ANDREJ VIZJAK:</speaker>

               <p>Spoštovani predsednik, spoštovane poslanke in poslanci! Spoštovani poslanec! Res je,
               v celoti se strinjam z vami, da so zelo pomemben, dinamičen in fleksibilen del
               slovenskega gospodarstva mala in srednje velika podjetja, tudi mikropodjetja. Zato
               smo pri vseh svojih politikah temu segmentu namenili zelo zelo veliko pozornosti. Na
               eni strani za zagotavljanje normativnega okolja. To se pravi, kar se da
               debirokratizirati njihovo poslovanje, zagotavljati učinkovito poslovno okolje in po
               drugi strani seveda tudi zagotavljati sredstva za razvoj, bodisi v obliki kreditov,
               nepovratnih sredstev in podobno. In kar je najbolj pomembno, imeti odprto učinkovito
               komunikacijo s predstavniki teh podjetij, še posebej z Obrtno zbornico. Moram reči,
               da sem si ob tem poslanskem vprašanju pridobil podatke od Obrtne zbornice. To je
               gotovo podatek, ki je objektiven, korekten, saj so ni postavili nam zahteve in
               najbolj korektno je, da tudi oni ocenijo koliko teh zahtev je realiziranih. In
               sprehodimo se tudi nekoliko v zgodovino, tudi po njihovih podatkih. Pravijo, da je
               pred letom oziroma okoli leta 2000 in pred letom 2000 romalo na Vlado povprečno 100
               zahtev vsako leto. Le-te zahteve so naletele na slab odziv. In temu se ni čuditi.
               Predhodne vlade so to obravnavale kot neke vrste napad na vlado, kot neke vrste
               kritiko. Tudi leta 2003 so v okviru Obrtno-podjetniške zbornice prvič organizirali
               forum obrti podjetništva in so postavili nekaj zahtev, takrat jih je bilo 30,
               realizacija je enaka ničli. Tako so oni zapisovali. Že v letu 2004 so potem nekoliko
               močneje zagrabili, postavili 73 zahtev, realiziranih je bilo 6 zahtev oziroma 8,3%.
               Sedaj pa na konkretni forum, ki ste ga omenili. To je bil tretji forum 21. aprila
               2005, kjer je bilo od 115 postavljenih zahtev realiziranih, delno realiziranih
               oziroma v postopku realizacije približno 50%, to se pravi, tam nekje blizu 60, pri
               čemer je bilo realiziranih že do takrat 40%.</p>
               <p>Kaj so najpomembnejše, ste spraševali. Prvič, odprava dvojnega oddajanja obrazcev
               Ajpes, Durs, plačevanje DDV po plačani realizaciji, zelo pomembna zahteva, postopno
               zmanjševanje davka na izplačane plače, priznavanje tuje dnevnice za vrnitev v
               Slovenijo isti dan in tako naprej, tule imam cel seznam teh zadev.</p>
               <p>Potem je naslednje leto, četrti forum obrti. Postavljene so še dodatne zahteve,
               skupno 120 zahtev. Od tega je bilo realiziranih, delno realiziranih oziroma v
               postopku realizacije približno 45%. Kaj so najpomembnejše? Večina teh se nanaša na
               obdavčitev, poenostavitev davčnih postopkov, zvišanje praga za obdavčitev po
               normiranih odhodkih s 25.000 evrov na 42.000 evrov, izredno pomembno, zvišanje praga
               obdavčljivega prometa, DDV, s približno 20.800 evrov na 25.000 evrov. Po moji oceni
               je zelo pomembna sprememba zakona o gospodarskih družbah, ki omogoča enostavnejše
               preoblikovanje samostojnega podjetnika v družbo z omejeno odgovornostjo, in podobno.</p>
               <p>Tudi v letu 2007 so bile postavljene nove zahteve, teh je bilo približno 60. Vesel
               sem, da se je število drastično zmanjšalo, kajti veliko je bilo realiziranih. In tudi
               če se sprehodim čez to statistiko, je bilo realizirano, delno realizirano ali v
               postopku realizacije približno 43%. Zato sem vesel, da vodimo zelo kontinuiran
               dialog, rešujemo zahteve in s tem malim in srednje velikim podjetjem zagotavljamo
               ugodnejše okolje za poslovanje.</p>
               <p>Pa še nekoliko glede finančnih sredstev. Leta 2004 je bilo razdeljenih 10 milijonov
               evrov 100 podjetjem, leta 2007 65 milijonov evrov 650 podjetjem.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Želite dopolnitev? Izvolite, gospod Hvauc.</p>
            </sp>
            <sp who="SDZ4:HvaucSrečko">

               <speaker>SREČKO HVAUC:</speaker>

               <p>Hvala še enkrat, gospod predsednik. V naši poslanski skupini se zavedamo, da je
               ustvarjanje ugodnih pogojev za razvoj teh mikro, malih in srednjih podjetij stalen
               proces, nedokončana zgodba, ki je nedokončana zaradi tega, ker se spreminjajo razmere
               na trgu, v okolici in tako naprej. Veseli nas tudi to, da se število teh zahtev, se
               pravi, teh najbolj perečih problemov, ki tarejo te obrtnike in podjetnike, dejansko
               zmanjšuje. Vemo pa vseeno, da so v letošnjem letu pred nekaj časa kot že prejšnja
               leta na tem forumu postavili nove zahteve. Zavedamo se, da je mogoče malo neroden
               čas, v bistvu se mandat tej vladi počasi izteka.</p>
               <p>Ampak bi vas vseeno želel vprašati: Ali je Vlada, kar se tiče teh novih zahtev iz
               leta 2008, že pripravila kakšne konkretne predloge, da se vsaj nekaterim rešijo?
               K</p>
               <p>Kakšne so možnosti, da do konca mandata v tem kratkem času poskušamo rešiti čim več
               teh novih, novo postavljenih zahtev iz letošnjega leta? Hvala lepa za odgovor.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospod minister.</p>
            </sp>
            <sp who="SDZ4:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa.</p>
               <p>Res je. Reševanje zahtev mikro, malih in srednje velikih podjetij je kontinuiran
               proces. Vedno so neke nove okoliščine in te je potrebno ažurno reševati. Tudi na
               letošnjem forumu je bilo postavljenih kar nekaj zahtev, tudi po sklopih, tudi glede
               na resorna ministrstva. In mimogrede, vem, da smo prav tisti dan na Vladi sprejeli
               nekaj rešitev, ki izpolnjujejo njihove zahteve. Tako pričakujem, da bo v letošnjem
               letu tudi približno polovica teh zahtev urejenih, rešenih. Ukrepi Vlade Republike
               Slovenije gredo predvsem v štiri smeri. Vse te štiri smeri so zajete v Programu
               spodbujanja podjetništva in konkurenčnosti za obdobje 2007 do 2013, ki ga je sprejela
               Vlada in ki ga izvajamo. Prvi najpomembnejši, po moji oceni, steber je promocija
               podjetništva. Podjetništvo v Sloveniji mora biti vrednota. To mora še posebej
               spodbujati mlade ljudi k kreativnosti, k samostojnosti, k pogumu, da se spopadejo s
               temi izzivi. Drug pomemben parameter je debirokratizirati državo, deregulirati kar se
               da, omogočati kar se da malo dovoljenj, le-tam, kjer je to nujno potrebno za
               življenje, zdravje in varnost. Tretji pomemben steber je sodelovanje gospodarskih
               subjektov z inštitucijami znanja, torej povezovanje med inštituti, fakultetami in
               podjetji. To rojeva neko kritično maso znanja, ki rojeva potem tudi inovacije in s
               tem višjo konkurenčnost. In četrti pomemben steber so finančni viri. Podjetjem je
               potrebno zagotoviti zlasti v tistih začetnih fazah in tudi v fazi razvoja ustrezne
               finančne vire, da imajo pot do realizacije. Vse to izvajamo s spremembo zakonodaje, s
               koriščenjem evropskih sredstev in tudi sredstev proračuna. Moram pa reči, da je
               pomemben korak naprej dosežen tudi s sprejetjem zakona o družbah tveganega kapitala,
               ki omogoča tudi implementacijo tveganega kapitala, zasebnega in javnega v
               Sloveniji.</p>
               <p>Mi bomo nadaljevali s to kontinuirano politiko podpore mikro, malim in srednje
               velikim podjetjem. Pri tem ne želimo in ne bomo nikoli zanemarili tudi velikih
               podjetij. Ti potrebujejo neko specifično nego in pomoč, ti mali pa so še tako
               občutljivi in torej posebne pozornosti vredni.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospod Dušan Kumer bo postavil poslansko vprašanje ministru za notranje zadeve.</p>
               <p>Prosim.</p>
            </sp>
            <sp who="SDZ4:KumerDušan">

               <speaker>DUŠAN KUMER:</speaker>

               <p>Hvala za besedo. Spoštovani ministri, spoštovane kolegice in kolegi!</p>
               <p>Finski kriminalisti so že na poti v Slovenijo. Obiskali bodo tožilstvo, policijo in
               protikorupcijsko komisijo. To je zadnja vest od včeraj, ki smo jo imeli možnost
               slišati na eni od televizij. To potrjuje, da je korupcija zlo, ki ga ni mogoče
               preganjati in izkoreniniti na preprost način. Še posebej, ker gre za ravnanje oseb,
               ki imajo moč in predvsem vpliv, torej so povezani ali celo del oblastne nomenklature.
               Zato se po mojem mnenju verodostojnost v priseganju na boj zoper korupcijo in
               organizirani gospodarski kriminal kaže tudi v odnosu vsakokratne izvršne oblasti in
               njenih organov do komisije za preprečevanje korupcije. Ta ne more biti le v tem, da
               jo Vlada kot zoprnega in škodljivega ptiča skuša ukiniti. Tudi ne v tem, da se drugi
               državni organi zoperstavljajo sodelovanju z njo. Zato je po mojem mnenju prav
               neverjetno za pravno državo, da policija kot državni organ, ki ima dolžnost
               sodelovanja s komisijo, z njo parlamentira in vodi javni dialog. Še več. Policija
               celo grozi komisiji s kazenskim pregonom, češ, da le-ta ni pravočasno obvestila
               policije o sumu kaznivega dejanja pri oklepnikih osem krat osem. Torej dva
               najpomembnejša organa v državi za boj proti organiziranemu gospodarskemu kriminalu
               sta si v laseh, in to v času, ko napovedujemo, da smo pripravljeni in usposobljeni za
               energičnejši boj proti organiziranemu gospodarskemu kriminalu. Tu nekaj ni v redu. Tu
               nekdo ni iskren. Tu nekdo zavaja.</p>
               <p>Zato vas minister sprašujem: Kako ocenjujete kot notranji minister, v sestavi
               katerega je Policija, zadnje izjave in javno polemika predsednika Komisije za
               preprečevanje korupcije Draga Kosa in šefa kriminalistične policije Aleksandra Jevška
               v luči napovedanega uspešnega boja proti gospodarskemu kriminalu?</p>
               <p>Ali menite, da je dosedanje sodelovanje med Policijo in Komisijo zadovoljivo? Če
               ocenjujete da ne, kaj boste storili oziroma kaj boste ukrenili?</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister izvolite.</p>
            </sp>
            <sp who="SDZ4:MateDragutin">

               <speaker>DRAGUTIN MATE:</speaker>

               <p>Hvala lepa, gospod predsednik. Hvala lepa za vprašanje. Mislim, da so nekatera
               vprašanja zelo dobro zastavljena, tako kot ste jih gospod poslanec zastavili.
               Predvsem to, kdo zavaja, in kdo polemizira v javnosti. Kot vemo, je moj podrejeni v
               smislu, da sem predstojnik celega ministrstva, samo posredno; tudi šef
               kriminalistične policije, ker je njegov nadrejeni, šef Policije, moj neposredno
               podrejeni, zato ne morem govoriti o tem, kako dela gospod Kos, ker nisem pristojen za
               dajanje ocen njegovega dela. Vendar vseeno. Glede na vse dileme in na vse diskusije,
               ki se v javnosti velikokrat pojavljajo, je treba zelo jasno povedati: policija je
               organ pregona. Policija preganja gospodarski kriminal, organizirani kriminal, tudi
               korupcijo. Ne nazadnje je policija v letošnjem letu povečala število kaznivih dejanj,
               ki jih je obravnavala, za skoraj 5% več kot v enakem obdobju lani. V tem času je v
               veliki meri tudi uspešno zaključila preiskave teh kaznivih dejanj. Pri tem je bilo
               tudi 19 dejanj čiste korupcije. Namreč imamo lahko gospodarski kriminal, kjer so
               osebe ovadene ne samo za koruptivna dejanja, ampak tudi za nekatera druga dejanja in
               je koruptivno dejanje samo eno od kaznivih dejanj, ki se je zgodilo, in imamo
               dejanja, kjer gre za čisto korupcijo in za ničesar drugega.</p>
               <p>Seveda pri besedi korupcija in pri besedah, ki jih je gospod Kos zelo pogosto
               uporabljal in polemiziral v javnosti, da drugi organi so ozko grlo, da niso uspešni,
               in pri tem navajal številke, je pa seveda treba zelo jasno nekaj povedati. Policija,
               tožilstvo in sodišče lahko delujejo samo v skladu s Kazenskim zakonikom. Kazenski
               zakonik Republike Slovenije ima jasno in natančno opredeljeno, kaj so kazniva dejanja
               korupcije. Zelo jasno in natančno. Težava je v tem, ker imamo tudi Zakon o
               preprečevanju korupcije, ki pa ne opredeljuje na enak način kazniva dejanja
               korupcije, ima veliko širšo definicijo, kaj je to korupcija, in imamo veliko načelnih
               mnenj, ki jih dobivamo s strani komisije na policijo. Ta načelna mnenje seveda zmeraj
               natančno pregledamo. In če pogledamo čisto statistiko, lahko ugotovimo, da je bilo od
               141 prijav oziroma dokumentov, anonimnih prijav in ostalih mnenj, ki jih je komisija
               odstopila v lanskem letu policiji, za 14 primerov podana kazenska ovadba, da je bilo
               za veliko večino vseh ostalih primerov podano poročilo na okrožno državno tožilstvo,
               procedure pa poznate. Ko pride poročilo na tožilstvo, če tožilci ocenijo, da je treba
               še kaj storiti in da bi se lahko podala kazenska ovadba, usmerja delo policije in se
               seveda potem delo nadaljuje. Na žalost pa so pri anonimkah, ki jih dobivamo,
               velikokrat nedoločene osebe. Notri so izmišljene osebe, ki ne obstajajo, ko jih
               preverimo. Ta imena ne obstajajo. Ne obstajajo posli, ki so navedeni, nikoli niso
               obstajali ti posli na nobenem naslovu. Imamo takšne splošne dikcije, ki nekako potem
               zavedejo: sodniki so koruptivni, policisti so koruptivni, občinski redarji so
               koruptivni. Seveda, na takšen način mi ne moremo odkriti korupcije v skladu s
               Kazenskim zakonikom - tržni inšpektorji so koruptivni in tako dalje. Mi potrebujemo
               konkreten primer, potrebujemo ime in potem lahko sprožimo vse postopke in poskušamo
               dokazati korupcijo in potem seveda sprožiti kazenski postopek.</p>
               <p>Glede sodelovanja med komisijo in kriminalistično policijo moram reči, da to
               sodelovanje redno teče. Policija je dolžna po zakonu sodelovati z vsemi, ne samo
               državnimi institucijami, tudi z vsemi državljani in vsemi drugimi, ki prijavijo
               kakršenkoli sum za kaznivo dejanje. In policija to počne. In neredkokdaj se zgodi, ko
               raziščemo kakšno dejanje tudi uspešno, tudi zato, ker je anonimna prijava prišla na
               protikorupcijsko komisijo - naštel sem, koliko primerov, recimo, v lanskem letu - ,
               nam komisija odgovori in pohvali dobro sodelovanje med kriminalistično policijo in
               komisijo. Mislim, da tukaj ne gre za noben resen spor, gre pa za resno težavo, ki
               nastaja na definiciji pojma, kaj je to korupcija, in na dveh različnih pojmih, ki sta
               opredeljena v Kazenskem zakoniku in ki sta opredeljena v Zakonu o korupciji. In tukaj
               je tista težava, kjer nenehno je neko polje, kjer lahko ribarimo v kalnem.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Želite dopolnitev? Izvolite.</p>
            </sp>
            <sp who="SDZ4:KumerDušan">

               <speaker>DUŠAN KUMER:</speaker>

               <p>Hvala lepa za besedo. Spoštovani minister, jaz večino tega, kar ste sedaj povedali,
               kupim, ker je na tej splošni ravni. Ampak, ker ste govorili o konkretnem primeru,
               kjer mislim, da bi pa morala biti angažiranost policije, pa še koga v tej državi, pa
               ko sem za izhodišče dal včerajšnjo zadnjo vest, moram, tako kot je danes predsednik
               Vlade, vzeti v roke papir, in ko sem rekel, da prihaja finska kriminalistična
               ekspedicija v Slovenijo, in bom iz direktne izjave predstavnika, vodjo te skupine,
               citiral naslednje: <q>"Ali sumite, da so v teh umazanih poslih sodelovali tudi
               Slovenci?"</q> Odgovor Erika Bjorkqvista tega šefa je: <q>"Seveda, vpleteni so tudi
               Slovenci."</q> Vi veste, da o tem je zanikano v Sloveniji. In drugo vprašanje, ki je
               vezano - ali so informacije za preiskavo prišle iz Slovenije, kar ne nazadnje trdi
               tudi naš obrambni minister - je bil odgovor dediciran: <q>"Ne, prišlo je iz tretje
               države."</q> In ker očitno gre za koruptivna dejanja tudi v tem primeru, sum, indic
               koruptivnih dejanj, je to po mojem konkreten primer, kjer bi se lahko angažirala
               slovenska policija in bi lahko bili že nekateri rezultati. Še predvsem zaradi tega,
               ker stvar peljemo ne nazadnje tudi v parlamentu in se politiki s tem ukvarjamo,
               strokovni organi pa pri tem molčijo in, še enkrat, tudi zavajajo slovensko javnost na
               teh dveh izjavah tega finskega kriminalista, ki sem jo citiral iz klipinga
               včerajšnjega TV, ki je direktno v kamero povedal, in jaz zaradi Finske kot članici
               Evropske unije nimam razloga, da temu človeku ne bi verjel, kar je povedal v
               kamero.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister.</p>
            </sp>
            <sp who="SDZ4:MateDragutin">

               <speaker>DRAGUTIN MATE:</speaker>

               <p>Hvala lepa, gospod predsednik. Vprašanje, ki ste ga sedaj zastavili, se neposredno
               dotika vprašanja, ki ga bo zastavil vaš kolega v nadaljevanju, vendar vam bom kljub
               vsemu odgovoril, kaj je bilo narejenega v vsem tem času, odkar sem bil tudi sam
               seznanjen preko medijev, da se potencialno dogajajo koruptivna dejanja; dokler niso
               dokazana, je težko trditi, da se dogajajo ali da so se dogajala. Tako je, mi smo
               pravna država in moramo spoštovati ta načela in tudi sam moram paziti, kako se
               izražam glede tega.</p>
               <p>Sam osebno sem bil v stiku s finsko ministrico, ki sem jo prosil, da sodelujemo, da
               je slovenska policija na razpolago za kakršnokoli operativno delo, če potrebujejo
               našo pomoč na ozemlju Republike Slovenije. Kriminalistična policija je bila v stiku z
               najvišjim nivojem, šefa kriminalističnih policij sta bila v stiku, telefonskem,
               operativno, veliko dogovorov je potekalo. Na žalost podrobnosti ne morem povedati.
               Sami veste, da me sprašujete o operativno živi zadevi. Jaz podrobnosti ne vem o
               operativni živi zadevi, vem samo tisto, kar se je na tem najvišjem nivoju dogajalo v
               zvezi s tem. Lahko vam pa povem tudi nekaj drugega: da je v naših medijih bilo na
               dolgo in široko pisano, kako ravno protikorupcijska komisija razpolaga z
               dokumentacijo v zvezi s Patrio že nekaj mesecev. In policija je 26.5.2008 poslala
               dopis na Komisijo za preprečevanje korupcije, kjer je pozvala komisijo, da nemudoma
               in takoj preda vso dokumentacijo, ki jo ima, ker smo mi organ pregona in mi moramo s
               to dokumentacijo delati. Komisija ni organ pregona. In potem smo dobili od komisije
               29.5.2008 odgovor, ki ga citiram: <q>"Obenem vam sporočamo, da podkupovanje s strani
               zaposlenih v podjetju Patria, ki ga preiskujejo finski varnostni organi in ga
               omenjate v vašem dopisu, komisija ni obravnavala."</q> Nobenih dokumentov nimajo. Jaz
               zelo težko funkcioniram potem, da nekdo v medijih govori nekaj, ko pa mi zahtevamo od
               njega, pa tega ni. In stavek, ki ste ga omenili v prejšnjem delu vprašanja - in
               predvideval sem, da me boste spraševali točno o teh zadevah - , je bil usmerjen v to,
               ne kot grožnja šefa kriminalistične policije šefu protikorupcijske komisije, ampak
               kot opozorilo. Vsakdo v tej državi, ki izve za kaznivo dejanje, ne samo državni
               organi, je dolžan obvestiti organe pregona in jim dati vso dokumentacijo, ki jo ima,
               drugače je tudi sam storil kaznivo dejanje. In samo na to je bil opozorjen predsednik
               protikorupcijske komisije. In kasneje smo iz dokumentov videli, da dokumentacije
               očitno protikorupcijska komisija nima, na žalost.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Imate proceduralni predlog? Izvolite.</p>
            </sp>
            <sp who="SDZ4:KumerDušan">

               <speaker>DUŠAN KUMER:</speaker>

               <p>Hvala. V okviru 264. člena Poslovnika bi predlagal, da vseeno opravimo širšo
               razpravo, pa ne bom zavlačeval pri tej argumentaciji. Tudi jaz bom citiral, ampak ne
               bi rad zahajal, kdo deluje zakonito, kdo nezakonito. Ampak včerajšnja informacija,
               izjava, ki je bila v javnosti dana, Finci pričakujejo pojasnilo, zakaj so se Slovenci
               preiskave lotili šele zdaj, čeprav naj bi imeli podatke o domnevni korupciji že od
               pomladi 2007. Jaz samo enkrat, še enkrat prosim, če mi dopustite, tudi predsednik
               Vlade je danes citiral iz časopisa, kaj je izjavil eden od ekonomistov in zato tudi
               jaz citiram iz javnega medija, kaj je bilo rečeno. In če ima predsednik Vlade to
               pravico, imam tudi jaz. Zato predlagam, da se razjasnijo zadeve, kdo je kaj in kdaj
               vedel, kako dolgo je vedel in ali je ukrepal ali ni, ali je zakonito ravnal ali ne,
               da to opravimo na eni od naslednjih sej in da imamo to točko dnevnega reda Državnega
               zbora. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. O predlogu poslanca gospoda Kumra, da Državni zbor na naslednji seji opravi
               razpravo o odgovoru ministra za notranje zadeve na njegovo poslansko vprašanje, bo
               Državni zbor odločil v okviru glasovanj, jutri, to je v torek, 17. junija.</p>
               <p>Sedaj bo poslansko vprašanje postavila Maria Pozsonec, oziroma oprostite gospod
               Sajovic, in sicer ministru za gospodarstvo ter ministru za okolje in prostor.
               Izvolite, gospod Sajovic.</p>
            </sp>
            <sp who="SDZ4:SajovicBorut">

               <speaker>MAG. BORUT SAJOVIC:</speaker>

               <p>Hvala lepa, spoštovani predsednik, za besedo. Prijazen pozdrav predstavnikom
               ministrskega zbora. Moje vprašanje se nanaša na oblikovanje cen komunalnih storitev v
               Republiki Sloveniji, tukaj smo tisti v občinah in pa komunalnih podjetjih in pa tudi
               naši občani in občanke na eni strani med tnalom na drugi pa med nakovalom. Za kaj
               gre? Direktive Evropske unije občinam narekujejo velika investicijska vlaganja v
               zamenjavo starih azbestnih vodovodov, izgradnjo novih cevovodov, izgradnjo novega
               kanalizacijskega omrežja in pa izgradnjo čistilnih naprav. Vse to je v luči okolja še
               kako potrebno in pa še kako prav, vendar samo od obljub, besed in pa direktiv se tega
               ne da storiti, zato rabimo na eni strani ustrezna evropska sredstva, sredstva države
               Republike Slovenije in pa tudi sredstva, ki jih prispevajo občinski proračuni in
               uporabniki. Ena od osnovnih načel Evropske unije je, da povzročitelj plača. Moram
               reči, če nekoliko spremljamo razmere na Slovenskem, vidimo, da so cene komunalnih
               storitev izredno različne. Med dvema sosednjima občinama - ker komunalna podjetja
               upravljajo ali pa ponudijo enakovredno storitev - cene nihajo tudi do 10-krat in
               večina slovenskih javnih komunalnih podjetij je v izgubah, izgubo pa rešujemo na ta
               način, da se zadeve odpisujejo v breme amortizacije, kar računovodski standardi sicer
               dovolijo, toda rezultati in posledice bodo pa približno take, kot pri avtomobilih, ki
               se ga ne vozi na servis, slej ko prej se ustavi ali po domače rečeno <q>"zariba"</q>, kar pa
               pomeni, da bodo tudi pri komunalni infrastrukturi, če ne bo ustrezne cenovne politike
               spodbujene in pa regulirane s strani države, ljudje ostali žejni, umazani, brez
               čistilnih naprav.</p>
               <p>K vprašanju me je navedla pobuda številnih slovenskih občin, ki že od decembra
               naprej pospešeno vlagajo na obe ministrstvi ustrezne predloge za korekcijo cen:
               Kakšen, predvsem pa, kdaj bomo dočakali ustrezen odziv države? In: O čem država
               razmišlja na področju te cenovne politike? Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Kateri minister bo? Gospod Vizjak, izvolite.</p>
            </sp>
            <sp who="SDZ4:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Spoštovani poslanec, res je, cene komunalnih storitev so razmeroma
               problematična kategorija in tukaj so interesi komunalnih podjetij in občin verjetno
               malo drugačni kot pa interes posameznika, uporabnika in tudi verjetno nekoliko
               drugačni, kot je interes države. Država mora zaradi inflacijskih pritiskov, ki jih
               lahko povečevanje cen komunalnih storitev povzroča, biti tukaj zelo previdna, še
               posebej v obdobju povišanja inflacije, kar je v Sloveniji primer.</p>
               <p>Zato smo že pri sprejetju načrta uravnavanja reguliranih cen za leti 2006 in 2007,
               to se pravi za obdobje nazaj na Vladi pravzaprav ustanovili delovno skupino, katere
               glavni in osnovni cilj je bil samo ta, da pripravi enotno metodologijo cen določanja
               komunalnih storitev, in s tem anulira razlike po Sloveniji. V celoti se z vami
               strinjam, da je nelogično, neprimerno, da cene zelo varirajo, ob nekih istih skupnih
               imenovalcih, ki jih imajo posamezne lokalne skupnosti. Res je tudi to, da smo s
               strani občinskih svetov oziroma občin zasuti z vlogami za povišanje cen komunalnih
               storitev. Vlada je sklenila, da dokler ta enotna metodologija, ki se bo prelila v
               uredbo, ne bo sprejeta in se začenjajo zmanjševati te anomalije, do takrat Vlada ne
               bo potrdila nobenega povišanja cen. Za konkretno metodologijo je pristojno
               Ministrstvo za okolje in prostor, ki vodi tudi delovno skupino, kateri člani smo tudi
               na Ministrstvu za gospodarstvo in v Uradu za makroekonomske analize in razvoj, kakor
               tudi Ministrstvo za finance. Kar nekaj delovnih sestankov na to temo je bilo, jaz
               upam, da je ta metodologija tik pred koncem, in pričakujem, da bodo v nadaljevanju
               vse tiste občine, ki so v skladu s to metodologijo pod nekimi sprejemljivimi okvirji,
               povsem enostavno obravnavane in dobile tudi pozitivno soglasje. Kot veste, so tudi v
               tem parlamentu na predlog Vlade sprejeli spremembo zakona oziroma uredbe - pardon -
               in zakona, ki je dal podlago po novem Vladi, da odloča o slehernem povišanju cen
               posebej. Mislim, da je to prav, kajti problem je širši kot samo stvar enega resorja
               in zato ni problem v drugem kot v tej razmeroma komplicirani enotni metodologiji, za
               katero pa verjamem, da bo kmalu nared. Nekaj več o tem pa verjetno minister
               Podobnik.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
            </sp>
            <sp who="SDZ4:PodobnikJanez">

               <speaker>JANEZ PODOBNIK:</speaker>

               <p>Hvala lepa.</p>
               <p>Z veseljem bi nadaljeval tam, kjer je kolega mag. Vizjak zaključil. Najprej bi
               pohvalil veliko investicijsko vnemo slovenskih občin, ki se nadaljuje kar zadnjih
               nekaj let na področju komunalne infrastrukture. Če ne bi imeli evropskega denarja, ne
               vem, kaj bi bilo v Sloveniji. Imamo dobre vire, imamo nekaj državnega denarja, imamo
               občinske vire.</p>
               <p>Kot je bilo povedano, smo na našem resorju na podlagi sprejetih predpisov, ki
               urejajo standarde izvajanja javnih služb, kot so pitna voda, odvajanje in čiščenje
               odpadnih voda ter ravnanje z odpadki - in ti predpisi so bili sprejeti v zadnjih leti
               - , pripravili pravilnik, v katerem je tudi enotna metodologija, o kateri je govoril
               kolega minister. Ta pravilnik o oblikovanju cen storitev obveznih občinskih
               gospodarskih javnih služb, varstvo okolja - zelo resna materija. Dobil je kar nekaj
               pripomb s strani različnih resorjev. Tudi nekatere občine in komunale smo vključili v
               pripravo le-tega, je tik pred tem, kajti to je pravilnik in ne gre formalno na Vlado,
               da ga kot minister podpišem in bo stopil v veljavo. Osnovni princip pravilnika je ta,
               ki ste ga vi omenjali: povzročitelj plača. To je osnovni princip tega pravilnika.</p>
               <p>Morda še kratko stališče našega resorja glede cen. Odražati morajo realno sliko
               izvajanja javne službe in njeno racionalno organiziranje in biti morajo primerljive
               na funkcionalno in prostorsko zaokroženih enotah. To je tudi filozofija pravilnika,
               ki ga imam pred seboj, in upam, da bo, kot rečeno, v kratkem objavljen.</p>
               <p>V vašem vprašanju ste v pisni obliki tudi vprašali, koliko je bilo teh vlog v
               letošnjem letu. Seveda, to so vloge, ki jih dobi naš resor, potem jih posredujemo na
               MG, ta pa potem v vladno proceduro. Ampak, kot je bilo rečeno, dokler nimamo celovite
               enotne metodologije, ne odločamo dokončno. V letošnjem letu je naše ministrstvo
               izdalo 26 pozitivnih in 2 negativni mnenji.</p>
               <p>Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Kolega Borut Sajovic, dopolnilno vprašanje. Izvolite.</p>
            </sp>
            <sp who="SDZ4:SajovicBorut">

               <speaker>MAG. BORUT SAJOVIC:</speaker>

               <p>Hvala lepa obema ministroma za korektne odgovore. Jaz vem, da je problematika resna
               in težka. Brez dvoma bi bilo v dobro Slovenije, da vsa ta vprašanja čim prej rešimo.
               Poglejte, vsi se trudimo, recimo, za korak naprej na področju ravnanja z odpadki, pa
               je znan problem ene večjih komunal v neposredni bližini Ljubljane, kjer hočejo uvesti
               novo storitev, in sicer ločevanje še bioloških odpadkov, kar je za občino velik,
               pomemben in revolucionaren korak. Jaz mislim, da je prav, da s tem pravilnikom
               pohitimo in še pred začetkom teh večjih investicijskih del ta neskladja na terenu
               brez dvoma uredimo.</p>
               <p>Recimo, prihajam iz občine, kjer imamo, recimo, za čiščenje odpadne vode 0,05 evra
               po kubičnem metru. Sosednja občina je dala vlogo za polovico evra. To kar v praksi
               pomeni, da na leto 15.000 ljudi s kanalščino zbere borih 40.000 evrov, samo za
               najnujnejša vzdrževalna in interventna dela na kanalih pa porabimo okoli 180.000.
               Seveda, svoje v tej zgodbi prispevajo tudi podražitve goriva, avtomobilski parki se
               starajo iz leta v leto in jaz pozivam in prosim oba ministrstva, da kar se hitro da
               pripravita ustrezne rešitve. Vidim, da je razmislek pravi, gre za to, da bomo vsem
               našim občanom in občankam zagotovili boljši standard in boljšo kvaliteto storitev.
               Moram reči, da imamo na terenu skupino ljudi, ki nasprotuje vsakršni podražitvi
               položnic, pa tudi veliko tistih ljudi, ki pravijo na občini: <q>"Za božjo voljo,
               naredite nam in pošljite nam račun?"</q> Jaz mislim, da za to gre. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Dopolnilni odgovor, minister Vizjak, beseda je vaša.</p>
            </sp>
            <sp who="SDZ4:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Hvala za to podporo. Želel bi pa le povedati, da sleherna podražitev,
               sleherni dvig cene vpliva na sleherno gospodinjstvo. Torej, tu moramo biti zelo
               previdni, še posebej zaradi okoliščine, kot jo navajate, in je točna. To je, da so te
               cene od občine do občine zelo različne in nekje v nekaterih primerih zaračunavajo
               tudi več, kot bi bilo potrebno, nekje pa manj, kot bi bilo potrebno. In zato moramo
               imeti tu enoten pristop glede na primerljive osnove, ki so lahko tudi določljive, in
               to je pač malo težaško strokovno delo. In verjamem, da bo tudi narejeno. Želim
               povedati, da v izogib temu, da bi nekateri, ki že sedaj imajo te komunalne storitve
               nad povprečjem, ponovno šli z nekimi uskladitvami gor in tisti, ki so pod povprečjem,
               bili neuemeljeno prizadeti. Prav zaradi tega rabimo neko skupno osnovo.</p>
               <p>Torej, zavedati se moramo, da imamo na eni strani tu potrošnika, gospodinjstva, ki
               plačujejo in morajo plačevati realno, korektno ceno in jaz sem prepričan, da bomo v
               kratkem to metodologijo tudi dobili in s tem sprostili te vloge, ki še čakajo.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Minister Podobnik želite? Hvala lepa.</p>
               <p>Torej, lahko nadaljujemo na podlagi seznama prijavljenih. Naslednja bo poslansko
               vprašanje zastavila poslanka Maria Pozsonec, in sicer ministru za okolje in prostor
               ter ministru za javno upravo.</p>
            </sp>
            <sp who="SDZ4:PozsonecMaria">

               <speaker>MARIA POZSONEC:</speaker>

               <p>Hvala lepa za besedo. Moje vprašanje se glasi zelo enostavno: Kako oziroma na kakšen
               način si lahko državljani Republike Slovenije zagotovijo pravico do čistega zraka in
               neonesnaženega okolja, v katerem bivajo? Že v 36 let stari stockholmski deklaraciji
               je zapisano, da je človekovo okolje tako naravno kot preoblikovano bistveno za
               njegovo dobrobit kot za polno uživanje temeljnih človekovih pravic, vključujoč
               pravico do življenja. Okoljske pravice tudi v Sloveniji vse bolj prepoznavamo kot
               osnovne človekove pravice. Država zato skladno z ustavo skrbi tudi za zdravo okolje.
               Skupaj z občinami si deli pristojnosti pri urejanju okolja, tako pravi varuhinja
               človekovih pravic. Kljub temu, požvižgajoč se na človekove pravice, Ministrstvo za
               okolje in prostor izdaja uporabna dovoljenja za delovanje biotina, kar je vse, samo
               ne bio. Ker sredi vasi, brez kanalizacije vso gnojnico spuščajo v potok oziroma
               najprej v jarek, pozneje v potok. Minister Podobnik si je na lastne oči ogledal ta
               monstrum in je bil šokiran, ampak niti z malim prstom ni mignil, da bi to zaustavil
               in da bi pohitel ljudem na pomoč. In tako so 1.300 let stare vasi uničili, prebivalce
               bodo nagnali od tam, ker se tam živeti ne da. Zdaj je samo poskusno obratovanje,
               ampak že strahovito smrdi. In naj ljudje zdaj vzamejo hiše na hrbet kot polži ali kaj
               jim predlagate?</p>
               <p>Torej, moje enostavno vprašanje: Nespoštovane oziroma okrnjene so človekove pravice
               glede prostorske ureditve, pravice do čistega zraka, do čiste vode in miru - torej,
               kaj naj storijo občani, posebej takrat, ko je vse to bilo povzročeno z vedenjem in s
               pomočjo državnih organov? Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Minister, izvolite, beseda je vaša.</p>
            </sp>
            <sp who="SDZ4:PodobnikJanez">

               <speaker>JANEZ PODOBNIK:</speaker>

               <p>Hvala lepa. Zelo podobno vprašanje je gospa poslanka Maria Pozsonec obema ministroma
               postavila pred nekaj meseci. Odgovor ne more biti drugačen, kot je bil takrat. Na nek
               način me ne prizadene, če mi nekdo reče, da nisem mignil niti z najmanjšim prstom.
               Vse, kar je bilo mogoče in v okviru procedure, ki velja na podlagi veljavne
               zakonodaje, smo v tem primeru storili. Tu imamo investitorja, imamo občino, imamo
               upravno enoto, imamo krajane, imamo naše ministrstvo, ki je pristojno v okviru druge
               stopnje, in postopki so se peljali v okviru veljavne procedure. Moram izrecno
               povedati, lahko citiram celo odgovor kolega dr. Viranta na prejšnji seji, ko je bilo
               povedano, da je bila v prvem postopku izdaje gradbenega dovoljenja kršena pravica
               nekaterih okoliških prebivalcev do sodelovanja v postopku. To je zelo pomemben
               element same Aarhuške konvencije, ki ga bomo sedaj vgradili tudi v novelo zakona o
               varstvu okolja, ki bo prav na tej seji v proceduri. Zato je naše ministrstvo v okviru
               druge stopnje odločilo in je upravna enota odločala ponovno o izdaji gradbenega
               dovoljenja. In upravna enota je odločila tako, kot je odločila - izdala je gradbeno
               dovoljenje. Potem moram povedati, da je v okviru tega postopka 7. 5. naše ministrstvo
               izdalo odločbo, kjer pa je v obnovljenem postopku zavrnil pritožbo nekaterih krajanov
               zoper gradbeno dovoljenje, in zoper to odločbo pa je sedaj možen upravni spor. Ali je
               bil sprožen ali ne, tega podatka nimam.</p>
               <p>Jaz sem trdno prepričan, da smo v okviru veljavne procedure ravnali korektno in
               zakonito. Na vaše vprašanje - da ne bom predlog, da bo lahko še nekaj odgovoril
               kolega dr. Virant - na kakšen način se uveljavlja pravica do življenja v zdravem
               okolju, pa sem prepričan, da veljavni zakon o varstvu okolja, ki ureja varstvo okolja
               pred obremenjevanjem kot temeljni pogoj za trajnostni razvoj, tudi določa temeljna
               načela varstva okolja, ukrepe za varstvo okolja, spremljanje stanja in pa informacije
               o okolju. Državljani lahko sodelujejo že po 6. členu Zakona o varstvu okolja pri
               sprejemanju politik, strategij, programov, planov, načrtov v okviru občin - še
               posebej v okviru občin. Če bi občani čutili ali pa imeli argument, da je nek veljavni
               odlok o prostorskih ureditvenih pogojih za območje, v tem primeru Občine Moravske
               Toplice, tak, da ni spoštoval oziroma da je okrnil človekove pravice - namreč ta
               občine pa je tak odlok izdala, ki je bil podlaga za odločitev upravne enote - potem
               bi - kajti občinski prostorski akt je splošni akt, jih lahko izpodbijali v postopku
               ocene za ustavnost in zakonitost v okviru postopka na Ustavnem sodišču. Ta možnost
               prav tako obstaja.</p>
               <p>Glede samega onesnaževanja okolja pri napravi, za katero govorite, da bi lahko tako
               delovala, pa če bi nekdo od krajanov imel argumente, da bi trdil, da gre pri
               delovanju za onesnaževanje okolja in je to povzročeno z izdanim dovoljenjem za
               gradnjo oziroma postavitvijo objekta, potem lahko prizadeti občani tak obrat
               prijavijo tudi krajevni pristojni inšpekciji za okolje. Ta bo v svojem postopku
               ugotovila, ali so tako emisije v zrak, vode in tla iz tega objekta skladne z izdanim
               gradbenim dovoljenjem. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Želi še kdo besedo od predstavnikov Vlade? Ne. Hvala. Lahko
               nadaljujemo. Želite? Gospa Maria Pozsonec beseda je vaša. Izvolite.</p>
            </sp>
            <sp who="SDZ4:PozsonecMaria">

               <speaker>MARIA POZSONEC:</speaker>

               <p>Torej, kljub temu da ste vedeli, kaj se dogaja, ste dovolili, da je prišlo do
               dokončanja objekta in tudi do uporabnega dovoljenja. Zdaj prosijo od vas še, mislim
               da dovoljenje za vzgojo 40.000 piščancev dvajset metrov oddaljeno od hiše, kjer
               ljudje živijo. Prosim pa, ne živim tam in ne gre za moje zdravje, ampak gre za
               zdravje ljudi. Menim, ker poslansko vprašanje postavljam že tretjič in absolutno brez
               vsakega uspeha, mislim, da je ta institut poslanskega vprašanja tudi osramoten. Ne
               bom rekla in ne bom zahtevala, da bi o tem razpravljali, ker vem, da ne bomo, ker
               koalicija tega ne bo izglasovala. Vendar, tista slika je tam uspeh vašega
               ministrovanja. Mislim, da za spomin zaslužite eno sliko od tam. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Gospod minister, izvolite.</p>
            </sp>
            <sp who="SDZ4:PodobnikJanez">

               <speaker>JANEZ PODOBNIK:</speaker>

               <p>Ja, gospa poslanka Maria se je sedaj dodatno obrnila name. Ne bežim od nobenih
               odgovornosti. V okviru izdaje gradbenega dovoljenja - nismo pristojni za to. Izdaja
               ga upravna enota, ne pa naše ministrstvo. Tukaj morate vendarle tudi kot poslanka
               biti korektni in ločiti te ravni. Potem morate priznati, da občina, v kateri ta vas
               je in kjer je ta objekt postavljen, je v okviru veljavnih prostorskih načrtov
               vzpostavila možnost, da se tak objekt postavi. To je tema za vašo občino, v kateri
               živite. Jaz sem povedal, če kdo ocenjuje, da je ta občinski prostorski akt neskladen
               z nekaterimi drugimi ustavnimi pravicami - tudi do čistega okolja - , naj pač
               izpodbija zakonitost in ustavnost tega občinskega odloka, ki je bil podlaga za izdajo
               v okviru upravne enote na tem območju. Ne bom sprejemal odgovornost za tista
               področja, za katera nisem pristojen. Za vse ostalo pa vse sprejemam.</p>
               <p>Glede novega objekta, o katerem govorite, in pravite, da bo obremenjeval življenje
               ljudi in tako naprej, sem prepričan, da bodo organi, ki bodo o tem odločali, če sem
               vas razumel, je bila vloga naslovljena na Agencijo za okolje, bodo zelo vestno in
               zelo korektno proučili vse možnosti, če lahko tak objekt dobi, seveda, to osnovno
               okoljevarstveno soglasje, da se lahko nadaljuje postopek v okviru upravne enote.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Poslanka Cvetka Zalokar Oražem pa bo postavila poslansko
               vprašanje ministrici za zdravje, ki pa je odsotna, ampak vseeno, izvolite.</p>
            </sp>
            <sp who="SDZ4:ZalokarOražemCveta">

               <speaker>CVETKA ZALOKAR ORAŽEM:</speaker>

               <p>Hvala lepa, spoštovani kolegi in kolegice! Meni je zares žal,da je ministrica za
               zdravje Zofija Mazej Kukovič, ki je poznala vsebino mojega poslanskega vprašanja
               presodila, da je pomembnejše sodelovati na predreferendumski kampanji v Slovenj
               Gradcu kot odgovoriti na tole zares urgentno vprašanje.</p>
               <p>Vsi z nestrpnostjo pričakujemo napovedano selitev Nevrološke klinike v nove
               prostore, kjer bo omogočeno kvalitetnejše in učinkovitejše delo zdravnikov in seveda
               tudi obravnava bolnikov. Vendar pa smo bili v zadnjem obdobju večkrat opozorjeni in
               seznanjeni z izredno težkim in zaskrbljujočim stanjem na enem od dveh oddelkov
               omenjene klinike, in sicer na Oddelku za vaskularno nevrologijo in intenzivno
               nevrološko terapijo. Gre za oddelek, ki za celotno ljubljansko regijo zagotavlja
               obravnavo akutne možganske kapi in je obenem tudi tercialni oddelek na nivoju celotne
               Slovenije. Po zadnji reorganizaciji Nevrološke klinike je oddelek ostal s samo
               šestimi zdravniki od načrtovanih in obljubljenih devetih, na intenzivni terapiji pa
               delajo samo trije zdravniki od predvidenih šestih. To zagotavlja po mnenju stroke le
               še komaj sprejemljivo in varno obravnavo bolnikov. Obravnavo možganske kapi za več
               kot 600 tisoč prebivalcev in glede na pojavnost te bolezni obravnavajo okoli 1300
               bolnikov. Zagotavlja pa jo le še peščica zdravnikov, ki delajo obenem tudi v
               ambulantah poliklinike, v diagnostiki, raziskavah in tudi na medicinski fakulteti.</p>
               <p>Glede na stroko in zahteve patologije jih je vsaj trikrat premalo. Pri tem ni
               problem le v splošnem pomanjkanju zdravnikov, temveč tudi v neprimerni
               porazdeljenosti znotraj Nevrološke klinike. Prihaja čas dopustov, v tem trenutku na
               omenjenem oddelku dela le pet zdravnikov in predstojnik. Obstaja utemeljen sum, ali
               je bolnikom z možgansko kapjo zagotovljena primerna in strokovna oskrba znotraj
               izjemno občutljivih in pomembnih 30-ih ur po kapi, saj v nasprotnem primeru nastane
               nepopravljiva škoda.</p>
               <p>Zato ministrico sprašujem in obenem tudi pozivam, da nemudoma z vodstvom Kliničnega
               centra in Nevrološke klinike pripravi ustrezne rešitve, takojšnje, kratkoročne in
               dolgoročne, s katerimi bi zagotovili varno obravnavo možganske kapi za skoraj
               tretjino slovenskih prebivalcev. Stanje je v tem trenutku nevzdržno, na robu zloma za
               zdravnike in paciente.</p>
               <p>S katerimi ukrepi bo to konkretno storjeno? Zakaj se ne realizira že načrtovano in
               dogovorjeno razmerje zdravnikov na obeh oddelkih in ali glede na razmerje bolnikov
               ustrezno načrtovano tudi razmerje posteljnih kapacitet med obema oddelkoma? Skratka,
               to je problem <gap n="..."/><stage>/Opozorilni znak za konec razprave./</stage><gap n="..."/> in jaz upam, da bo
               ministrica odgovorila prej kot na naslednji seji, kajti to terjajo slovenski bolniki.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Tudi osebno se pridružujem vašemu upanju. Gospa Cveta Zalokar Oražem,
               ravnokar pa me je sodelavka opomnila, pomeni, da želite na naslednji seji ali pred
               tem pisno?</p>
            </sp>
            <sp who="SDZ4:ZalokarOražemCveta">

               <speaker>CVETKA ZALOKAR ORAŽEM:</speaker>

               <p>Po Poslovniku vem, da je to mogoče šele na naslednji seji, pričakujem pa iz moralnih
               in etičnih, da bi ta odgovor dobili prej, tako jaz kot slovenska javnost.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Dogovorjeno. Potem bomo upoštevali to vašo željo, da odgovor dobite v pisni obliki
               prej. Hvala lepa. Kolega Anton Kokalj bo zastavil poslansko vprašanje ministru za
               kulturo. Izvolite.</p>
            </sp>
            <sp who="SDZ4:KokaljAnton">

               <speaker>ANTON KOKALJ:</speaker>

               <p>Lep pozdrav gospodoma ministroma, kolegicam in kolegom!</p>
               <p>Moje vprašanje je sledeče: Na kakšen način se delijo sredstva pri uporabniku 3.5.5.1
               Ministrstvo za kulturo v okviru glavnega programa - 1.8.0.2 Ohranjanje kulturne
               dediščine na postavkah 8.7.2.6 Izvajanje novega zakona o varstvu kulturne dediščine;
               6.4.1.7 Javni zavodi na področju kulturne dediščine, 4.5.5.2 Kulturni tolar -
               spomeniki, 6.4.1.9 Programi in projekti na področju kulturne dediščine in v okviru
               glavnega programa 1.8.0.3 Programi v kulturi na postavki 2.3.2.2 Uprizoritvene
               umetnosti - programi in projekti nevladnih organizacij - tukaj bi izpostavil postavko
               4.1.2 Transferji neprofitnim organizacijam in ustanovam in komu so bila v letošnjem
               letu sredstva že dodeljena? Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Minister, izvolite, beseda je vaša.</p>
            </sp>
            <sp who="SDZ4:SimonitiVasko">

               <speaker>DR. VASKO SIMONITI:</speaker>

               <p>Hvala lepa, gospod predsedujoči. Hvala za vprašanje. Vprašanje, ki ga je postavil
               spoštovani gospod poslanec, zadeva vprašanje programov financiranja. Vsa sredstva na
               proračunskih postavkah v proračunu Ministrstva za kulturo se v skladu z Zakonom o
               uresničevanju javnega interesa za kulturo in podzakonskimi predpisi razdeljujejo na
               osnovi neposrednih pozivov, javnih pozivov in javnih razpisov. Osnovni pogoj za
               sofinanciranje kulturnih programov in projektov so zapisani že v krovnem zakonu,
               Zakonu o uresničevanju javnega interesa za kulturo, podrobnejša merila pa so sestavni
               del razpisne dokumentacije. Proračunska sredstva se izplačujejo na osnovi pogodbe in
               po predložitvi vsebinskega in finančnega poročila po izvedenem dogodku. Kar zadeva
               konkretno ohranjanje kulturne dediščine na postavki 1.8.0.2, gre za postavko 2.0.0.5
               Arhivski programi in projekti, potem 8.7.2.6 Izvajanje novega zakona o varstvu
               kulturne dediščine. Tu gre za sredstva, ki so namenjena pokrivanju stroškov priprave
               vseh podzakonskih aktov ter ostalih obveznosti, ki izhajajo iz novega zakona.
               Postavka 6.4.1.7 Javni zavodi na področju kulturne dediščine - tu so sredstva
               namenjena delovanju javnih zavodov s področja dediščine: muzejem, galerijam, arhivom,
               Javni zavod za varstvo kulturne dediščine, Arboretumu Volčji Potok. Postavka 4.5.5.2
               Kulturni tolar - sredstva so namenjena financiranju obnove spomenikov. 6.4.1.9
               Programi in projekti na področju kulturne dediščine; tu gre za programe in projekte
               na področju kulturne dediščine, ki obsegajo nacionalno pomembne podporne dejavnosti
               varovanja kulturne dediščine. V okviru programov se sofinancira organizacija vsebin
               za usposabljanje na področju muzeologije, konzervatorstva, in restavratorstva,
               mednarodne dejavnosti in udeležbe na mednarodnih konferencah, promocija in
               popularizacija kulturne dediščine ter izdajanje publikacij s področja kulturne
               dediščine. Potem za dvig prepoznavnosti, oblikovanje pozitivnega odnosa do kulturne
               dediščine. Zato se v okviru te postavke 6.4.1.9 sofinancira preko javnega poziva in
               razpisa programe in projekte nevladnih organizacij, javnih zavodov in posameznikov,
               ki niso bili neposredno pozvani k predložitvi letnega programa.</p>
               <p>Kar zadeva umetniške programe, torej to je postavka 1.8.0.3 - tu gre za
               uprizoritvene umetnosti. Postavka 2.3.2.2 - gre za transfere neprofitnim
               organizacijam in ustanovam. Sredstva so namenjena sofinanciranju produkcij,
               postprodukcij in distribucije odrskih umetnosti, glavnino korpusa sofinanciranih
               vsebin na tej postavki sestavljajo premiere, ponovitve, mednarodna gostovanja in
               festivali in prejemniki sredstev s te postavke so vrhunske nevladne organizacije.
               Glede točnih navedb - seveda imam s seboj, jih lahko preberem - je dolga zadeva.
               Torej, vsako leto imamo na spletni strani objavljeno finančno poročilo za preteklo
               leto, iz katerega so razvidni vsi programi in projekti, ki so financirani iz
               proračuna Ministrstva za kulturo v preteklem letu in tudi vsi prejemniki sredstev.
               Opis načrtovane dejavnosti po proračunskih postavkah pa je razviden iz obrazložitve
               predloga državnega proračuna, ki ga sprejema Državni zbor. Torej za preteklo leto,
               imamo vso poimensko dokumentacijo, za leto 2008 pa lahko zgolj povem, kakšne so
               predobremenitve, torej sredstva, ki so namenjena znotraj posameznih postavk in
               predobremenitve, ki so. Nekateri postopki v zvezi s tem pa še niso zaključeni.</p>
               <p>Toliko zaenkrat.</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>In dopolnilno vprašanje poslanski kolega Anton Kokalj. Izvolite.</p>
            </sp>
            <sp who="SDZ4:KokaljAnton">

               <speaker>ANTON KOKALJ:</speaker>

               <p>Ja, se strinjam, da je gotovo prebrati celoten seznam nekoliko preveč časovno
               obremenjujoča zadeva. Vendar pa bom vprašal drugače: Ali zajema vsakoletni proračun
               na področju Ministrstva za kulturo sofinanciranje oziroma podporo ohranjanju tistih
               osnovnih prvin, ki so ohranjale slovenski jezik stoletja? Tu mislim na vsebine, kot
               so Brižinski spomeniki, teksti slovenskih protestantov in tudi tekste govorne
               umetnosti. Tu bi izpostavil samo jezikovno dediščino, recimo, prvi ohranjen dramski
               tekst v slovenskem jeziku - verjetno veste, za kaj gre.</p>
               <p>Sprašujem: Kje bi se dalo v tem proračunu najti podporo temu projektu, se pravi,
               Škofjeloškemu pasijonu? Tega konkretno v proračunu ni zaslediti. Veste, da se
               pripravlja uprizoritev naslednje leto, priprave že potekajo. Kot sem rekel, gre za
               izjemno pomemben mejnik tudi v slovenski zgodovini, predvsem na jezikovnem področju.
               Gre tudi za največjo predstavo na prostem, ki se je kadarkoli lahko odvije v
               Slovenije.</p>
               <p>Zato bi prosil: V kateri od teh postavk bi lahko v letošnjem letu našli podporo za
               ta projekt?</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam.</p>
               <p>Minister, izvolite. Beseda je ponovno vaša.</p>
            </sp>
            <sp who="SDZ4:SimonitiVasko">

               <speaker>DR. VASKO SIMONITI:</speaker>

               <p>Hvala lepa.</p>
               <p>Torej, v zvezi z vprašanjem ohranjanja jezikovne dediščine, recimo, starih tekstov
               Trubarja ali Brižinskih spomenikov, v konkretnem primeru z Brižinskimi spomeniki ne
               vem, vem pa, da je bilo pred leti pravzaprav vse transkribirano, objavljeno na
               podlagi velikih raziskav in ta teks je celo emitiran v zvočni obliki, brano v tistem
               času. Torej, zaenkrat v tistem ne vidim, da bi bil kakšen problem oziroma ga ne
               poznam.</p>
               <p>V zvezi z ostalo dediščino, v zvezi s Trubarjevimi teksti mislim, da se sedaj tudi
               izdajajo, zbirka pravzaprav Trubarjevih tekstov, posamezni spisi, drugače je to že
               relativno dobro pokrito. Vsekakor se tudi v letošnjem letu namenjajo določena
               sredstva za nekatere izbore njegovih tekstov.</p>
               <p>V zvezi s Škofjeloškim pasijonom. Seveda, s tem sem seznanjen, mislim, da tudi pred
               leti, ko je že bila ena uprizoritev, je Ministrstvo za kulturo to seveda
               sofinanciralo. To sicer spada bolj v Javni sklad za kulturne dejavnosti, iz kateriega
               se pomaga. Se pa sam strinjam, da je treba to ustrezno podpreti. Zakon o varstvu
               kulturne dediščine sedaj omogoča, da dobi Škofjeloški pasijon pravilno težo in
               umestitev pravzaprav kot spomenik nesnovne dediščine. Vendar, ker je zakon začel
               veljati 1. marca 2008, bodo za to postavko razpoložljiva sredstva šele v prihodnjem
               proračunskem letu. Verjamem pa, da bo vsak minister to podprl, ko bo dobil, vsaj v
               določeni meri, da bo v letu 2008 ta program stekel. Zaenkrat pa v nobeni postavki
               niso predvidena ta sredstva. Čakamo torej na to, da se ga umesti v tako imenovano
               nesnovno kulturno dediščino in dobi Škofjeloški pasijon seveda ustrezno in upravičeno
               zaščito. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Poslanska kolegica Breda Pečan pa bo zastavila svoje poslansko
               vprašanje ministru za kmetijstvo, gozdarstvo in prehrano. Izvolite.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Hvala, gospod podpredsednik. Najprej bi se ministru Jarcu rada zahvalila v imenu
               izolskih, koprskih in piranskih ribičev, ker gre gotovo njegova zasluga, da bodo
               dobili tudi enkratno pomoč zaradi upada morskega ribolova v letošnjem in lanskem
               letu. Sicer razlogi so navedeni nekoliko drugačni, ampak vemo, da je glavni razlog
               ekološko-ribolovna cona Republike Hrvaške. Ampak v tem času sem izvedela tudi za en
               problem, ki se pojavlja v zvezi s predajami kmetij kmetov, ki želijo predati svojo
               kmetijo svojim, ponavadi, otrokom, lahko pa tudi komu drugemu, in sicer na osnovi
               Zakona o pokojninskem in invalidskem zavarovanju, ki daje možnost kmetu, ki je seveda
               bil predhodno pokojninsko zavarovan, da se lahko upokoji, ko preda kmetijo nekemu
               svojemu nasledniku in je ta pogoj predaje oziroma oddaje kmetije celo odložen do leta
               2014. Se pravi, da lahko ta pogoj se nekoliko odloži in s tem omogoči tudi doseganje
               nekaterih oziroma reševanje nekaterih problemov, ki se s to predajo pojavljajo.</p>
               <p>Drugi zelo ugoden ukrep je ukrep številka 113 iz Programa razvoja podeželja od leta
               2007 do 2013, ki predvideva podporo zgodnjemu upokojevanju kmetov na ta način, da ko
               predajo kmetijo mlajši generaciji ali drugemu prevzemniku, dobijo lahko celo finančno
               pomoč v obliki letne rente v višini 5.000 evrov in še variabilni del, ki je odvisen
               od velikosti prenesene kmetije. Pogoj je pa, da je kmet starejši od 57 let in
               pokojninsko-invalidsko zavarovan. Vendar pa obadva dokumenta zanemarjata dejstvo, ki
               je morda specifično za Slovenijo. Gre namreč za to, da je v Sloveniji kar precejšnje
               število velikih kmetij, kjer pa kmetje obdelujejo zemljo v zakupu, v lasti države
               oziroma v upravljanju Sklada kmetijskih zemljišč in gozdov, ki na osnovi zakona o
               skladu lahko odda kmetijo na podlagi prednostne lestvice, in sicer <stage>/opozorilni znak
               za konec/</stage>, v nobenem primeru ni prednostni upravičenec za nadaljevanje zakupa otrok
               oziroma potomec kmeta.</p>
               <p>Tu me zanima, gospod minister: Ali ste seznanjeni s temi problemi? In v kolikor vam
               je ta problematika<gap n="..."/> <stage>/Izklop mikrofona./</stage></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Minister, izvolite, beseda je vaša.</p>
            </sp>
            <sp who="SDZ4:JarcIztok">

               <speaker>IZTOK JARC:</speaker>

               <p>Hvala, gospod predsedujoči. Hvala tudi za vprašanje. Najprej nekaj dejstev. Zavedamo
               se, da je v Sloveniji kar nekaj kmetij, ki, kot ste povedali, zaradi svoje specifike
               imajo v zakupu zemljišča in včasih tudi gozdove od Sklada kmetijskih zemljišč in
               gozdov. Zavedamo se tudi, da je problem v Sloveniji struktura kmetij, tako po
               velikosti kot po starostni liniji, in v tem smislu dejansko izvajamo ukrepe, kot ste
               jih omenili. Če bi omenil le to, v letošnjem letu smo, recimo, imeli do sedaj
               sprejetih 28 vlog za zgodnje upokojevanje in 355 vlog za mlade kmete, to pa se včasih
               lahko tudi kombinira - ta dva ukrepa. Dejstvo je, da je za pridobitev sredstev v
               obliki rente za ljudi, ki se želijo upokojiti po temu ukrepu, pogoj lastniški prenos
               kmetije od kmeta, ki izpolnjuje pogoje, kar je v skladu z evropskim pravnim redom in
               mislim, da tu kakšnih posebnih možnosti nimamo.</p>
               <p>Pozanimal sem se na Skladu glede tega problema. Pravijo, da dejansko v praksi
               dediči, če je za to interes in če se na njih individualno obrnejo, običajno vedno
               dobijo možnost nadaljevati z zakupom. Opozorili so me pa tudi na to, da obstaja v
               Zakonu o kmetijskih zemljiščih člen, ki to dejansko tudi omogoča, 29. člen, ki pravi,
               da lahko na podlagi tega zakona, se pravi, Zakona o kmetijskih zemljiščih,
               zakupodajalec, se pravi, Sklad v tem primeru, dovoli spremembo zakupne pogodbe, če
               namesto dotedanjega zakupnika vstopi novi zakupnik. In to je lahko, navajam iz tega
               člena, tudi potomec dosedanjega zakupnika. Kar, pravijo na Skladu, da bi ob
               upoštevanju vseh kriterijev, ki so navedeni v tem členu, moralo zadostovati - ob tem
               seveda, če se ljudje obrnejo na Sklad - da takšnih težav ne bi smeli imeti.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Dopolnilno vprašanje, poslanka Pečan, izvolite.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Hvala. Ob tem bi vprašala še naslednje. Torej, Sklad kmetijskih zemljišč in gozdov
               ima v upravljanju, bom rekla, ker je vendarle last to naše države, zelo veliko
               kmetijskih zemljišč, ki so v kompleksih. Prav bi bilo, da prav tista zemljišča, ki so
               v kompleksih in so tudi v kompleksih v zakupu in služijo nekim večjim kmetijam, bila
               razglašena za zaščiteno kmetijo. Prepričana sem, da je ena od metod, kako se lahko
               zavaruje kmetijska zemljišča, ki so v lasti države, pred - sicer ne sistematičnim,
               ampak vendarle dokaj prisotnim - drobljenjem, s tem da se oddaja zelo različnim
               najemnikom v majhnih obsegih, da bi s tem pravzaprav lahko tudi dosegli to, da bi
               prej ali slej lahko razvili, izboljšali strukturo velikosti kmetij prav s pomočjo
               oddajanja kmetijskih zemljišč v večjih kompleksih eni kmečki družini - po eni kmečki
               družini. Tukaj lahko rečem, pri nas v Istri je samo v Izoli nekaj sto hektarjev
               kmetijskih zemljišč, ki bi lahko iz njih oblikovali zaščitene kmetije, vendar nihče
               na Skladu kmetijskih zemljišč in gozdov ne razmišlja na tak način. Mislim, da je to
               velika škoda za državo in tudi za kmetijska zemljišča, ki so zlasti pri nas v Istri
               neprestano pod pritiskom različnih zakupnikov, ki želijo imeti tam neke
               <gap n="...."/><stage>/Opozorilni znak za konec razprave./</stage> kmetijice - v pomanjševalnici, je prav
               povedano.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister, izvolite.</p>
            </sp>
            <sp who="SDZ4:JarcIztok">

               <speaker>IZTOK JARC:</speaker>

               <p>Hvala za dodatno vprašanje. Torej, problematika zaščitenih kmetij je seveda
               opredeljena v posebni zakonodaji. Mislim, da je bilo to vprašanje na eni od preteklih
               sej. Jaz lahko rečem glede politike Sklada to, da Sklad v zadnjem času na osnovi
               programa dela zemljišča nakupuje, tudi gozdove, in v bistvu na osnovi programov, ki
               jih ima, želi doprinesti k večji gospodarnosti sektorja kot takega. Mislim, da
               upošteva pri tem na eni strani že zatekle pogodbe, in tudi kot v tem primeru, kot sva
               se prej pogovarjala, tudi dejansko razmerja v družinah in na drugi strani tudi
               interese posameznih gospodarskih družb.</p>
               <p>Jaz verjamem, da lahko v kakšnih konkretnih primerih prihaja tudi do odstopanja od
               teh politik oziroma teh usmeritev. Kot sem že dejal, če dejansko primer na kakšnem
               specifičnem področju, predlagam, da se dejansko potem tudi opravi glede tega posebna
               obravnava na Skladu in da se vidi dejansko, kje je problem. Težko je dati na
               specifičen problem v specifičnem področju en generalen odgovor. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Sašo Peče bo postavil poslansko vprašanje ministru za gospodarstvo.
           </p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Hvala lepa za besedo in predvsem hvala lepa za zamenjavo pri vodenju.</p>
               <p>Rad bi izpostavil mariborsko podjetje Meltal, eno izmed podjetij, ki je bilo v
               tekočem letu kriminalizirano v tistem smislu, da ga vodijo kriminalci, ki niso zdravi
               za našo državo. To je bilo osnovno sporočilo Vladi Republike Slovenije in to je bilo
               tisto osnovno sporočilo, ki ga je Vlada Republike Slovenije posredovala slovenski
               javnosti. Dovolite pa, da s tega mesta izpostavim tisti širši, mnogo bolj človeški
               vidik. 28 let dela omenjeno podjetje v Mariboru, okolici in zadnjih 10 in nekaj let
               na evropskem tržišču. Nikoli niso imeli problemov pod nikomer; ne v obdobju rajnkega
               <q>"SFRJ-ota"</q>, torej Jugoslavije, ne v zgodnjem obdobju tranzicijske dobe, kapitalizmov,
               kakor radi poimenujete prejšnje vlade, ampak so se napake, kriminaliziranje družbe,
               pojavile zdaj, v tekočem letu, v letu predvolitev, ko se potrebuje tako imenovanega
               grešnega kozla, ki ga ustvarja vladajoča politika v okviru aktualnega leta. Rad bi
               izpostavil usmerjenost omenjenega podjetja, zaposlujejo preko 87 redno zaposlenih in
               preko 100 podjetij oziroma 100 zaposlenih v povezavi s pogodbami. Njihova usmerjenost
               na domačem trgu daje posel ostalim štajerskim podjetjem, najsibo Talum Inpol,
               Mariborska livarna in pa njihova usmerjenost v 70-ih tudi v tujini. Da ne govorim o
               državnih prihodkov, ki jih ustvarjajo in ne nazadnje tudi občinskih prihodkih. Koncem
               februarja, ko se je začela tako imenovana vladna volilna kampanja, pa, kot rečeno, je
               bilo omenjeno podjetje kriminalizirano s strani Vlade. 14 dni, tako kot vsaka
               aktualna zgodba, je omenjeno podjetje in njen direktor gospod Rado Snežič polnil
               časopise v negativni obliki, češ, kaj si dovoli, za koliko je ogoljufal državo. Do
               danes, do današnjega dne nobena od trditev mu ni bila dokazana oziroma so se celo
               postopki proti njemu na področju transparentnosti krepko krepko znižali oziroma
               skoraj izničili. Kaj pa naredi Vlada Republike Slovenije in gospod minister, vas
               sprašujem, ker vi ste zadolženi za zdravo gospodarstvo - v konkretnem primeru Vlada
               Republike Slovenije naredi, da vsi njihovi poslovni partnerji dobivajo preiskavo
               <gap n="..."/><stage>/Opozorilni znak za konec razprave./</stage><gap n="..."/> , da se njihovi zaposleni morajo dnevno
               oglašati na kriminalistični preiskavi oziroma državnih organih. Njihovi potencialni
               partnerji se odločajo za negativno nadaljnje sodelovanje in k enakemu so prisiljeni
               tudi obstoječi potenciali partnerji.</p>
               <p>Gospod minister za gospodarstvo, vas sprašujem: Ali je to res tista strategija Vlade
               Republike Slovenije, ki se po eni strani kiti z zgodbo o uspehu, ali je to res ta
               zgodba, da se poskuša vsako dobro podjetje kriminalizirati, v kolikor niso pristaši
               SDS?</p>
               <p>Hvala za prvi del.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister.</p>
            </sp>
            <sp who="SDZ4:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Spoštovani predsednik!</p>
               <p>Poglejte, jaz sem bil poslanec v tem sklicu oziroma v preteklem sklicu in nekoliko
               poznam tudi Poslovnik, Gospod Peče je najavil ustno poslansko vprašanje, ki se glasi:
               <q>"Ministra za gospodarstvo sprašujem, zakaj na področju davčne politike vlada
               politična represija nad podjetji v severni Sloveniji in na kakšen način v tej regiji
               poteka prodaja državnega premoženja?"</q> To je bilo vprašanje in zato sem pač rekel, da
               lahko v skladu s prvim odstavkom 40. člena poslanci zastavljajo ministru vprašanja iz
               njegovega delovnega področja. Ne eno ne drugo ni delovno področje in ne eno in ne
               drugo nima veze s tem, kar je poslanec vprašal, pa bom kljub temu z veseljem
               odgovoril.</p>
               <p>Slovenija in tudi sam kot minister si seveda želim uspešnih podjetij. Želim si
               podjetij, ki ustvarjajo dobre delovne pogoje za ljudi, ki ustvarjajo tudi delovna
               mesta, ki se razvijajo in s tem krepijo blaginjo Republike Slovenije. To je nekaj,
               kar je v interesu Vlade, v interesu verjetno vseh Slovenk in Slovencev. Seveda pa ta
               načelen interes, ki ga delim s številnimi gospodarstveniki, ne sme preprečiti ali
               omejevati nadzornih inštitucij, da se ukvarjajo tudi z nekaterimi <q>"deviacijami"</q>.
               Sleherno obsojanje nadzora nad zakonitostjo, gospodarnostjo tega poslovanja to še ne
               pomeni, da ima kdorkoli karkoli proti poslovanju katerekoli gospodarske družbe, še
               najmanj pa Vlada. Vlada se ne ukvarja s poslovanjem te konkretne gospodarske službe.
               Se ne ukvarja z morebitnimi nepravilnostmi v tej družbi. Skratka to ni v pristojnosti
               Vlade. To je v pristojnosti inštitucij, ki so pristojne za nadzor nad zakonitostjo.
               Bodisi policije, bodisi kakršnekoli druge inšpekcije, davčne, morebiti Urada za
               varstvo konkurence, Agencije za trg vrednostnih papirjev ali kogarkoli drugega.
               Torej, v preteklosti smo bili, žal, dostikrat soočeni s pomanjkanjem prav tega
               pomembnega stebra delovanja pravne države. Torej stebra nadzora nad poslovanjem v
               podjetjih. Delim tudi stališče, da je ta nadzor potrebno izvajati učinkovito, hkrati
               pa ta nadzor ne sme povzročati poslovne škode ali kakršnihkoli drugih težav pri
               poslovanju podjetij. Torej, moral bi potekati učinkovito in morebitne nepravilnosti
               tudi hitro in učinkovito sankcionirati.</p>
               <p>Odločno in najostreje zavračam, da bi kot minister za gospodarstvo imel karkoli,
               torej vpogled, pristojnost usmerjanja ali pa kakršnekoli druge pravice pri bodisi
               usmerjanju teh organov nadzora bodisi pri vplivanju na njihove odločitve. Jaz sem
               večkrat javno povedal samo to, da sta pomemben sistem delovanja pravne države poleg
               ustreznih zakonov seveda tudi nadzor in sodno varstvo. Torej vse skupaj mora delovati
               kot celota, da je poslovanje in to se pravi, da je pravna varnost v državi
               zagotovljena. Nič več kot to ni v interesu ne Vlade in ne vem, res spoštovani
               poslanec od kod vam podlaga za obtožbe, da Vlada kriminalizira delovanje kateregakoli
               podjetja oziroma podjetja v preiskavi te ali one nadzorne inštitucije, ki skrbi
               predvsem za strokovno neodvisno, morala bi pa tudi za učinkovito delo pri nadzoru.
           </p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Želite dopolnitev odgovora? Izvolite.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Hvala.</p>
               <p>Gospod minister, zlata ribica je tista, ki ima 3 sekundni spomin, državljani pa
               nismo zlate ribice in verjamem, da se večji del državljanov spomni, da smo ravno v
               Državnem zboru na tako imenovani protitajkunski seji obravnavali, in vi ste bili eden
               izmed glavnih akterjev gospodarske družbe. In takrat se ni nihče spraševal, kaj pa
               jaz kot minister imam z neko gospodarsko družbo. Ampak, ker vam je to <q>"pasalo"</q>.</p>
               <p>In drugič, govoriti, da Vlada Republike Slovenije nikoli ni kriminalizirala
               gospodarske družbe v neposredni obliki spomnimo se <q>"čistih lopat"</q>, spomnimo se
               tovrstnih manjših podjetnikov, ampak ti manjši podjetniki, veste to so generatorji
               razvoja posamezne regije. In mene toliko bolj zaboli, seveda, če se to dogaja v mestu
               Maribor, kjer s to selektivno gospodarsko politiko uničujete gospodarske subjekte. Ko
               govorite o deviaciji, veste, ravno to je deviacija parlamentarizma, da gospodarski
               subjekti za katere in v momentu, ko vam to ustreza, se jih kritizira, se jih
               zaslišuje, z drugimi besedami - kriminalizira, ko pa vam to ne ustreza, pa dvignete
               roke in pravite - to je v domeni nekoga drugega.</p>
               <p>In dovolite, da za konec izpostavim, glede na to da ste rekli, da sem postavil
               drugačno poslansko vprašanje - ni res. Govorim o političnem pritisku na gospodarske
               subjekte in v drugem delu na fiskalno politiko. Ravno vi ste danes zjutraj pisno
               želeli da vas tega ne vprašam in ste si potem danes, tekom mojega proceduralnega
               predloga, premislili. Bi pa rad prebral mnenje, ki prihaja od sodnega izvedenca o
               omenjenem podjetju. In sicer: Na podlagi vsega zapisanega; tega je dosti; je moje
               stališče, da davčni organ v tej odločbi, DT in številka, ni ugotovil vseh dejstev, ki
               bi bila potrebna za sprejem zakonite in pravilne odločitve, pri čemer bi morali z
               enako skrbnostjo upoštevati tudi dejstva, ki bi bila v korist pregledanega zavezanca,
               in to je posledično Meltal d.o.o<gap n=".."/> Neupravičeno so mu naložili plačilo in tako
               naprej.</p>
               <p>Gospod minister, jaz še enkrat trdim, Vlada Republike Slovenije selektivno uničuje
               posamezne gospodarske subjekte.</p>
               <p>Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Izvolite gospod minister.</p>
            </sp>
            <sp who="SDZ4:VizjakAndrej">

               <speaker>MAG. ANDREJ VIZJAK:</speaker>

               <p>Poglejte, še enkrat. Jaz bi seveda z veseljem odgovarjal na vprašanja, kaj počne
               Davčna uprava, vprašanja povezana s fiskalno politiko, kot ste omenili, če bi bil za
               to pristojen. Pa nisem. Jaz sem minister za gospodarstvo, ne minister za finance. In
               v skladu z 240. členom Poslovnika, prvega odstavka, lahko odgovarjam na vprašanja iz
               mojega delovnega področja, ne pa iz drugega delovnega področja. Vendar kakorkoli, še
               enkrat - Vlada Republike Slovenije ni kriminalizirala nobenega podjetja, ker so
               ponavadi za kriminal odgovorni posamezniki v podjetju. In če je za poslanca logično
               in normalno, da se na to temo tudi Vlada ne oglasi, ko je povprašana s strani
               poslancev, in da to tako obrne v neko predvolilno zgodbo, moram odločno reči, da temu
               ni tako. seja Državnega zbora pred nekaj tedni je bila sklicana na pobudo poslancev,
               ne na pobudo Vlade. In tu smo debatirali o stvareh, o katerih ste vi želeli. In prav
               je, da smo debatirali, kajti določene <q>"deviacije"</q> v tej državi, še posebej
               <q>"deviacije"</q>, ko nekateri posamezniki, ki pridejo v podjetje s kovčkom, odidejo z
               milijardo in pol evrov v nekaj letih. To ni normalen pojav. In prav je, da o tem
               debatiramo, in prav je, da tudi najdemo ustrezne ukrepe, da se to sankcionira in da
               se to več ne ponavlja. In temu je bila namenjena seja Državnega zbora in temu so bili
               namenjeni sklepi, in jih pozdravljam. Nikakor pa ne morem razumeti, od kje vam
               podatek, da Ministrstvo za gospodarstvo ali pa jaz osebno, kajti na mene je
               naslovljeno poslansko vprašanje, kakorkoli vplivam na Davčno upravo, ki sploh ni v
               delokrogu našega ministrstva. Namreč, to ste mi brali pravkar iz nekega ekspertnega
               mnenja o delovanju nekih dacarjev nekje, in seveda zato sprašujete mene, ne pa
               pristojnega ministra za področje financ. In zato sem vam tudi pisno sporočil, da iz
               najave poslanskega vprašanja, še enkrat, <q>"ministra za gospodarstvo sprašujem, zakaj
               na področju davčne politike vlada politična represija nad podjetji v severni
               Sloveniji"</q> in tako naprej, jaz nisem, spoštovani poslanec, pristojen za davčno
               politiko. In bi bilo od mene nekorektno, nepošteno, da odgovarjam s tega področja vam
               v Državnem zboru, ker to ne bi bilo v skladu z 240. členom Poslovnika. In na to sem
               vas opozoril, ne na to, da nisem hotel odgovoriti, sploh ne. Poslansko vprašanje ni
               bilo postavljeno v skladu s Poslovnikom, ker vi mene niste spraševali o stvareh z
               mojega delovnega področja. In se nobenim vprašanjem ne izogibam. In še enkrat,
               odločno zanikam, da kdorkoli v Vladi kriminalizira kakršnakoli podjetja. Mi smo
               veseli uspešnih družb, želimo pa, da poslujejo v skladu z zakonom, gospodarno in tudi
               v interesu ljudi ter zaposlenih.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Imate proceduralni predlog? Izvolite.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Hvala lepa.</p>
               <p>Očitno, glede na to, da imamo, da ne bom rekel vi, mogoče jaz, probleme s pisanjem
               ali pa vi z dojemanjem problemov, toda mislim, da je to razvidno že iz tega, ko
               citirate samo prvi del poslanskega vprašanja. O tistem delu, ki vam pa ne ustreza, pa
               pravite, <q>"no, pa tako naprej."</q> Tako, da ja prisotni poslanci in mogoče tisti
               posamezniki, ki nas gledajo, ne morejo vedeti. Ampak, veste, sploh ni osnovni problem
               v tem, da vi rečete, <q>"ne, ne, to ni moje, to je od nekega drugega ministra"</q>. Vi ste
               sestavni del Vlade Republike Slovenije, izvršilne veje oblasti, gospod minister. In
               moj proceduralni predlog je, da v Državnem zboru opravimo razpravo o tem, predvsem o
               sprenevedanju posameznih bistvenih elementov Vlade Republike Slovenije. In ne drži,
               namenoma sem vam rekel, nisem vam, ker vem, da ne veste, postavil fiskalnega
               vprašanja. Sicer je žalostno, da minister za gospodarstvo ne pozna osnovnih finančnih
               bremen, ki izhajajo iz davka za slovenska podjetja. Rad pa bi izpostavil, veste,
               Meltal d.o.o., družba z omejeno odgovornostjo, njena opredelitev je v Zakona o
               gospodarskih<gap n="..."/></p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Gospod Peče, prosim, brez polemike, proceduralni predlog.</p>
            </sp>
            <sp who="SDZ4:PečeSašo">

               <speaker>SAŠO PEČE:</speaker>

               <p>Njena definicija je v Zakonu o gospodarskih družbah, katerega edini in krovni nosilec
               je Ministrstvo za gospodarstvo. In uganite, kdo vodi Ministrstvo za gospodarstvo. Vi!
               Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>O predlogu poslanca, gospoda Pečeta, da Državni zbor na naslednji seji opravi
               razpravo o odgovoru ministra za gospodarstvo na njegovo poslansko vprašanje, bo
               Državni zbor odločil v okviru glasovanj jutri, v torek, 17. junija 2008. Naslednja bo
               poslansko vprašanje postavila mag. Majda Potratam, in sicer ministru za šolstvo in
               šport, ki je odsoten. Želite kljub temu postaviti vprašanje? Izvolite.</p>
            </sp>
            <sp who="SDZ4:PotrataMajda">

               <speaker>MAG. MAJDA POTRATA:</speaker>

               <p>Odsotnemu ministru za šolstvo in šport dr. Milanu Zveru želim zastaviti ustno
               vprašanje. In ker se navadno pritožuje, tako kot tudi kakšen drug minister, da
               poslanskih vprašanje ne razume, ga bom prebrala na začetku, da bo ja dovolj jasno:</p>
               <p>Ali je Ministrstvo za šolstvo in šport pripravilo analizo kadrovskih gibanj in
               kadrovskih potreb v javnih izobraževalnih zavodih in zavodih s koncesijo za naslednje
               obdobje?</p>
               <p>In še: S katerimi konkretnimi ukrepi nameravate povečati zaposlitvene možnosti in
               varnost zaposlitve predvsem mladih kadrov, prav tako pa tudi starejših?</p>
               <p>Zakaj zastavljam to vprašanje v drugo? Zato, ker je minister rekel, da me ne razume,
               kaj mislim, s tem vprašanjem. Mislim pa natanko to, da se gibanje zaposlenih v
               šolstvu usmerja v tisto smer, ko postaja zaposlitev za nedoločen čas prevladujoča
               zaposlitev, zlasti pri prvih iskalcih zaposlitve. In ker gre za visoko izobražene
               kadre, ta vlada si je pa zastavila nalogo vzpostavljati delovna mesta z dodano
               vrednostjo, je verjetno zanimivo pogledati, kako se kadrovska slika kaže. Najbolj
               zaskrbljujoča je pravzaprav v postavki osnovnošolski učitelji učiteljice. Za leto
               2007 je bilo 11.523 zaposlitev za nedoločen čas, kar 5.524 pa za določen čas. Skoraj
               polovica zaposlitev v osnovnih šolah je za določen čas, kar pomeni, da imajo bodisi
               sklenjeno pogodbo ali za 12 mesecev, če imajo veliko srečo od septembra do septembra,
               največkrat pa imajo sklenjeno delovno razmerje od septembra do julija, za čas
               poletnih počitnic pa ostajajo brez vseh pravic zaposlenih. Tudi ne gre za
               uveljavljanje pravic iz zakona o delovnih razmerjih, zato ker morajo običajno
               učiteljice in učitelji iskati delo po različnih šolah, torej ne gre za ponavljanje.
               Tudi vsako zaposlitev mora Ministrstvo za šolstvo dovoliti. Problemov je torej zelo
               veliko. In ker si Ministrstvo za šolstvo jemlje zelo veliko pravico pri določanju
               tega, ali sme šola na novo koga zaposliti ali ne, je to ministrstvu namenjeno
               vprašanje na mestu. Sprašujem tudi v imenu tistih podeželskih šol demografsko
               ogroženih področij, kjer bo 21 otrok moralo biti v kombiniranem oddelku prvega in
               drugega razreda. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Odgovor boste dobili v skladu s Poslovnikom.</p>
               <p>Kolega Janko Veber pa bo postavil poslansko vprašanje ministru za promet.</p>
            </sp>
            <sp who="SDZ4:VeberJanko">

               <speaker>JANKO VEBER:</speaker>

               <p>Hvala za besedo in lep pozdrav ministru za promet, ki mu postavljam naslednje
               vprašanje.</p>
               <p>V prvi polovici leta 2007 so Slovenske železnice s prevozom tovora ustvarile 3
               milijone evrov čistega dobička. Potniški promet pa je v prvi polovici leta 2007
               zabeležil 1,2 milijonov evrov izgube. Če poskušamo to primerjavo narediti za leto
               2008, po podatkih, ki so na razpolago, ugotavljamo, da je sistem Slovenskih železnic
               v prvem četrtletju leta 2008 ustvaril 2,7 milijona evrov izgube na tovornem prometu
               in 2,86 milijonov evrov na potniškem prometu in če se nekako tudi zavedamo, da vstopa
               na slovenske tire tudi tuj operater, gre za avstrijskega operaterja, potem lahko
               pričakujemo, da bo velik delež predvsem tovornega prometa poskušal prevzeti tudi tuj
               operater. Ob dejstvu, da so Slovenske železnice že danes izjemno zadolžene, nekje v
               višini okrog 300 milijonov evrov, lahko govorimo o tem, da je seveda pred Slovenijo
               izjemno težek finančni zalogaj v naslednjem obdobju, kako sanirati slovenske
               železnice in kako pravzaprav omogočiti uspešen razvoj gospodarstva in tudi potniškega
               prometa v Sloveniji.</p>
               <p>Zato vas spoštovani gospod minister sprašujem: Kako se bodo Slovenske železnice
               spopadle z naraščajočo izgubo tako potniškega kot tudi tovornega prometa in ali se
               Slovenske železnice pripravljajo na vse agresivnejšo konkurenco tovornega prometa, ki
               prihaja v skladu z evropsko zakonodajo tudi na slovenska tla?</p>
               <p>Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Minister Radovan Žerjav, izvolite.</p>
            </sp>
            <sp who="SDZ4:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa. Hvala lepa tudi vam gospod poslanec za vprašanje.</p>
               <p>Torej, na vaše vprašanje bom seveda odgovoril na podlagi informacij, ki mi jih je
               posredoval predsednik uprave Slovenskih železnic. Poleg ukrepov, ki so sestavni del
               poslovnega načrta za leto 2008 in se kontinuirano izvajajo, so bili na podlagi
               doseženih rezultatov v prvem kvartalu pripravljeni in se že izvajajo tudi dodatni
               kratkoročni ukrepi, ki bodo vplivali na izboljšanje poslovanja v tovornem in
               potniškem prometu v letu 2008. Govorimo o akcijskem programu za pridobitev novih
               tovorov. Ta program vsebuje seveda program po vrstah prometa in blagovnih skupinah in
               kupcih na podlagi katerega bodo nadomeščeni dosedanji izpadi prihodkov in doseženi
               načrtovani transportni prihodki na letnem nivoju. Izvajale se bodo aktivnosti
               predvidene s poslovnim načrtom. Torej, zagotavljanje dolgoročnejšega sodelovanja z
               naročniki, sprememba plačilnih pogojev in preusmeritev denarnega toka na Slovenske
               železnice, sklepanje direktnih pogodb s končnimi uporabnimi. Transportni prihodki
               bodo povečani z uvedbo novih storitev, tukaj mislim na dodatne direktne tovorne
               vlake. V klasičnem načinu prevoza je bila vzpostavljena povezava Ljubljana-Niš, v
               kombiniranem prometu so uporabnikom ponujene nove vlakovne povezave oziroma je
               povečana vlakovna frekvenca in sicer na 6 vlakov na smer na teden na relaciji Luka
               Koper-Žilina, to je na Slovaškem, za potrebe tovarne Kia. Pridobljen je bil nov posel
               na relaciji Luka Koper-Vratimo, to je na Češkem, za potrebe tovarne Hyundai.
               Pridobljeni so bili tudi novi tovori iz Nemčije za Turčijo in obratno. Ti prevozi so
               se do zdaj odvijali preko madžarskih železnic. Na relaciji Koeln, Istanbul in
               obratno. Aprila letošnjega leta so Slovenske železnice v sodelovanjem z operaterjem
               Adria Kombi uvedle nov direktni kontejnerski vlak, ki uspešno povezuje Ljubljano in
               Istanbul. Dolgoročnejši ukrepi so predmet strateškega načrta Slovenskih železnic, ki
               bo pokrival obdobje do leta 2015, ki je v fazi zadnjih usklajevanj. Bistveni sestavni
               del so predlagane usmeritve in aktivnosti za razvoj sposobnosti na področju trženja
               storitev, razvoja novih poslovnih modelov in storitev ter organizacije za pospešeno
               rast tako v tovornem kot tudi v potniškem prometu. Z izvajanjem razvojnih projektov
               na teh področjih, se bodo dosegali temelji strateški cilji, med njimi tudi stabilna
               rast prihodkov in povečanje donosnosti.</p>
               <p>V zvezi s strateškim načrtom se tudi sam zavedam, da je potrebno za uresničevanje in
               prodor na tuja tržišča in uresničevanje prodajnih ciljev tovornega in potniškega
               prometa realizirati program rekonstrukcije in novogradnje železniških prog na smereh
               V. in X. panevropskega koridorja v Republiki Sloveniji.</p>
               <p>V zvezi z agresivnejšim nastopom Slovenskih železnic na tujih tržiščih in prihodom
               tujih prevoznikov na našo infrastrukturo so se Slovenske železnice v zadnjih dveh
               letih osredotočile tudi na to novo vrsto konkurence in izvedle kar nekaj ukrepov, s
               katerimi se pripravljajo na takšno konkurenco. Slovenske železnice so že pričele s
               postopkom pridobitve varnostnega spričevala za izvajanje prevozov v Avstriji in
               Italiji, opravljeni so bili razgovori s predstavniki avstrijskega ministrstva za
               promet in italijanskega upravljavca infrastrukture. Trenutno so v fazi zbiranja
               dokumentacije, vloga v Avstriji bo vložena v prihodnjem mesecu. Pričakujemo, da bodo
               Slovenske železnice spričevalo v Avstriji pridobile v začetku prihodnjega leta, v
               Italiji pa v prvi polovici leta 2009. Postopki in pogoji za pridobitev za Italijo so
               dolgotrajnejši in vsebinsko zahtevnejši.</p>
               <p>Toliko za začetek.</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Kolega Janko Veber, izvolite.</p>
            </sp>
            <sp who="SDZ4:VeberJanko">

               <speaker>JANKO VEBER:</speaker>

               <p>Hvala.</p>
               <p>Rad bi dodatno postavil vprašanje tako, da bomo lahko v nadaljevanju slišali še, kaj
               je predsednik uprave Slovenskih železnic še zapisal ministru. Namreč dejstvo je, da v
               skladu z direktivo Evropske unije tudi Slovenija mora sprostiti svojo železniško
               infrastrukturo za tuje operaterje. Dejstvo je, da Slovenske železnice plačujejo
               uporabnino za železniško infrastrukturo v letu 2007 v višini 1,5 milijona evrov,
               čeprav bi ta znesek moral biti 9 milijonov evrov in nekaj podobnega se planira tudi
               za leto 2008. Ali pomeni, da bodo tuji operaterji imeli enake ugodnosti, kot jih
               imajo slovenske železnice, torej da bodo uporabnino za naše tire plačevali vsega 1,5
               milijona evra, namesto 8 milijonov evrov? In kako se v ta namen pripravljajo
               Slovenske železnice, da bodo za konkurenčne ob pogojih, ko bodo morale plačevati
               primerno uporabnino tirov, tako da jih bomo lahko tudi vzdrževali in s tem
               zagotavljali tudi varen dostop in prevoz vsem operaterjem, ne samo našim. Namreč,
               dejstvo je, da je vzdrževanje pri Slovenskih železnicah že danes izjemno kritično,
               kajti ravno obremenitev tira iz smeri Luka Koper je takšna, da se poškodbe pojavljajo
               dnevno.</p>
               <p>Torej, če ne bo ustrezne uporabnine, kako bomo vzdrževali tire, kakšna bo pravzaprav
               slika slovenskih železnic, ko bo pri nas začel peljati tudi tuji operater? To je bil
               moj drugi del vprašanja na katerega še ni bilo odgovora.</p>
               <p>Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Minister, boste uresničili željo kolega Vebra?</p>
               <p>Izvolite.</p>
            </sp>
            <sp who="SDZ4:ŽerjavRadovan">

               <speaker>MAG. RADOVAN ŽERJAV:</speaker>

               <p>Hvala lepa.</p>
               <p>Torej, sami ste pravilno ugotovili, da bodo tuji operaterji prav gotovo v kratkem
               vozili tudi po naših železniških progah in sam ne vidim nobenega razloga, da bi bila
               med našimi železnicami in tujimi operaterji kakšna razlika pri samih uporabninah.
               Torej, tukaj seveda razlike ne bo smelo biti.</p>
               <p>Jaz ocenjujem, da bo to še dodaten pritisk na naše Slovenske železnice, da bodo tudi
               področju trženja posvetile veliko več pozornosti, kot so ga posvetile do sedaj. Tako,
               da jaz zadevo ocenjujem pozitivno in upam, da bo to obrodilo sadove. To, kar pa se je
               zgodilo v prvem četrtletju, bo pa treba v preostanku leta nadoknaditi. Poslovni načrt
               je jasen in poslovni načrt predvideva, da morajo biti Slovenske železnice konec tega
               leta pozitivne oziroma morajo poslovati z dobičkom.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Kolega Veber, proceduralno. Izvolite.</p>
            </sp>
            <sp who="SDZ4:VeberJanko">

               <speaker>JANKO VEBER:</speaker>

               <p>Hvala še enkrat za besedo.</p>
               <p>V skladu z 246. členom Poslovnika Državnega zbora predlagam, da Državni zbor glasuje
               o tem, da opravimo razpravo o odgovoru gospoda ministra na moje vprašanje.</p>
               <p>Kajti dejstvo je, da že danes Slovenske železnice veselo razlagajo, kako ustvarjajo
               dobiček in kako se pri njih nič slabega ne godi, po drugi strani pa moramo vendarle
               vedeti, da gre za več kot 300 milijonov evrov zadolženo podjetje, ki ustvarja dobiček
               predvsem zaradi tega, ker ne plačuje uporabnine za uporabo železniške infrastrukture.
               In če podjetje ne bo sposobno plačevati enake uporabnine kot tuji operater, potem
               bomo v Sloveniji subvencionirali tuje operaterje, da bodo vozili po naših tirih,
               hkrati pa bomo iz proračuna morali vzdrževati in financirati naše tire, zato da bomo
               lahko izpolnjevali varnostne pogoje, ki jih bodo zagotovo pričakovali in zahtevali
               vsi operaterji na našem železniškem omrežju. Torej, gre za zelo resno vprašanje, ali
               bomo v Sloveniji dejansko subvencionirali tuje operaterje, da bodo praktično zastonj
               vozili po naših tirih, mi jih bomo pa vzdrževali iz javnih sredstev, ali pa bomo
               imeli resnega slovenskega operaterja, ki se bo znal kosati tudi z ostalimi, in bomo
               na podlagi opravljenega prometa, tako tovornega kot tudi potniškega, lahko pobrali
               dovolj sredstev, da bomo mogoče celo odplačevali tudi najete kredite Slovenskih
               železnic. To se mi zdi, da je eno ključnih vprašanj glede naslednjega razvoja tega
               izjemno pomembnega infrastrukturnega koncepta v Sloveniji. In mislim, da bi Državni
               zbor resnično moral dobiti bistveno več podatkov in informacij o tem, kako bo zgledal
               razvoj Slovenskih železnic v Sloveniji v prihodnje. Tako da, predlagam, predsedujoči,
               da glasuje Državni zbor o tem vprašanju in o tem opravi razpravo. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Dogovorjeno. O vašem predlogu bomo v skladu s Poslovnikom tudi glasovali.</p>
               <p>Kolega Aleš Gulič bo zastavil poslansko vprašanje ministru za notranje zadeve.
               Kolega Gulič, beseda je vaša.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, minister gospod Dragutin Mate!</p>
               <p>Moje vprašanje je bilo zelo preprosto, ga bom ponovil tako, kot je zapisano: Na
               podlagi čigavih in kakšnih ter katerih podatkov temelji vaša hvala o učinku novega
               zakona o varnosti cestnega prometa?</p>
               <p>Poudarek je predvsem na vaši hvali. 11. 6. 2008 ste imeli tiskovno konferenco, na
               kateri ste povedali več stvari, ki so si tudi malo nasprotujoče. Predvsem, da je
               varnost odvisna od posameznega udeleženca, potem proti koncu pa, da je bila
               uveljavitev zakona tista, ki je tako povečala varnost, da je bilo maja 2008 najmanjše
               število prometnih nesreč. To je sicer vprašanje, če res drži, podoben rezultat je bil
               leta 2005. Doslej še ne veste, ker za posledicami umrlih še ne moremo šteti v to. Se
               pravi, zelo, zelo se vam je mudilo. Jaz sem prepričan, da vse to ne drži. Mene pa
               bolj zanima ob tem vprašanju tudi, kaj se vzporedno dogaja. Namreč, da ne bo prišlo
               do tega, na tiskovni konferenci ste rekli, <q>"S spremembami zakona smo želeli doseči
               rezultate, ki bi neko krajše časovno obdobje prinesli oprijemljive in učinkovite
               rezultate."</q> Kaj pa potem? To je večje vprašanje. To krajše časovno obdobje pravzaprav
               pomeni odlaganje.</p>
               <p>Druga stvar je, da ste se pohvalili z zadevami, s katerimi se normalen človek,
               normalna inštitucija v demokratični državi ne bi hvalila. Z zaprtimi bolniki. Vi ste
               lovili bolnike po cestah. Ljudje, ki sedejo za volan z več kot 1,1 so bolniki in se
               jih ne da odvaditi z averzivnimi metodami. V času stalinizma so pretepali pijance, da
               bi jih odvadili. Nič ni bilo od tega, samo bolj žejni so bili. Tako poročajo.</p>
               <p>Milijon evrov izterjanih kazni. Tudi s tem se ni za hvaliti. To je polnjenje
               proračuna. Pravite, da to ni bil vaš namen, prav gotovo pa to ni nezaželen stranski
               učinek. Ampak vseeno, o tistih podatkih bi rad kaj več slišal, predvsem pa, kako ste
               jih primerjali, tudi za kakšno petletno obdobje nazaj je seveda zadeva primerljiva.
               Tako od lani na letos prav zagotovo ne zadostuje. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Minister Dragutin Mate, beseda je vaša.</p>
            </sp>
            <sp who="SDZ4:MateDragutin">

               <speaker>DRAGUTIN MATE:</speaker>

               <p>Hvala lepa, gospod podpredsednik. Hvala lepa za vprašanje.</p>
               <p>Najprej, gospoda Guliča nisem videl na novinarski konferenci, ima pa izreden dar za
               interpretacijo, kaj se je tam dogajalo. Novinarska konferenca je trajala več kot uro
               in nisem prepričan, da je čisto vse zapisano, kar je bilo rečeno na tej novinarski
               konferenco. Ne glede na to, je treba povedati par zelo jasnih stvari.</p>
               <p>Ko sva predstavljala v tem parlamentu Zakon o varnosti cestnega prometa, skupaj s
               kolegom Žerjavom, in sva govorila, zakaj se zavzemava za določena izhodišča, je bilo
               glavno vodilo doseči učinke, ki bodo zmanjšali število mrtvih na slovenskih cestah.
               Zelo jasno sva tudi povedala, da je treba konceptualno zakon bistveno spremeniti ter
               da so se že začele priprave. Sedaj lahko povem, da že potekajo priprave za nov zakon,
               ki bo popolnoma drugače koncipiran in ki bo lahko tudi dolgoročno dosegal učinke, ne
               samo zakon, ampak tudi nekateri drugi prijemi, in Vlada je tudi sprejela določene
               ukrepe, kako delati preventivno, da bi bilo čim manj mrtvih, poškodovanih in težje
               telesno poškodovanih na slovenskih cestah. Statistika s katero razpolagamo je seveda
               relativno enostavna. Odgovor je enostaven, kje dobimo. Statistiko ima policija.
               Vdružuje jo vsa leta, že desetletja nazaj ima zelo jasno in natančno dnevno
               statistiko, koliko prometnih nesreč se je zgodilo, koliko z materialno škodo, koliko
               s telesnimi poškodbami, koliko težje ranjenih, mrtvih. In ta statistika drži
               desetletja. Do sedaj še nikoli nisem slišal spoštovanega gospoda poslanca, da bi ga
               motila ta statistika in na kakšen način se vodi. Če se pa vrnemo k statistki, moram
               najprej reči, da je zakon in vprašanja, ki so se pojavljala okoli zakona<gap n="..."/> In zakaj
               je prišlo sploh do te novinarske konference, je povezano z vprašanjem novinarjev, z
               vprašanji javnosti. Javnost je želela vedeti ali ima zakon kakršnekoli učinke ali jih
               nima, ali se karkoli dogaja na tem področju. Zato sva se z ministrom Žerjavom
               odločila, da po nekem prvem obdobju veljavnosti zakona vendarle naredimo novinarsko
               konferenco in predstavimo tiste podatke, ki stojijo 100% in so zabeleženi v vseh
               statistikah na enak način kot se ta statistika izvaja že desetletja in zadeve so zelo
               enostavne. Vsem novinarjem smo razdelili, in to ni bilo na spletnih straneh
               objavljeno, vse kazalce od leta 2002 naprej. Lahko bi tudi za daljše časovno obdobje
               vzeli, nismo hoteli preveč obremenjevati. Ampak, ni nobena težava, lahko zelo jasno
               vidimo, da število mrtvih v letošnjem letu je od leta 2002 do sedaj najnižje. Če
               pogledamo mesece maje, ker je točno primerljiva statistika, ki se vodi na enak način,
               lahko ugotovimo, da se je število prometnih nesreč v primerjavi z lanskim letom,
               prejšnja tri leta so imela približno enako število prometnih nesreč za približno 50,
               100 razlike, lani je bilo 2.800 in nekaj čez nesreč. Letos je bilo v enakem obdobju
               na slovenskih cestah 1.342 prometnih nesreč. Torej gre za več kot polovico manjše
               število prometnih nesreč, kar je seveda podatek, ki absolutno drži. Število umrlih,
               rezultat v istem mesecu kot po uveljavitvi zakona v letu 2005, v letu 2004 je začel
               veljati novi zakona ZVCP s hujšimi kaznimi in je imel neke učinke, so v tem mesecu še
               boljši rezultati. Še manj ljudi je umrlo na slovenskih cestah, kot v maju v letu
               2005. Da o ostalih letih ne govorimo. 15 oseb je umrlo. Če smo <q>"prišparali"</q> eno
               življenje na slovenski cesti se je splačalo imeti zakon, ki je prihranil eno
               tragedijo v naših družinah. Še boljši podatki so v bistvu in še bolj odražajo stanje
               prometnih nesreč in odnose med tem so hude telesne poškodbe. Lani smo imeli 137
               poškodovanih, huje telesno poškodovanih v mesecu maju, letos smo jih imeli 74 in
               lažje telesno poškodovanih lani 1.533, letos 644. Gre za drastično zmanjšanje in jaz
               upam, da bodo ti trendi seveda vzdržali. Seveda težava, ki pa je in delno se lahko z
               vami strinjam, da nekatere od oseb, ki jih zadržimo zaradi tega, ker so popile preveč
               alkohola, da so tudi bolniki in da jih je treba zdraviti. Vendar ne vse. Marsikdo od
               teh oseb pije za vikende. Zelo zanimivo. Za vikende je priprtih v Sloveniji odkar
               zakon velja povprečno 100 do 112 oseb. Med tednom pa je vsak dan številka tam od 15
               do maksimalno 30-36. To so realni podatki. To so realni podatki, številke na dan
               priprtih. Z vsakim, ki smo ga umaknili s ceste, smo potencialno zmanjšali število
               prometnih nesreč. Namreč, tretjino smrtnih prometnih nesreč povzročijo vozniki, ki
               imajo v krvi več kot 1,1 promila<gap n="..."/> <gap n="..."/><stage>/Izklop mikrofona./</stage><gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Nadaljujemo na podlagi seznama prijav. Kolega Gulič, dopolnilno
               vprašanje. Izvolite.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p>Vse, kar sem vas vprašal, sem dobil iz javnih medijev in pa predvsem iz vaše spletne
               strani, spletne strani Ministrstva za notranje zadeve, tako da viri so jasni. Mene
               statistika ne moti, mene bolj moti interpretacija, kadar gre pa vendarle za zadeve,
               ki so preveč poenostavljene. Namreč, leta 2005 smo imeli podoben rezultat in tudi
               podobno vreme, kot v letošnjem letu in tudi takrat ste se, kolikor se jaz spomnim, vi
               izgovarjali ali pa kot kriterij, zakaj se je to zgodilo šele v maju, izgovarjali na
               vreme. Ampak ni bistveno, bistveno je to, da ste istočasno pa vendarle imeli tudi
               neke druge odzive v javnosti, se pravi, odzvala se je, kolikor vem Avto moto zveza
               Slovenije, dokaj kritično na to uporabo statistike, in tudi nekateri posamezniki. O
               tem, kdo je ali ni bolnik, mislim, nisem jaz kompetenten, da bi polemiziral z vami,
               niti vi, da bi z menoj, ampak tako pač je, da se ve, da tudi tisti, ki jih označujete
               za vikend pijance, sodijo v kategorijo tistih, ki se ne morejo upreti temu čaru in
               pač čakajo na vikend.</p>
               <p>Mene zanima: Kaj boste potegnili iz organizacije, v katero se je Slovenija zdaj
               včlanila CIECA. Mi smo se že v okviru poslanskih vprašanj govorili o licencah za
               voznike ali so seveda tudi tam takšne zadeve, ki vam potrjujejo pravilnost teh
               odločitev ali ne? To bi bilo pa dodatno vprašanje. Vezano je na to mednarodno
               združenje za izdajo licenc za vožnjo. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam.</p>
               <p>Minister, izvolite.</p>
            </sp>
            <sp who="SDZ4:MateDragutin">

               <speaker>DRAGUTIN MATE:</speaker>

               <p>Hvala lepa, gospod podpredsednik.</p>
               <p>To je samo ena plat, kako lahko vplivamo na voznike in njihovo obnašanje. Bistveno
               je to, da vsi v družbi ugotovimo, da sta vožnja vozila in pitje alkohola
               nezdružljiva, da je to nesprejemljivo. Na žalost, pri nas preveč ljudi misli, da je
               to združljivo in to tolerira. In zato sem govoril na tisti tiskovni konferenci o tem,
               da pozivam vse ljudi, vse državljane, da se ne vozijo s tistimi, ki so vinjeni in da
               tudi gostinci ne točijo alkohola tistim, ki že kažejo znake vinjenosti, ne glede na
               to ali so bolni ali ne in prav imate, ne vi, ne jaz nisva kompetentna, da o tem
               diskutirava. Ne tukaj, ne kje drugje, ker nimava znanja s tega področja. Vendar je
               nesprejemljivo, tudi če je kdo bolan, ali če je odvisen od alkohola, da takšna oseba
               vozi vozilo. Ni sprejemljivo, na žalost, kakorkoli obrnete, to je nesprejemljivo,
               družbeno nesprejemljivo. Zaradi takšnih ljudi umirajo ljudje na cestah in za mene je
               to nesprejemljivo. In upam, da bo tudi v družbi postalo to popolnoma nesprejemljivo.
               V mesecu dni je bilo pridržanih na ozemlju Slovenije 1344 oseb do streznitve, to je
               grozljiv podatek, to je grozljiva številka. V tem času smo zasegli več kot 103
               motorna vozila v tem času. To je neverjetna številka, s tem, da ga ne moremo zaseči
               zaradi enega prekrška, gre za najhujše prekrške. Če nekdo vozi več kot 30 na uro v
               naselju, več kot 40 na uro od dovoljene hitrosti izven naselja in več kot 50 na uro
               hitreje na avtocesti in mora storiti dva takšna prekrška v dveh letih, da sta
               pravnomočna, šele tretjič mu lahko vzamemo vozilo. In zasegli smo 103 vozila v mesecu
               maju. To je grozljivo, kaj se dogaja na cestah. In z zakonom lahko na nek način
               začnemo umirjati. In rezultati se vidijo. Tudi promet se je začel delno umirjati,
               tudi zaradi tega. Jasno pa je, in prav imate, treba je narediti še veliko več, treba
               je narediti poligone za varno vožnjo, povsod po Sloveniji, strinjam se vami,
               absolutno je to treba narediti. Treba je narediti tudi nekatere druge korake.
               Pomagati mladim voznikom, da se bodo lahko bolje naučili voziti, da bodo pridobili
               veščine in znanja, ki jih potrebujejo in verjetno je treba v Sloveniji tudi nek
               motodrom, kjer bodo lahko motoristi izživeli svojo željo po vožnji motorjev, tako kot
               je recimo na Grobniku poligon, kjer bi mogoče tudi s takšnimi ukrepi lahko prispevali
               k temu, da potem ne bi imeli divjanja oziroma prehitre vožnje z različnimi prevoznimi
               sredstvi po naših cestah. In v končni fazi tudi infrastruktura mora biti boljša.
               Imate prav. Vse to je del politike. In na vseh nivojih moramo delati v to smer. In
               zato sem jaz pozival na tej novinarski konferenci k temu, da vsi mi pogledamo sebe in
               se obnašamo na takšen način, da preprečimo smrtne žrtve na cestah. In vsako
               življenje, ki smo ga prihranili je pomembno. Vsako posamezno življenje. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Naslednji bo poslansko vprašanje zastavil poslanec Rudolf Petan, in sicer ministru
               za javno upravo.</p>
            </sp>
            <sp who="SDZ4:PetanRudolf">

               <speaker>RUDOLF PETAN:</speaker>

               <p>Hvala za besedo,gospod podpredsednik. Spoštovani ministri!</p>
               <p>Pred dnevi so bile podpisane kolektivne pogodbe za posamezne dejavnosti javnega
               sektorja. Podpis so seveda opravili predstavniki Vlade in sindikatov posameznih
               področij v javnem sektorju. S tem bi naj nekako zaživel nov plačni sistem, ki naj bi
               sistemsko urejal plače zaposlenih v javnem sektorju. To je bil prav gotovo velik
               uspeh za obe strani, tako za Vlado kot tudi za sindikate posameznih <q>"branž"</q>. In po
               zagotovilih naj bi zaposleni v javnem sektorju že v septembru prejeli plače po novi
               ureditvi. V javnosti pa so se pojavili dvomi posameznih predstavnikov zavodov s
               področja kulture, to je s področja, kjer bi se ta novi plačni sistem odrazil najbolj
               pozitivno, da zaradi dopustov v zavodih plače ne bo mogoče urediti po novem že v
               septembru.</p>
               <p>Zato sprašujem ministra za javno upravo dr. Viranta:</p>
               <p>Kaj dejansko pomeni nov plačni sistem?</p>
               <p>In: Kaj je predvideno v sprejetih in podpisanih dokumentih glede začetka uveljavitve
               novega plačnega sistema za javni sektor? In seveda s tem v zvezi: Kakšne obveznosti
               imajo posamezni zavodi?</p>
               <p>Hvala lepa za odgovor.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Besedo ima minister Virant.</p>
            </sp>
            <sp who="SDZ4:VirantGregor">

               <speaker>DR. GREGOR VIRANT:</speaker>

               <p>Hvala lepa, gospod podpredsednik.</p>
               <p>Res je, po šestih zelo napornih letih smo prišli do novega plačnega sistema v javnem
               sektorju. Plačnega sistema, ki bo za razliko od dosedanjega urejen, ki bo torej
               prinesel red v javni sektor, ki bo pregleden, ker ne bo temeljil na <q>"dodatkologiji"</q>,
               ampak bo vrednotil delovno mesto z osnovno plačo, ki bo pravičnejši od dosedanjega,
               ker bo odpravil številna plačna nesorazmerja; in res je, kot ste ugotovili, največ
               bodo pridobili zaposleni v kulturi, veliko tudi zaposleni v zdravstvu, predvsem v
               zdravstveni negi, v socialnem varstvu in še nekaterih drugih dejavnostih, in
               predvsem, ki je dogovorjen, ki predstavlja rezultat socialnega partnerstva med vsemi
               reprezentativnimi sindikati javnega sektorja na eni strani in Vlado na drugi strani.
               Torej, kolektivne pogodbe dejavnosti poklicev so podpisali vsi reprezentativni
               sindikati javnega sektorja, eden od 26 sicer ni podpisal splošne kolektivne pogodbe,
               vendar to nič ne spremeni, ker je ta isti sindikat, govorim o SVIZ-u, pa podpisal
               kolektivno pogodbo svoje dejavnosti, ki je izpeljava splošne kolektivne pogodbe. Gre
               v resnici za velik uspeh socialnega partnerstva. Ta zaključek plačne reforme prinaša
               v javni sektor tudi socialni mir in s tem omogoča, da se v naslednjem mandatu ne bomo
               več ukvarjali s plačami oziroma se bomo ukvarjali na bistveno drugačen način, pač ob
               letnih pogajanjih o splošni uskladitvi plač v javnem sektorju glede na inflacijo in
               glede na produktivnost, glede na gospodarsko rast, ne pa več z zahtevami posameznih
               skupin po dvigu v primerjavi z ostalimi. To je dobro. Torej, namesto tega se bomo v
               naslednjem mandatu lahko ukvarjali s kakovostjo v javnem sektorju, predvsem v tistih
               segmentih, ki jih mogoče to gibanje za večjo kakovost še ni doseglo, mislim predvsem
               na zdravstvo, ali pa jih je komaj bežno oplazilo, in pa z racionalizacijo. Torej s
               tem, kako privarčevati čim več denarja, da bi lahko za isti denar dobili več
               storitev, ali pa da bi lahko privarčevali toliko denarja v javnem sektorju, da bi
               lahko še naprej zniževali davke, kar je tudi sestavni del našega načrta, našega
               programa za naprej.</p>
               <p>Novi plačni sistem je zakoličen s podpisom splošne kolektivne pogodbe za javni
               sektor in s podpisom trinajstih kolektivnih pogodb dejavnosti in poklicev v javnem
               sektorju, prejšnjo sredo, 11. junija 2008. V vseh kolektivnih pogodbah je zapisano,
               da bodo prve plače po novem izplačane v septembru, in to s poračunom od 1. maja
               naprej. Torej javnim uslužbencem pripadajo nove plače od 1. maja, septembra bodo
               dobili poračune od 1. maja naprej. Odgovornost za izvedbo tega je na vodstvih javnih
               zavodov. Tri mesece imajo časa in dobri menedžerji so ta proces začeli pripravljati
               že kakšen mesec, dva ali tri nazaj, ko so bile kolektivne pogodbe že bolj ali manj
               izpogajane in javno poznane, tako da nihče ne more reči, da ga je zadeva presenetila.
               Res je sicer, da nekateri niso verjeli, da nam bo na koncu uspelo. Še mesec dni nazaj
               so nekateri govorili o razsulu plačnega sistema v javnem sektorju, da se vse
               razkraja, da vse razpada. Iz opozicijskih vrst je bilo veliko slišati o tem, da smo
               izgubili kontrolo nad plačami v javnem sektorju. Vendar se je tisti, ki je računal na
               to, da ne bo uspelo, očitno uštel. Uspelo je, in sedaj bodo morali to izpeljati vsi
               proračunski uporabniki, vsi javni zavodi, vse institucije javnega sektorja, ker so
               zaposleni do tega upravičeni. Oni lahko to iztožijo, oni lahko septembra iztožijo
               nove plače s poračunom od 1. maja naprej. Časa je dovolj. Jaz dopuščam, da bi se
               morda v kakšnem posamičnem primeru, recimo, zataknilo zaradi neusklajenosti ali pa
               zaradi daljšega usklajevanja med vodstvom in sindikatom glede nove sistemizacije
               delovnih mest, recimo, ker nov plačni sistem ne prinaša samo novih plač, ampak vnaša
               tudi red na področje delovnih mest, ki ga do zdaj, recimo, v zdravstvu gotovo ni
               bilo. Torej, dela bo veliko. Marsikdo zaradi tega letos mogoče ne bo imel dopusta ali
               pa si ga bo lahko privoščil šele potem, ko bo pripravil vse potrebno za septembrsko
               izplačilo. Mislim predvsem na kadrovske službe in računovodske službe; treba bo pač
               zavihati rokave in pljuniti v roke. Pred pol ure sem se pogovarjal z generalnim
               sekretarjem Državnega zbora, ki vodi več ljudi kot direktor Cankarjevega doma, ki
               <q>"jamra"</q>, da ne bo mogel izpeljati novega sistema, pa je rekel, to bomo izpeljali.
               Izpeljali bomo, zavihali bomo rokave, potrudili se bomo in bomo to izpeljali. Tisti,
               ki pa mogoče nima te volje ali pa tega ne želi, bo pač prevzel odgovornost. Zaposleni
               imajo pravico septembra dobiti nove plače.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Kolega Rudolf Petan, dopolnilno vprašanje, izvolite.</p>
            </sp>
            <sp who="SDZ4:PetanRudolf">

               <speaker>RUDOLF PETAN:</speaker>

               <p>Hvala za besedo.</p>
               <p>Torej, v redu, zaposleni so upravičeni tudi do poračuna od maja naprej. Ampak v
               primeru, da tako, kot je bilo v medijih navedeno, da zaradi dopustov v posameznem
               javnem sektorju ne bodo dobili, kaj zdaj to pomeni? Ali bodo, ne vem, lahko iztožili
               - koga bodo tožili? Zavod ali državo? Ker to ni vseeno, ali bo to potem z obrestmi
               potem ali brez obresti, ker je to za zaposlene pomembno. Na to bi še želel odgovor.
               Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Minister Virant, beseda je ponovno vaša.</p>
            </sp>
            <sp who="SDZ4:VirantGregor">

               <speaker>DR. GREGOR VIRANT:</speaker>

               <p>Hvala<gap n="..."/> <stage>/Mikrofon ne dela./</stage></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Minister Virant, poskusite s sosednjim mikrofonom.</p>
            </sp>
            <sp who="SDZ4:VirantGregor">

               <speaker>DR. GREGOR VIRANT:</speaker>

               <p>Bo. Torej, odgovor na to vprašanje je kristalno jasen: tožijo tisti, ki ne bodo
               dobili tega, kar jim po kolektivnih pogodbah pripada, lahko tožijo javni zavod, in
               neposredno odgovornost za to nosi vodstvo javnega zavoda. Torej, definitivno, po
               podpisanih kolektivnih pogodbah, ki so tudi že objavljene v Uradnem listu, imajo
               javni uslužbenci od septembra pravico do novih plač in s tem tudi do odprave prve
               četrtine razlike med prevedeno plačo in ciljno plačo, to se pravi, četrtine odprave
               plačnih nesorazmerij; govorim o tistih, seveda, ki imajo v novem sistemu višjo plačo,
               in v kulturi to velja praktično za vse.</p>
               <p>Ko sem ravno pri besedi, bi mogoče poudaril samo še to, da smo posebej skrbno pazili
               na to, da je novi plačni sistem finančno vzdržen. Vir za financiranje odprave plačnih
               nesorazmerij je predvsem odrekanje javnega sektorja neki normalni rasti plač od leta
               2002 naprej. V zadnjih letih smo se vsi skupaj v javnem sektorju odpovedovali celo
               normalnemu usklajevanju plač z inflacijo in poskrbeli smo tudi za to, da je uvedba
               novega sistema makroekonomsko vzdržna, se pravi, da ne bo povzročila dodatnega
               pritiska na inflacijo. To smo dosegli predvsem z razumnim dogovorom s sindikati, da
               se povišice izplačajo v štirih obrokih in ne vse naenkrat, ker bi generalni 13% dvig
               plač v letošnjem letu lahko ogrozil makroekonomska ravnovesja. Tako so pa te povišice
               predvidene za 1. september, s poračunom od 1. maja letos, potem 1. marec naslednje
               leto, 1. september naslednje leto in 1. marec 2010. Z varovalko, da se lahko tudi to
               zadnje izplačilo, ta zadnja povišica zamakne na konec leta 2010, če bi sicer prišlo
               do ogroženja makroekonomskih ravnovesij. Torej, razumem kompromis, razumem zaključek.
               Zgodba v kateri ni absolutnega zmagovalca. Noben sindikat ni tako zadovoljen, da bi
               skakal do stropa kar seveda pomeni, da smo zmagovalci, da je rezultat uravnotežen in
               da smo zmagovalci na koncu vsi.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Mi nadaljujemo na podlagi seznama prijavljenih. Kolega Samo Bevk bo postavil
               poslansko vprašanje oziroma naj bi zastavil poslansko vprašanje ministrici za visoko
               šolstvo, znanost in tehnologijo in pa ministru za kulturo. Ministrica je odsotna,
               minister za kulturo pa je tu. Izvolite.</p>
            </sp>
            <sp who="SDZ4:BevkSamo">

               <speaker>SAMO BEVK:</speaker>

               <p>Hvala lepa za besedo gospod podpredsednik. Spoštovani zbor.</p>
               <p>Ministrico, gospo Mojco Kucler Dolinar in ministra dr. Vaska Simonitija sprašujem:
               Kaj bodo storili za rešitev zelo negotove usode Botaničnega vrta v Ljubljani, ki je
               tik pred tem, da zapre vrata za obiskovalce in preneha z delovanjem. Negotovo je
               financiranje naše najstarejše visokošolske ustanove, ki bo leta 2010 praznovala
               dvestoletnico delovanja. Neurejena so ustanoviteljska razmerja, saj je mestna občina
               Ljubljana ustavila sofinanciranje prav zaradi tega razloga. Iz zgodovine lahko povem,
               da so se z ustanovitvijo botaničnih vrtov ukvarjali tako kralji kot cesarji, tako
               senati, kot parlamenti. Tudi ljubljanski je bil ustanovljen z dekretom tedanje
               oblasti Ilirskih provinc. Danes pa se to odpravi tako nalahko, kot da je to samo
               stvar univerze. Vrt na dosedanji lokaciji je potrebno razglasiti za kulturni in
               naravni spomenik oziroma znamenitost. To je pristojnost Ministrstva za kulturo, zato
               upam, da je postopek s tem v zvezi že stekel.</p>
               <p>Odgovor ministrice Kucler Dolinarjeve za STA, da med letom ne more nadomestiti
               izpada financiranja dejavnosti Botaničnega vrta ne vzdrži, saj lahko Vlad zaradi
               nepredvidene situacije zagotovi interventna sredstva. Tako sta letos v vrtu zaposlena
               samo še dva vrtnarja namesto štirih, potrebovali pa bi jih dvanajst. Od leta 2005 sem
               postavil že tri vprašanja in opozarjal na vse te probleme, ki so z vso silovitostjo
               izbruhnili na dan letos, pa so bili ignorirani in ni bilo storjeno skoraj nič, stanje
               pa se je samo še poslabšalo. Predhodnik dr. Zupan nam je takrat zagotovil, da se bodo
               stvari uredile. Na moje tretje vprašanje pred enim mesecem pa sem dobil suhoparen
               uradniški odgovor ministrice in obljubo o 20 tisoč evrih, ki bodo tik pred
               200-letnico vrta rešili njegovo usodo.</p>
               <p>Ali se vam ne zdi, da s tem tudi ministrstvo izgublja svoj ugled, ko se igra z usodo
               najstarejše univerzitetne ustanove v Sloveniji?</p>
               <p>Poleg tega se nič ne zgodi tudi z novo lokacijo vrta. Zato prosim za kratkoročno
               rešitev problema oziroma odgovor na to vprašanje, ki kaže predvsem na finančno
               nevzdržno stanje ustanove, in glede razvojnih perspektiv botaničnega vrta.</p>
               <p>Ali obstaja minimalna želja, da se ta razmerja tudi z mestno občino Ljubljana, ki je
               doslej sofinancirala delovanje vrta, uredijo ali ne?</p>
               <p>200 let je ustanova kljubovala vsem pretresom, marsikaj se je v tem času zgodilo,
               nikdar ni prenehala ta institucija obstajati sedaj pa izgleda, da se Vlada Republike
               Slovenije, Mestna občina Ljubljana in univerza dobesedno odpovedujejo Botaničnemu
               vrtu in jim ni mar za njegovo usodo.</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala tudi vam.</p>
               <p>Minister Simoniti, izvolite, beseda je vaša.</p>
            </sp>
            <sp who="SDZ4:SimonitiVasko">

               <speaker>DR. VASKO SIMONITI:</speaker>

               <p>Hvala lepa.</p>
               <p>Torej, jaz bom lahko odgovoril samo deloma, verjetno bo lahko več posredovala
               kolegica Kucler Dolinarjeva.</p>
               <p>Ministrstvo za kulturo pripravlja predlog za razglasitev spomenika državnega pomena
               in ko bo botanični vrt pridobil status, se bo upravljavec lahko prijavil na javne
               razpise in s tem pridobil ali pridobival tudi sredstva za izvedbo varstva, ne pa samo
               iz tega naslova.</p>
               <p>Za financiranje je, kot vemo, odgovoren ustanovitelj, to je Univerza v Ljubljani. Za
               to dobiva sredstva. Univerza sama, kot vem, razporeja ta sredstva po lastni presoji.</p>
               <p>Glede vloge Mestne občine Ljubljana kot delnega lastnika zemljišč, sam ne morem
               dajati v zvezi s tem pojasnila. Glede preselitve, menjanje lokacije Botaničnega vrta,
               pa je to tudi v pristojnosti univerze in mestne občine Ljubljana.</p>
               <p>Več kot to, ne morem povedati, torej samo to kot sem že rekel, Ministrstvo za
               kulturo pripravlja akt za razglasitev Botaničnega vrta za spomenik državnega
               pomena.</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa, gospod minister.</p>
               <p>Kolega Samo Bevk pa ima dopolnilno vprašanje. Izvolite.</p>
            </sp>
            <sp who="SDZ4:BevkSamo">

               <speaker>SAMO BEVK:</speaker>

               <p>Hvala lepa za besedo, gospod podpredsednik. Spoštovani zbor! Ministrstvo za kulturo
               res nima velikih pristojnosti na tem področju, vendar mislim, da bi bilo vseeno
               dobro, tako kot mi je minister v bistvu potrdil, da bodo pripravili odlok, s katerim
               bodo na vladni ravni zaščitili to historično območje Botaničnega vrta, ki velja za
               najstarejšo univerzitetno ustanovo pri nas na Slovenskem, in bo čez dve leti
               praznovala častitljiv 200-letni jubilej, tudi zaradi tega, da bi se morda ne pojavile
               kakšne skomine po tem zemljišču, kajti marsikaj se danes tako zelo na hitro pozida in
               se ne premisli dobro, kako s takimi pomembnimi ustanovami in naravnimi znamenitostmi
               gospodariti v bodoče. Ne glede na to, da naj bi se Botanični vrt v nekem smislu
               razširil na novo lokacijo, v bistvu ne gre za ukinitev stare historične lokacije.
               Zato mislim, da je to staro historično lokacijo treba tudi z ustreznim odlokom
               zaščititi in razglasiti za kulturni spomenik oziroma naravno znamenitost.</p>
               <p>Ker pa je rdeča nit mojih vprašanj že od leta 2005 dalje predvsem dialog z
               vsakokratnim ministrom oziroma ministrico za visoko šolstvo, pa pričakujem, da mi bo
               ministrica na naslednji seji tudi ustno odgovorila, in po potrebi bom postavil še
               kakšno podvprašanje. Je pa res skrajni čas, da se situacija uredi in da se v dialogu
               med pristojnim ministrstvom, mestno občino Ljubljana in univerzo oziroma fakulteto
               dokončno reši vprašanje Botaničnega vrta v Ljubljani. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Če sem vas pravilno razumel, si želite, da vam na naslednji seji
               odgovori ministrica v okviru preostalega časa, ki vam je še ostal. Hvala lepa.</p>
               <p>Kolega mag. Milan M. Cvikl pa bo zastavil poslansko vprašanje ministru za notranje
               zadeve. Izvolite.</p>
            </sp>
            <sp who="SDZ4:CviklMilanMartin">

               <speaker>MAG. MILAN M. CVIKL:</speaker>

               <p>Kolegice in kolegi, gospod predsedujoči, državljanke in državljani!</p>
               <p>Moje vprašanje gospodu ministru Dragutinu Mateju je naslednje: Kako ocenjujete
               sodelovanje slovenske policije s preiskovalnimi in drugimi organi pregona tako v
               Sloveniji kot v tujini v zvezi z indikacijami o nepravilnostih in sumih korupcije pri
               nakupu oklepnikov 8 x 8? Moram reči, da v petek, ko sem pripravljal to vprašanje,
               nisem vedel, da bo danes v Sloveniji tako visok obisk. Moram reči, da tudi nisem
               vedel, da bodo nekateri skušali s pozornostjo na druge stvari pomen tega obiska
               zmanjšati. Ampak gospod minister, gre za zelo resne zadeve. Mene že nekaj mesecev
               preganjajo z raznoraznimi zadevami, da ne moremo v miru opraviti svojega dela. Kakšno
               leto je dokumentacija v Državnem zboru. Dokumentacija, ki nedvomno dokazuje, da
               obstaja pomembna diskrepanca med tistim, kar se je izbralo, da se naj bi kupilo, in
               med tistim, kar se je dejansko kupilo. Sicer bo gospod Erjavec še velikokrat povedal,
               da se še ni nič plačalo. Vendar pogodbe so podpisane. Po teh pogodbah bo posrednik,
               bo prodajalec dobil vsaj za 50 milijonov evrov več, kot je dejansko bilo v njegovi
               ponudbi. Pustimo zdaj detajle o tem, ali sploh kupujemo ustrezno orožje. Ampak gre za
               vprašanje cen, gre za vprašanje dobavnih rokov, gre za vprašanje garancij, gre za
               vprašanje certifikatov, gre za vprašanje posrednikov. Gre za tisto, kar so seveda
               nekateri tudi danes zapisali oziroma v sobotnem Delu, gre za izvajanje tako
               imenovanih konzultantskih storitev, ki niso nujno opredmetene v konkretnih pisnih
               izdelkih.</p>
               <p>Ob tem vas seveda podredno takoj vprašam: Kaj je s to famozno zgodbo kablov in
               svetovanja za kable na Pediatrični kliniki, ker smo že pred letom predali policiji
               vso dokumentacijo? Kaj je s to korupcijsko preiskavo, ki jo izvaja finska policija,
               razumem danes, tudi v sodelovanju s slovensko policijo in slovenskim tožilstvom?</p>
               <p>To sprašujem zato, ker pred dvema mesecema je nekdo v Državnem zboru grozil
               Državnemu zboru, državi Slovenije, da nas bodo tožili, ker smo opozorili na stvari.
               Ta isti, ki je grozil, je danes v zaporu na Finskem. Finskim novinarjem sem rekel, če
               verjame v to, da je Finska še zmeraj nizko koruptivna država in sem rekel: <q>"Ja, ravno
               to, kar delate, to dokazuje."</q></p>
               <p>Minister Dragutin Mate, ste minister za notranje zadeve, kako vi ocenjujete to
               sodelovanje in ali je policija storila vse kar je v njeni pristojnosti? Prosim za
               odgovor.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa za vaše zastavljeno vprašanje. Minister vas pa prosim za odgovor.</p>
            </sp>
            <sp who="SDZ4:MateDragutin">

               <speaker>DRAGUTIN MATE:</speaker>

               <p>Hvala lepa, gospod podpredsednik. Hvala za vprašanje. Na veliko navedb, ki ste jih
               navedli, na žalost jaz nisem pristojen, da na njih odgovarjam in razlagam, zakaj je
               kdo sklepal kakšne pogodbe in kako. Če je kaj narobe s temi pogodbami, bodo preiskave
               pokazale. Tudi, če kdo na vas izvaja pritiske. Jaz gotovo nisem odgovoren za to. Če
               so ti pritiski takšni, da so nezakoniti, potem seveda veste, kako je z njimi treba
               ravnati in kako se je treba obrniti na organe, ki so pristojni, da potem preprečijo
               takšna dejanja.</p>
               <p>Kar se pa tiče sodelovanja med različnimi inštitucijami tako znotraj države kot
               zunaj države, je pa treba zelo jasno povedati nekatere stvari. Sam osebno, jaz sem to
               že enkrat danes povedal, pa bom še enkrat. Sam osebno sem bil tudi v telefonskem
               kontaktu s finsko ministrico za notranje zadeve, ko sem iz medijev seveda slišal za
               procese oziroma za sume storitve kaznivih dejanj korupcije, za katere so bili
               osumljeni nekateri uslužbenci podjetja Patria, in ji ponudil sodelovanje slovenske
               policije v vsem obsegu, z vsemi sredstvi in vsem znanjem, ki ga imamo. In dejala je
               približno tako, da ko bo potreba in ko bodo potrebovali takšno sodelovanje, se bodo
               obrnili tudi na naše organe. Prihaja do stikov med tožilstvi obeh držav, prihaja do
               operativnih stikov policij in prav gotovo niso poslanci in tudi ne vsi ostali pozvani
               in upravičeni po zakonu do tega, da vedo, kdaj bo prihajalo do operativnih sestankov
               policistov na kateremkoli nivoju. Tudi sam sem obveščen in tudi zakon mi to ne
               omogoča, da bi bil obveščen o operativnih zadevah, ki jih policija izvaja. Zato vam
               seveda podrobnosti o tem, kaj operativno Slovenska policija na tej zadevi dela in
               kakšni so operativni stiki s finsko policijo in kaj se dogovarjajo, na katerih osebah
               ali primerih delujejo na žalost ne morem odgovoriti. In vi to dobro veste, da nimam
               pristojnost vedeti za operativne podatke, ki se dogajajo v policiji. In zato me to
               sprašujete. Če boste to vprašali policijo, pa njih tudi zakon obvezuje, da dokler je
               zadeva operativna, živa, ne smejo z nobenim svojim postopkom, zakonsko so obvezni,
               nobenim svojim postopkom ogroziti katerekoli preiskave kaznivega dejanja.</p>
               <p>Glede sodelovanja med različnimi organi v Sloveniji je pa treba zelo jasno povedati.
               Zakon o kazenskem postopku predvideva, da morajo vsi državni organi in organizacije z
               javnimi pooblastili, takoj ko ugotovijo, da gre za kaznivo dejanje, takoj ko imajo
               dokaze, o tem obvestiti organe pregona, zavarovati te dokaze in jih predati organom
               pregona, če gre za uradno pregonljiva dejanja. Če te dokaze ne predajo, ne naznanijo
               in če je za takšno kaznivo dejanje po naši zakonodaji zagrožena kazen za več kot tri
               leta, so tudi sami storili kaznivo dejanje. Sedaj pa se tisti organi, ki trdijo, da
               imajo takšne dokaze, morajo sami sebe vprašati, če imajo toliko časa dokaze, zakaj
               niso obvestili policije. Še več. Ko smo eni od takšnih inštitucij v Sloveniji, ki je
               vehementno v medijih govorila, da imajo oni že od januarja podatke, da vedo vse, da
               imajo dokaze, da vse vedo, pisali, ko so to izjavili za medije, smo jim pisali uradni
               dopis kriminalistična policija, da naj nam dajo te dokaze, da bomo lahko začeli
               delati, smo dobili odgovor, ki sem ga tudi danes že enkrat citiral: <q>"Obenem vam
               sporočamo, da podkupovanje s strani zaposlenih v podjetju Patria, ki ga preiskujejo
               finski varnostni organi in ga omenjate v vašem dopisu, komisija ni obravnavala."</q> Ne
               vem, kdo se spreneveda, ali tisti organi, ki govorijo o tem v medijih, pa trdijo, da
               imajo dokaze, ali tisti, ki delajo v skladu s svojimi zakonskimi pooblastili.
               Slovenska policija sodeluje s finsko policijo, je sodelovala, operativni stiki so
               bili, jaz osebno sem imel z ministrico telefonski pogovor, direktor policije je imel,
               mislim, da stik, šef kriminalistične policije je imel s šefom kriminalistične
               policije. In imamo tudi čisto operativne stike. In ne gre za nobeno zmanjševanje,
               vsaj z moje strani ne, obiska, ki je bil tukaj. Gre za operativen stik. Ali veste,
               koliko operativnih stikov ima slovenska policija dnevno s policijami drugih držav?
               Zelo veliko. Če bi povedal natančne številke, bi bili ljudje zelo presenečeni, koliko
               različnih obiskov različnih policij drugih držav imamo v Sloveniji in koliko takšnih
               obiskov opravi slovenska policija na ozemlju drugih držav. To je normalno
               sodelovanje. In to sodelovanje se da<gap n="...."/><stage>/Opozorilni znak za konec razprave./</stage></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Kolega Milan M. Cvikl, dopolnilno vprašanje, izvolite.</p>
            </sp>
            <sp who="SDZ4:CviklMilanMartin">

               <speaker>MAG. MILAN M. CVIKL:</speaker>

               <p>Glejte, gospod minister, z vsem dolžnim spoštovanjem. Gre za sprenevedanje. To, kar
               ste ravnokar prečitali od dopisa od gospoda Kosa in so vam dostavili vso
               dokumentacijo predvsem v zvezi s tistim, kar je opisano kot koruptivno dejanje
               pritiska oziroma delovanja uradnih organov v postopku izbire. To so vam dostavili.
               Seveda vam pa niso mogli dostaviti tega, kar ima oziroma kar naj bi imela finska
               policija.</p>
               <p>Jaz vas sprašujem naslednje: Ste minister slovenske vlade, vaš kolega minister
               Erjavec je trdil, da zgodba Patrie je zgodba, ki se je začela v Sloveniji. Iz
               Slovenije naj bi ovadba prišla. Včeraj smo slišali tudi izjavo finskega glavnega
               preiskovalca, ki je jasno povedal, da ovadba ni prišla iz Slovenije. Ampak že dva
               meseca imamo pritiske na komisijo, na protikorupcijsko komisijo, tako ali drugače,
               češ, da smo mi sprožili postopke, za katere je v našem interesu, da se odkrijejo,
               vendar jih finska policija, kot je bilo povedano, ni dobila in ni bila indicirana.</p>
               <p>Zanima me: Če vi niste informirali finske policije, kako lahko minister, kolega v
               vaši vladi, trdi kaj takega?</p>
               <p>Kako lahko šef Patrie pride v Slovenijo, pa pravi, slovenski parlament, slovenski
               parlamentarci, slovenski, ne vem, sistemski tehniki so to sprožili, in to, v
               narekovaju, <q>"opazuje"</q> slovenska javnost <gap n="..."/><stage>/Opozorilni znak za konec razprave./</stage><gap n="..."/></p>
               <p>In sprašujem vas, gospod minister, naslednje. Patria je nekaj, kar se je začelo pred
               enim letom. Kaj se je vmes naredilo? Pred slabim letom so pa tudi bili posredovani na
               Policijo iz Komisije za nadzor javnih financ dokazi o tem, da je nekdo dobil četrt
               milijona evrov. Kaj je s to zgodbo?</p>
               <p>Zakaj vse vedno pri zgodbi, ki se ji reče Pediatrična klinika in je šlo četrt
               milijona evrov, ni dokazov?</p>
               <p>In kaj boste naredili <gap n="..."/><stage>/Opozorilni znak za konec razprave./</stage><gap n="..."/> in kaj je vsebina
               dogovora, ki ga sklepa vaš šef policije s finskimi preiskovalci, da bomo prišli tej
               zadevi do dna? V kakšnem času pričakujete konkretne odgovore?</p>
               <p>Prosim za natančne odgovore.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ4:MateDragutin">

               <speaker>DRAGUTIN MATE:</speaker>

               <p>Hvala lepa. Jaz bom poskušal čim bolj natančno odgovoriti na vaše poslansko vprašanje
               oziroma na ta dopolnilna vprašanja.</p>
               <p>Najprej, če se zaustavim pri Pediatrični kliniki. Kot veste, in dobro veste to, zato
               mi postavljate takšno vprašanje, kot minister nimam pravice in dostopa do operativnih
               podatkov Policije. Po zakonu nimam pravice. In zato me zastonj sprašujete, kaj je
               operativno narejeno. Jaz lahko vprašam. In če je zadeva zaključena s kazensko ovadbo
               ali s poročilom, imam pravico to vedeti. In tega me niste vprašali v začetnem
               vprašanju, zato vam ne znam na to odgovoriti. Ne znam vam na to odgovoriti, ker moram
               vprašati Policijo. Jaz nimam čudežnega gumba, tako kot si vi to predstavljate ali pa
               kot so mogoče kakšni drugi ministri v prejšnjih vladah imeli in so imeli <q>"online"</q> vse
               podatke, do katerih niso imeli pravice. Nimam, in prav je, da nimam. Takšen je zakon
               in takšna je ustava v tej državi. In jaz jo spoštujem tozadevno zelo natančno.</p>
               <p>Kar se pa tiče pritiskov in izjav ministra Erjavca, morate pa njega vprašati, ne
               mene. Imate preiskovalno komisijo, imate poslanska vprašanja, njega vprašajte. Jaz ne
               morem komentirati, zakaj in na osnovi česa je on to izjavil. Jaz se z njim nisem
               besede v zvezi s Patrio pogovarjal, niti besede. Ni nobene potrebe. Če je karkoli
               narobe, če bodo potrebna preiskovalna dejanja, bo policija to izvršila, naredila in
               zaključila, brez da bo minister za to vedel. In tako je tudi prav. Jaz se nimam kaj s
               kolegom ministrom o tem pogovarjati. Tudi z direktorjem Patrie se nimam kaj o tem
               pogovarjati. In kar je on izjavljal, morate na žalost njega vprašati, ne mene.</p>
               <p>Kar se pa tiče dogovorov, ki so danes potekali med Policijo, jaz nimam pravice do
               teh vsebin. Gre za operativni sestanek med dvema policijama, med operativci dveh
               policij. In novinarji in javnost ne bodo dobili nobenega podatka. Če bo preiskava
               tekla, kako bo tekla, ko bo zaključena, takrat bo javnost obveščena. Ali bo ena, dve
               ali nobena kazenska ovadba, ne vem. Ne znam vam odgovoriti na to, na žalost. In vi
               točno veste, da ne morem na to odgovoriti.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Kolega Milan M. Cvikl, vaš proceduralni predlog se glasi?</p>
            </sp>
            <sp who="SDZ4:CviklMilanMartin">

               <speaker>MAG. MILAN M. CVIKL:</speaker>

               <p>Da v skladu z 246. členom, drugim odstavkom, opravimo razpravo o tem neodgovoru.
               Glejte, moje vprašanje je bilo zelo jasno: Kako ocenjujete sodelovanje? In seveda
               eden od indikatorjev sodelovanja so zaključeni kazenski postopki. Dal sem pač
               konkreten primer. Veste, ker zdaj se vsi tu sprenevedajo. Sprenevedajo se tisti, ki
               so bili pred enim letom obveščeni, sprenevedajo se tisti, ki bi morali gledati
               dokumente, pa jih ne gledajo. Vi ste seveda šele potem, pravite, da ste šele takrat
               finsko kolegico poklicali, ko ste prebrali, da so nekoga aretirali. Veste, eno leto
               se že ve, da se je to počelo. Če bi Vlada pogledala samo poročilo Pograjčeve komisije
               in pa tisto, kar se je podpisalo, bi Vlada morala vedeti, da je nekaj hudo narobe.
               Vlada je pa to na komisiji za administrativne zadeve sklepala. In tam je vaš kolega
               minister bil zraven, celo rekel je na nekem sestanku: <q>"Ne, ne, saj predsednik Vlade
               pa ni nič vedel"</q>, pod narekovaji. Ampak, gospod minister, kako ocenjujete sodelovanje
               slovenske policije v tem konkretnem koruptivnem primeru, ki postaja mednarodni
               škandal, ni vseeno za slovensko javnost to vedeti. Kot bi bilo verjetno dobro, da bi
               nam danes povedali, za četrt milijona evrov davčnega svetovanja za polaganje kablov
               je nekdo že kazensko ovaden. Kaj pa dela eno leto s temi dokumenti? Kaj dela eno leto
               s temi dokumenti? Da seveda ne govoriva o tem, kar je temeljni problem, gospod
               minister. Mi imamo tu cel kup dokumentov, ki pa se skrivajo za raznoraznimi oznakami
               tajnosti. Imamo strogo tajno, imamo interno, imamo poslovno skrivnost. In teh
               dokumentov ne moremo dati ven, ker bi nas potem takoj, v narekovaju, <q>"aretirali"</q> ker
               smo kršili, ne vem, ZGD. Vendar se za temi dokumenti skriva problem, da je bila neka
               zgodba popolna, čista korupcija, čista fikcija in so potem nekateri dobili za to
               priložnost, naredili posel, ki ga ne bi smeli nikoli imeti.</p>
               <p>Zato predlagam, da v skladu z drugim odstavkom 260. člena na naslednji seji opravimo
               o tem široko razpravo. Jaz upam, da bo do takrat tudi že kaj več znano iz teh zgodb.
               Dobro bi bilo, da bi bilo znano, ker samo nekaj tednov po tistem, ko so Finci šli s
               tem ven so aretirali nekaj ljudi. Pri nas pa očitno bo trajalo. Ali tako kot v
               primeru Pediatrične klinike celo leto, da bo kazenska ovadba dana proti nekomu, ki je
               dobil plačano 51 takratnih milijonov tolarjev, sedanjih četrt milijona evrov? Zato
               jaz nisem zadovoljen z vašim odgovorom. To je tipičen odgovor - češ, ko mi pa ni
               treba, pa ne smem vedeti ali ne vem. Ampak jaz mislim, da je v nacionalnem interesu
               treba ta problem razčistiti. Zakaj? Zato, ker je Slovenija tukaj na obrambnem poslu
               stoletja verjetno naredila koruptivno napako stoletja.</p>
               <p>Zato predlagam, da o tem opravimo razpravo v skladu s Poslovnikom Državnega
               zbora.</p>
               <p>Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Nadaljujemo na podlagi seznama prijavljenih.</p>
               <p>Kolega Aurelio Juri bo zastavil poslansko vprašanju ministru za kmetijstvo,
               gozdarstvo in prehrano.</p>
               <p>Izvolite.</p>
            </sp>
            <sp who="SDZ4:JuriAurelio">

               <speaker>AURELIO JURI:</speaker>

               <p>Hvala. Gospod minister.</p>
               <p>Jaz se bom pridružil hvali in zahvali kolegice Pečanove za enkratno pomoč, ki ste jo
               dodelili slovenskim ribičem. Ampak veste, da to ni to, o čemer vas tu sprašujem.</p>
               <p>Ekološka ribolovna cona je povzročila precejšnjo škodo zlasti podjetju Riba, ki je
               eno redkih oziroma edino, ki s svojima ladjama, poleg še nekaj zasebnih ribičev, lovi
               tradicionalno na odprtem morju, ker je Hrvaška uveljavila to cono. Ko je postala cona
               veljavna, zaradi strahu, da bi naleteli na zaplete, so ribiči izolske Ribe, ostali
               raje doma. Strah je bil, da pride do zaplembe ladje in ulova. Vlada, čeprav jih je
               spodbujala k nadaljevanju normalnih aktivnosti, normalnega dela, normalnega ribolova,
               češ, za Slovenijo in Evropsko unijo ekološko ribolovna cona Hrvaške ne velja, ampak
               si ni upala dajati jamstev, če bi se zgodilo najhuje, če bi prišlo do zajetja ladje,
               da bi jim to škodo povrnila. Dajala je nekako zagotovila, kar je slišala tudi
               slovenska javnost prek medijev, prek oddaj, da jim bo povrnila le tisto škodo, ki bo
               nastala iz naslova mirovanja ladij, torej nedela. In ribiči izolske Ribe so
               pričakovali, da bo za tista dva meseca in pol, kolikor je nastalo stroškov, cca 98
               tisoč evrov, to Vlada tudi poplača. Nedavno je Vlada sporočila, da te škode ne bo
               povrnila, ker so si sami krivi, če niso šli ribarit. Ker ekološko-ribolovno cona za
               nas ni veljala, bi lahko normalno te dejavnosti vodili naprej. Vi se sami spomnite,
               takrat smo se pogovarjali tudi po telefonu, ko sem se sam vključeval v to, da bi
               vendarle zagotovili ribičem, da obstajajo neka jamstva države, da so zaščiteni, da
               stoji nekdo za njimi, da bi jih pomirili toliko, da bi jih dejansko spodbudili k
               nadaljevanju svojega dela. Odgovori so bili, da ni sistema, da teh jamstev nihče ne
               da. Ne Ministrstvo za zunanje zadeve, ne Ministrstvo za kmetijstvo, prehrano in
               gozdove in tako naprej, ki je pristojno tudi za ribištvo, ne drugo ministrstvo. Ampak
               pričakovali so, da se bo vsaj ta strošek, ki je nastal, povrnil.</p>
               <p>Jaz sprašujem gospod minister: Kako to, da je pretrgana dana beseda in da se danes
               izolski ribiči podjetja Riba morajo zadovoljiti s temi drobtinicami, ki so dodeljene,
               so pomembne za vsakega individualnega ribiča, ampak ne odgovarjajo potrebi.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Minister Jarc, izvolite.</p>
            </sp>
            <sp who="SDZ4:JarcIztok">

               <speaker>IZTOK JARC:</speaker>

               <p>Hvala za to vprašanje, ki se nanaša predvsem na pogoje gospodarjenja, kolikor jaz
               razumem v našem sosednjem morju oziroma ribiškega sektorja. Dejstvo je, da Vlado
               nedvomno skrbi situacija v ribiškem sektorju. V tem smislu smo, kot ste sami
               povedali, pred kratkim sprejeli uredbo iz paketa tako imenovanega
               <gap n="..."/><stage>/Nerazumljivo./</stage><gap n="..."/> iz državne pomoči, s katero bo gospodarskim morskim ribičem za
               leto 2007 namenjena pomoč v višini približno 100.000 evrov zaradi slabšanja
               ekonomskih razmer v sektorju. To smo utemeljili z negativnim trendom letne količine
               ulova rib, ki je posledica različnih razlogov, vse višjih proizvodnih stroškov,
               neurejenosti tudi deloma infrastrukture pa tudi tega, da kljub temu, da cene rib in
               proizvodov rastejo, je njihova poraba v Sloveniji relativno nizka v primerjavi s
               članicami Evropske unije. Jutri bomo imeli tudi posebno srečanje z ministri nekaterih
               članic EU, večjimi članicami, ki želijo, da tudi na junijskem srečanju ribiških
               ministrov, ki bo naslednji teden v Luksemburgu, odpremo temo slabšanja gospodarske
               situacije v ribiškem sektorju. Prav tako nadaljujemo pospešeno delo na operativnem
               programu, da bi lahko že v letošnjem letu začeli črpati sredstva v tem primeru.</p>
               <p>Kar se tiče podjetja Riba, mi dovolite, da vam lahko zagotovim, da to podjetje, ki
               je eno ključnih, nikakor ni bilo v preteklosti in tudi ne bo prizadeto v zvezi s
               stanjem pogojev za gospodarski ribolov. Podajam nekatere podatke, ki so javni, zato
               jih tudi podajam. V letu 2005 je podjetje dobilo več kot 100.000 evrov za dva
               različna ukrepa, v letu 2006 približno 25.000 evrov. Tako da samo v letih 2005 in
               2006 približno 128.000 evrov. Prav tako bo podjetje dobilo nedvomno tudi sredstva v
               okviru uredbe, ki sem jo omenil.</p>
               <p>Kar se tiče različnih obljub, kot ste jih omenili, jih jaz zelo težko komentiram.
               Sam sem bil s komisarjem Borgeom, pristojnim za ribištvo, novembra leta 2007 na
               Obali, kjer sva se pogovarjala pravzaprav o tem, kako bo zgledalo predsedovanje
               Slovenije na področju ribištva. Na novinarsko vprašanje po tem sestanku, kaj bo
               Slovenija naredila, če bi prišlo do ZERC-a, sem povedal, in treba je vzeti to v
               tistem časovnem kontekstu, bomo preučili vse gospodarske posledice, ki bi lahko iz
               tega izšle, da bomo v skladu z evropskim pravnim redom in slovenskim pravnim redom
               ter na osnovi ukrepov, ki so možni, tudi poskušali to ekonomsko situacijo popraviti.
               Mislim, da smo nedvomno vseskozi tudi zasledovali, kaj se dogaja v sektorju. Drugače
               pa mislim, da vam je stališče Vlade do ZERC-a in vseh postopkov zelo jasno. Vlada je
               sprejela o tem 22. 5. tudi posebno stališče. Mislim, da smo vam tudi pisno odgovorili
               že na vaše vprašanje, mislim, da že februarja in marca v zvezi s tem. Kar se tega
               tiče, Vlada ni prekršila svojih obljub, kajti Vlada je potrdila oziroma povedala zelo
               jasno, da zaščitna ekološko-ribolovna cona, ki jo je enostransko razglasila Republika
               Hrvaška, za države članice EU ni imela nikakršnih pravnih učinkov.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Kolega Aurelio Juri dopolnilno vprašanje.</p>
            </sp>
            <sp who="SDZ4:JuriAurelio">

               <speaker>AURELIO JURI:</speaker>

               <p>Gospod minister, to smo slišali, to smo brali, to vemo kakšno je stališče slovenske
               vlade do ZERPA<stage>(?)</stage>. Problem je v tem, da ribiči, ki so že doživeli neko nezgodo v
               preteklosti, in sicer iz naslova ribolova v hrvaških teritorialnih vodah, in je bila
               zasežena ladja ter so hudo trepetali, ali jo bodo sploh dobili nazaj. No, zgodilo se
               je, plačali so neko globo, dobili so ladjo nazaj. Ampak veste sami, če pride do
               recidiva in še enkrat zajamejo ladjo, da te ladje ne vidijo več. In to so ribiči
               zato, da bi normalno lovili naprej, v skladu z zagotovili in stališčem Vlade, da
               ekološko-ribolovna cona nima za Slovenijo pravnih učinkov, bi lahko Vlada dajala
               ustrezna jamstva. Ustrezna jamstva tudi v tem, da bi zagotovila ribičem, če bi
               izgubili ladjo, ne ulov, da bi bila ladja povrnjena. Ampak teh zagotovil ni dajala
               Vlada. Nihče se ni našel na Vladi, da bi to jamstvo dalo podjetju Riba in na tak
               način jih vendarle spodbudilo k temu, da bi šli normalno lovit. Oni so ostali dva
               meseca in pol doma, dokler hrvaški sabor ni na nočni famozni seansi odpovedal oziroma
               preklical veljavnost te cone. In takrat se je situacija vrnila v prejšnje stanje
               oziroma v stanje dogovora, ki je bil sklenjen med Hrvaško, Slovenijo, Italijo in EU.
               V tem času je nastalo za 98.000 evrov škode. Lahko bi jih pokrili z ulovom, za
               katerega računamo, da bi lahko iztržkli cirka 108.000 evrov, ampak tega ulova ni
               bilo. In tu je nastala škoda. Vsa slovenska javnost je slišal večkrat bile
               <gap n="..."/><stage>/Opozorilni znak za konec razprave./</stage><gap n="..."/> so oddaje in tako naprej, in na
               komercialni televiziji, na soočenjih, tudi sicer, da bo Vlada poskrbela za čas
               nedela. Sedaj je ta škoda ocenjena, ampak Vlada je rekla ne. In v tem je napaka, po
               mojem prepričanju.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Minister želite odgovoriti? Izvolite.</p>
            </sp>
            <sp who="SDZ4:JarcIztok">

               <speaker>IZTOK JARC:</speaker>

               <p>Hvala.</p>
               <p>V obdobju od 1. januarja do 18. marca je predvsem po navedbah Ministrstva za zunanje
               zadeve, ki jih imam tukaj, Vlada večkrat podala jasna - pisna in ustna zagotovila
               slovenskim ribičem, da lahko slovenske ribiške ladje v Jadranskem morju opravljajo
               ribolov na enak način, kot so ga izvajale do 1. januarja 2008. V teh sporočilih je
               bilo poudarjeno, da bo ribičem povrnjena škoda, ki bi nastala zaradi protipravnega
               oziroma nepravnega ravnanja tretje države. Do tega ni prišlo. Zdaj je v tem smislu
               težko govoriti kaj bi se zgodilo, če bi se zgodilo. In v tem smislu smo takrat ribiče
               tudi pozvali, naj nas obveščajo o morebitnih težavah, do katerih bi prišlo zaradi
               ravnanja hrvaške strani o odprtem morju Jadranskega morja.</p>
               <p>Kar jaz mislim, da je ključno v tem primeru, je to, da smo na našem ministrstvu, ki
               je pristojno za gospodarski ribolov, ne poznamo te ocene o škodi, o kateri ste
               govorili. Vseskozi smo pa v stikih in smo pripravljeni biti v stikih in reševati
               gospodarske težava slovenskega ribolova oziroma ribičev. Mislim, da je to ključno. In
               po moji oceni je Vlada v tem primeru ravnala pravilno, v skladu s svojo politiko in
               tudi v skladu, kar se tiče našega ministrstva, s tem, kar je možno po pravnem redu,
               ki trenutno velja v Sloveniji.</p>
               <p>Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Mi pa prehajamo na drugi krog poslanskih vprašanj.</p>
               <p>Kot 27. po zaporedni številki bo mag. Majda Potrata zastavila poslansko vprašanje
               ministrici za delo, družino, socialne zadeve ter ministru za finance. Oba sta
               odsotna. Želite navkljub temu? Izvolite.</p>
            </sp>
            <sp who="SDZ4:PotrataMajda">

               <speaker>MAG. MAJDA POTRATA:</speaker>

               <p>Hvala.</p>
               <p>Odsotni ministrici in odsotnemu ministru zastavljam vprašanje in pričakujem, da mi
               bosta odgovorila ustno, ker smisel tega mojega vprašanja je ravno opozorilo na nekaj
               kar je Državni zbor sprejel, ko je sprejel zakon o resoluciji o nacionalnem programu
               za enake možnosti žensk in moških za obdobje od leta 2005 do leta 2013. Dve delovni
               telesi sta tudi obravnavali ali sta se seznanili s prvim dveletnim periodičnim
               načrtom o uresničevanju te resolucije. Prav to poročilo me je navedlo, k temu da
               zastavljam vprašanje obema ministroma oziroma ministrici in ministru.</p>
               <p>Gre za to, da Slovenijo zavezujejo pravne podlage in mednarodne obveznosti k
               integraciji načela enake možnosti vse politike. Tudi Ministrstvo za delo, družino in
               socialne zadeve, ki je matično ministrstvo za to področje je ugotovilo, da je v
               skladu z zakonom o enakih možnostih žensk in moških treba pripraviti tudi poročanje o
               izvajanju nacionalnega programa ter določiti okvirni obseg sredstev za izvedbo
               ukrepov in način njihovega zagotavljanja. Če gremo po uvodnem poglavju resolucije,
               potem je med tistimi mehanizmi, ki zagotavljajo uresničevanje resolucije, tudi
               mehanizem, ki se mu reče finančna sredstva za politiko enakosti spolov. In tukaj
               piše, da so ministrstva odgovorna za politiko enakosti spolov na področju njihovih
               pristojnosti, da se ta odgovornost najbolj izraža v politično programskih dokumentih
               in v proračunih ministrstev, kjer so cilji politike enakosti spolov in ustrezni
               izdatki zanje najbolj eksplicitno izraženi. In za kaj gre? Ko beremo poročilo, ni
               niti enega stvarnega podatka o tem, kolikšna sredstva so bila za uresničevanje
               resolucije namenjena, načrtovana, kolikšna sredstva so bila dejansko porabljena.
               Ravno po tem pa bi lahko ugotavljali, kakšna je bila učinkovitost vladne politike.</p>
               <p>Zato sprašujem, če ni zapisano v poročilu, naj mi ministrica in minister odgovorita:
               Kolikšna sredstva so bila namenjena in kolikšna porabljena za uresničitev
               periodičnega načrta nacionalnega programa za enake možnosti žensk in moških v letih
               2006 in 2007?</p>
               <p>Koliko je bilo od tega evropskih sredstev in kako učinkoviti smo bili pri črpanju
               teh sredstev?</p>
               <p>To sta vprašanji, na kateri upam, da bom dobila odgovor v ustni obliki.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Odgovor boste tudi dobili. Zadnji, ki bo danes postavil vprašanje, je
               kolega Samo Bevk, naslovnik vprašanja pa je minister za kmetijstvo, gozdarstvo in
               prehrano. Izvolite.</p>
            </sp>
            <sp who="SDZ4:BevkSamo">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor! Ministra za kmetijstvo,
               gozdarstvo in prehrano gospoda Iztoka Jarca sprašujem:</p>
               <p>Kako Zavod za gozdove gospodari z nepremičninami in objekti, ki jih ima posledično v
               upravljanju na podlagi zakona o gozdovih iz leta 1993?</p>
               <p>Koliko jih je zavod prodal, koliko nepremičnin je oddanih v najem, za koliko jih
               vzorno skrbi in koliko jih prepušča zobu časa in propadanju?</p>
               <p>Prav slednjih je nerazumljivo preveč in jih lahko konkretno naštejemo. Dejstvo je,
               da Zavod za gozdove, odkar deluje, nima zadostnih virov za tekoče in investicijsko
               vzdrževanje teh objektov. Tako je na območju tolminske oziroma severnoprimorske enote
               Zavoda za gozdove Slovenije 32 tovrstnih objektov. Od teh jih zavod 10 rabi kot
               poslovne objekte za izvajanje svoje dejavnosti, to so poslovne stavbe, lovske koče in
               podobno. 11 jih je dal v najem pravnim in fizičnim osebam, to so nekdanje logarnice,
               razni drugi pomožni objekti, en objekt je v postopku odprodaje, to je pomožni objekt
               pri lovski koči na Krekovšah v občini Idrija, trije objekti so ruševine, za pet
               objektov pa ni najemnika in se tudi slabo vzdržujejo in propadajo. Taka sta
               Petelinova bajta v Nadrtu v občini Ajdovščina in kompleks gozdarske koče s
               pripadajočimi objekti na Krekovšah v občini Idrija. Zavod za gozdove ima na območju
               celotne države 14 območnih enot, zato upravičeno domnevam, da je glede na statistiko
               problematičnih kar nekaj objektov oziroma po mojem mnenju kar veliko objektov. V
               območju krajinskega parka Zgornja Idrijca je tudi že omenjen kompleks objektov na
               Krekovšah. Občina Idrija je zainteresirana za odkup. Pripravila je idejni projekt za
               informacijsko središče, za bodoči geopark in obstoječi krajinski park Zgornja
               Idrijca. Vendar od Zavoda za gozdove že več kot pol leta ni nobenega odziva.</p>
               <p>Ministra za kmetijstvo, gospoda Iztoka Jarca, sprašujem: Kako se bo stanje na tem
               področju izboljšalo na nivoju celotne države in kako se bo v konkretnih primerih
               prisluhnilo tistim, ki želijo propadajočim objektom vrniti življenje? Za odgovor se
               vam najlepše zahvaljujem.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa. Minister, beseda je vaša, izvolite.</p>
            </sp>
            <sp who="SDZ4:JarcIztok">

               <speaker>IZTOK JARC:</speaker>

               <p>Hvala za vprašanje. Začel bom pravzaprav na koncu tega, kar ste vprašali, s
               številkami, zelo neposredno. V proračunu se letno za investicijske transferje za
               investicije na tem področju, s katerim upravlja Zavod za gozdove, namenja približno
               400.000 evrov. Po mnenju zavoda razpoložljiva sredstva niso usklajena z dejanskimi
               potrebami, omogočajo pa realizacijo najnujnejših potreb. Se pravi, odgovor na vaše
               vprašanje, kako se da to situacijo popraviti, je nedvomno z verjetno optimalizacijo
               rabe teh sredstev in verjetno tudi z dodatnimi sredstvi v proračunu za te namene.</p>
               <p>Koliko je teh objektov in kaj se je z njimi počelo, bi povedal to, da je to
               premoženje zavod za gozdove dobil ne na osnovi Zakona o skladu kmetijskih zemljišč,
               pač pa Zakona o gozdovih in po tem sklepu Vlade v letih 1993 in naprej do leta 1997,
               1998, kjer se je premoženje razdružilo z nekdanjimi gozdnogospodarskimi
               organizacijami. Republika Slovenija je na podlagi teh pogodb postala lastnica 288
               objektov oziroma delov objektov na tristodevetinpetdesetih nepremičninah. Knjižna
               vrednost tega premoženja je po oceni, ki sem jo dobilo približno nekaj manj kot 10
               milijonov evrov. Vlada je leta 2003 sprejela pregled stanja premoženja s predlogom za
               gospodarjenje na tem področju in tudi predpise v ravnanju s stvarnim premoženjem
               države na tem področju in tudi usmeritve glede odprodaje oziroma oddaje v najem.</p>
               <p>Glede teh zadnjih podatkov bi vam povedal, da je v letih od 2003 do 2006 zavod
               skladno s programom in na podlagi sklepov Vlade odprodal skupaj 31 objektov. Trenutno
               oddaja v najem 92 stavb oziroma delov stavb, ostalo pa se uporablja za dejavnost
               javne, gozdarske službe. Po zagotovilih zavoda pravijo, da skrbno ravnajo s tem
               premoženjem. Pravijo pa tudi, da lahko kakšen objekt, praviloma lesena konstrukcija,
               ki predstavlja nesorazmeren strošek oziroma da tudi odprodaja ne bi bila rešitev,
               pustijo kakšen tak projekt, da propade. To so informacije, ki sem jih jaz dobil z
               zavoda.</p>
               <p>Če strnem odgovor. Razpoložljiva srestva naj bi bila dovolj za realizacijo
               najnujnejših investicijskih potreb, ne pa verjetno vseh. In če je interes, tudi v
               lokalnih skupnostih, ki ste jih vi navedli, da bi se to z zavodom pogovorili, pa
               lahko obljubim, da lahko na tem področju tudi urgiram oziroma vidim, kaj se da
               napraviti. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Kolega Bevk ima željo po dodatnem vprašanju.</p>
            </sp>
            <sp who="SDZ4:BevkSamo">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor! V najavi vprašanja sem se
               res skliceval napačno na Zakon o skladu kmetijskih zemljišč in gozdov, vendar sem bil
               kasneje opozorjen in sem se v tem vprašanju danes skliceval na Zakon o gozdovih iz
               leta 1993. Dejstvo je, da za skoraj 359 nepremičnin, ki so v upravljanju oziroma ki
               so bile prenešene in jih je sedaj seveda manj, 400.000 evrov prav gotovo ni dovolj
               denarja za tekoče in sprotno vzdrževanje, kaj šele za bolj zahtevno investicijsko
               vzdrževanje. Ker poznam konkretne primere, posebej ta primer na Krekovšah v občini
               Idrija, ta gozdarska koča, takrat še v lasti soškega gozdnega gospodarstva, je bila
               zelo lepo obnovljena, vendar je v teh letih po letu 1990 začela propadati. Zato
               občini tukaj pri nas ni vseeno in bi radi tukaj naredili nek informacijski center za
               ta krajinski park oziroma geopark, ki se tudi načrtuje. Mislim, da bi bilo dobro, da
               Zavod za gozdove oziroma potem posledično Vlada s posebnim sklepom odobri prodajo
               tega objekta, kajti občina in sredstva, ki bi jih dobili iz evropskih skladov so
               pripravljeni investirati v ta projekt.</p>
               <p>Obenem pa bi izkoristil to priložnost, da bi se ministru gospodu Jarcu zahvalil,
               kajti prejšnje vprašanje s prejšnje seje, ko sem spraševal o kulturnozgodovinskih
               spomenikih in naravnih znamenitostih, ki jih ima v upravljanju Sklad kmetijskih
               zemljišč in gozdov, se ta stvar uspešno rešuje. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Minister, vam se najlepše zahvaljujem, ker ste bili do konca z
               nami, tudi obema poslankama in obema poslancema. Prekinili bomo sejo. Ni res, dve
               poslanski skupini. S tem prekinjam to točko dnevnega reda, ki jo bomo nadaljevali
               jutri, v torek, 17. junija, ko bo Državni zbor v okviru glasovanj odločal o predlogih
               sklepov, ki ste jih poslanci proceduralno predlagali. Prekinjam 40. sejo Državnega
               zbora, ki jo bomo nadaljevali jutri ob 9.00 uri zjutraj. Do takrat lep pozdrav. <stage type="time">(SEJA JE BILA PREKINJENA 16. JUNIJA 2008 OB 19.27.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ4-Redna-07-2005-06-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|4690E81D6D042E4AC1257029002CEE03</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=4690E81D6D042E4AC1257029002CEE03</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-07-2005-06-17.DZ" n="07">
               <name>Redna</name>
               <date when="2005-06-17"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-07-2005-06-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 7. seje</stage>
            <stage type="date">(17. junij 2005)</stage>
            <stage type="chairman">Sejo je vodil Sašo Peče, podpredsednik državnega zbora.</stage>
            <stage type="time">Seja se je pričela ob 10.01 uri. </stage>


            <sp xml:id="SDZ4-Redna-07-2005-06-17.sp1">

               <speaker>PODPREDSEDNIK SAŠO PEČE:</speaker>

               <p>Spoštovane kolegice poslanke in spoštovani kolegi poslanci, gospe in gospodje!
               Pričenjamo nadaljevanje 7. seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednji
               poslanci: Anton Anderlič, Samo Bevk od 14.00 ure dalje, mag. Milan Cvikl, Geza
               Džuban, Zmago Jelinčič Plemeniti, Aurelio Juri od 15.00 dalje, Franc Kangler od 13.00
               ure dalje, Drago Koren, mag. Janez Kramberger, Dušan Kumer, Alojz Posedel, mag. Anton
               Rop, mag. Borut Sajovic in gospod Vili Trofenik od 12.00 ure dalje.</p>
               <p>Prehajamo na <title>5. TOČKO DNEVNEGA REDA - DRUGA OBRAVNAVA PREDLOGA ZAKONA O
                  REGISTRACIJI ISTOSPOLNE PARTNERSKE SKUPNOSTI. </title>
               </p>
               <p>Ob tem vas seznanjam, da je skupni čas razprave, predviden za omenjeno točko, 4 ure
               in 45 minut.</p>
               <p>Predlog zakona je v obravnavo zboru predložila vlada Republike Slovenije, zato dajem
               besedo predstavniku vlade za dodatno obrazložitev. Prosim.</p>
            </sp>
            <sp xml:id="SDZ4-Redna-07-2005-06-17.sp2">

               <speaker>MARJETA COTMAN:</speaker>

               <p>Spoštovani gospod predsedujoči, spoštovane gospe poslanke in gospodje poslanci! V
               začetku bi rada opravičila ministra Drobniča, ker se ne more udeležiti današnjega
               zasedanja, ker ima na obisku avstrijsko ministrico za delo, družino in socialne
               zadeve.</p>
               <p>Vlada je kot predlagatelj pri pripravi zakona izhajala iz dejstva, da gre v primeru
               istospolne skupnosti za posebno življenjsko skupnost dveh odraslih oseb, dveh moških
               ali dveh žensk. Zaradi specifičnosti takega razmerja je predlagala, da se s posebnim
               zakonom uredi pravni položaj istospolne partnerske skupnosti, izhajajoč iz družbenega
               razmerja, in temu primerno določi tudi obseg pravic in dolžnosti partnerjev.
               Predlagatelj želi pravno regulirati položaj istospolne partnerske skupnosti ter
               istospolnim parom omogočiti, da uveljavljajo svoje pravice in izpolnjujejo dolžnosti
               drug do drugega. Predlog zakona ureja razmerje med dvema odraslima osebama istega
               spola in ne posega v razmerje med partnerjema in otroki enega ali drugega partnerja.</p>
               <p>Ker zakon posega v več področij družbenega življenja, je bil predmet zahtevnega
               medresorskega usklajevanja med ministrstvom za notranje zadeve, ministrstvom za javno
               upravo, ministrstvom za pravosodje, ministrstvom za finance, službo vlade za
               zakonodajo in uradom za enake možnosti. V pripravo predloga zakona so bili vključeni
               tudi predstavniki civilne družbe, ki so podali svoje predloge. Od predlaganih pravic
               s strani nevladnih organizacij je v predlog zakona vključena tudi pravica do
               dedovanja na deležu skupnega premoženja. Predlog zakona tako določa postopek in
               pogoje registracije istospolne partnerske skupnosti, pravne posledice registracije,
               način prenehanja in razmerja med partnerjema po prenehanju registracije.</p>
               <p>Postopek registracije skupnosti poteka tako, da osebi, ki bosta želeli registrirati
               istospolno partnersko skupnost, si jo bosta pri upravni enoti, ki si jo bosta sami
               izbrali, prijavili 30 dni pred nameravano registracijo. V trenutku registracije
               partnerske skupnosti je obvezna istočasna prisotnost obeh partnerjev, ki pred uradno
               osebo upravne enote podata najprej ustno in nato še pismeno soglasje, da želita
               registrirati skupnost. Uradna oseba pa je dolžna pred postopkom seznaniti s pravnimi
               posledicami registracije. Soglasje uradna oseba vpiše v register istospolnih
               partnerskih skupnosti, skupnost pa je veljavno registrirana s podpisom izjave.</p>
               <p>Predlog zakona partnerjema daje pravno podlago za uveljavljanje pravic, ki ob pogoju
               registracije omogočajo funkcioniranje partnerske skupnosti dveh istospolno usmerjenih
               partnerjev ali partneric. Predlagatelj s predlogom zakona ureja tako pravico do
               preživljanja in preživnine, pravico do pridobivanja premoženja in urejanja
               premoženjskih razmer v okviru skupnosti, pravico do stanovanjskega varstva, pravico
               do dedovanja na deležu skupnega premoženja, pravico do pridobivanja informacij o
               zdravstvenem stanju obolelega partnerja ter do obiskov v zdravstvenih ustanovah.</p>
               <p>Vlada predvideva, da bo po sprejemu tega zakona v roku 6-ih mesecev pripravila
               spremembe zakona o kazenskem postopku, nepravdnem postopku, pravdnem postopku glede
               priznanja pravic v teh postopkih, ki bodo izhajale iz registracije istospolne
               partnerske skupnosti. Registrirana istospolna partnerska skupnost preneha s smrtjo
               enega partnerja z razglasitvijo enega partnerja za mrtvega in na podlagi pravnomočne
               upravne odločbe, s katero se odloči o prenehanju istospolne partnerske skupnosti.
               Premoženjskopravna razmerja, preživljanje in dedovanje pa se ureja v pravdnem oziroma
               nepravdnem postopku pri pristojnem sodišču.</p>
               <p>Ocenjujemo, da so v predlogu zakona zajete vse pravice in obveznosti partnerjev, ki
               ...</p>
            </sp>
            <sp xml:id="SDZ4-Redna-07-2005-06-17.sp3">

               <speaker>PODPREDSEDNIK SAŠO PEČE:</speaker>

               <p>Prosim, če zaključite.</p>
            </sp>
            <sp xml:id="SDZ4-Redna-07-2005-06-17.sp4">

               <speaker>MARJETA COTMAN:</speaker>

               <p>..omogočajo normalno funkcioniranje partnerske skupnosti med dvema odraslima osebama
               istega spola.</p>
            </sp>
            <sp xml:id="SDZ4-Redna-07-2005-06-17.sp5">

               <speaker>PODPREDSEDNIK SAŠO PEČE:</speaker>

               <p>Hvala, državni sekretarki, za dodatno obrazložitev predloga zakona. Predlog zakona pa
               je obravnaval tudi odbor za delo, družino, socialne zadeve in invalide kot matično
               delovno telo. Prosim, predsednika odbora, Stanislava Brenčiča, da predstavi poročilo
               odbora. Izvolite.</p>
            </sp>
            <sp xml:id="SDZ4-Redna-07-2005-06-17.sp6">

               <speaker>STANISLAV BRENČIČ:</speaker>

               <p>Hvala lepa za besedo, gospod podpredsednik. Lepo pozdravljam vse navzoče. Odbor
               državnega zbora Republike Slovenije za delo, družino, socialne zadeve in invalide je
               predlog tega zakona obravnaval na peti redni seji dne 2.6.2005. Pri delu odbora so
               sodelovali predstavniki predlagateljev z državno sekretarko ministrstva za delo,
               družino in socialne zadeve gospo Marjetko Cotman, predstavnika zakonodajnopravne
               službe, predstavnik društva DIH, predsednica komisije za peticije ter za človekove
               pravice in enake možnosti državnega zbora gospa Majda Potrata in predstavnik socialne
               zbornice Slovenije. Odbor je bil seznanjen z mnenjem zakonodajno-pravne službe,
               mnenjem komisije za peticije ter za človekove pravice in enake možnosti ter mnenjem
               Socialne zbornice Slovenije. Zakonodajno-pravna služba v svojem pisnem mnenju
               ugotavlja, da se s predlogom zakona vzpostavlja možnost nove pravno priznane
               skupnosti dveh oseb, ki temelji na medsebojnem spoštovanju, zaupanju in pomoči.
               Opozarja pa, da so poleg ustavnih določb, ki se nanašajo na bližnje pravice bližnjih
               svojcev ali ožjih družinskih članov določijo tudi v področnih zakonih. Gre za pravice
               svojcev v različnih pravnih in dejanskih situacijah, kot je na primer odvzem
               prostosti, smrt, procesne pravice svojcev, zato meni, da bi bilo ustrezno partnerje
               obravnavati kot bližnje v vseh teh primerih. Zakonodajno-pravna služba daje pripombe
               tudi glede hkratnega urejanja dolžnosti in pravic partnerjev, saj predlog zakona
               določa nekatere obveznosti, ne določa pa pravic, ki se v veljavnem pravnem sistemu
               navezujejo na te dolžnosti. Opozarja tudi na ureditev dedovanja, saj meni, da skupno
               premoženje kot celota ne more biti predmet dedovanja, saj pripada obema partnerjema,
               hkrati pa ima pripombe tudi glede vzpostavljanja dveh zapuščinskih mas. Konkretne
               pripombe je zakonodajno-pravna služba državnega zbora predložila k 3., 5., 6., 7.,
               15., 16., 20., 22., 23., 25., 30., 31., 32., 33., 34., 36. ter 37. in 38. členu.
               Amandmaje so k zakonu predložili k 3. in 8. členu Slovenska nacionalna stranka, k 22.
               členu Slovenska demokratska stranka, k naslovu zakona ter 5., 6., 7., 8., 20., 21.,
               22., 23. in 25. členu poslanki Majda Širca in Majda Potrata.</p>
               <p>V razpravi je bilo izpostavljeno, da pri pripravi tega predloga zakona niso
               sodelovali predstavniki nevladnih organizacij in društev, na katere se vsebina
               zakonskega predloga nanaša. Za nekatere razpravljavce je nesprejemljiv izraz
               "registracija" v naslovu zakona, saj po njihovem mnenju gre pri istospolni skupnosti
               za razmerje, za partnerstvo dveh ljudi, ki se svobodno odločita, da bosta živela
               skupaj. K naslovu zakona je bil predložen amandma za črtanje besede "registracija",
               vendar ga odbor ni sprejel. Ključna razprava članic in članov odbora se je nanašala
               na 6., 8., 22. in 25. člen.</p>
               <p>V okviru razprave o posameznih členih predloga zakona in vloženih amandmajev je
               odbor sprejel amandma predlagateljic Majde Širca in Majde Potrata k 20. členu,
               ostalih vloženih amandmajev odbor ni sprejel. Veliko vloženih amandmajev je bilo
               potem po sprejetju amandmajev odbora tudi brezpredmetnih.</p>
               <p>Odbor je oblikoval in sprejel svoje amandmaje, in sicer k praktično vsem členom, na
               katere je zakonodajno-pravna služba državnega zbora naslovila utemeljene pripombe in
               v tem smislu je predlog zakona kot dopolnjeni predlog tudi v tem pogledu obdelan in
               dopolnjen.</p>
               <p>Odbor je v skladu s prvim odstavkom 128. člena glasoval tudi o vseh členih in jih
               sprejel. Hvala lepa.</p>
            </sp>
            <sp xml:id="SDZ4-Redna-07-2005-06-17.sp7">

               <speaker>PODPREDSEDNIK SAŠO PEČE:</speaker>

               <p>Hvala vam, za podano poročil. Mi pa prehajamo na predstavitev stališč poslanskih
               skupin. Besedo ima poslanka mag. Majda Potrata v imenu poslanske skupine Socialnih
               demokratov, izvolite.</p>
            </sp>
            <sp xml:id="SDZ4-Redna-07-2005-06-17.sp8">

               <speaker>MAG. MAJDA POTRATA:</speaker>

               <p>Spoštovane poslanke in poslanci! Spoštovana gospa državna sekretarka! V poslanski
               skupini Socialnih demokratov se potrebe po ureditvi pravno premoženjskih razmerij
               istospolne partnerske zveze, ki bi zagotavljala osnovne pravice in obveznosti med
               partnerjema oziroma partnerkama, pa tudi v odnosu do tretjih oseb in države, ki mora
               zagotavljati enakost človekovih pravic in temeljnih svoboščin, zavedamo. Potrebo po
               ureditvi teh vprašanj so zaznale tudi druge države in jih uredile v zakonih, ki
               včasih kljub enakemu poimenovanju zagotavljajo različno pravno varnost. Zadnji tak
               primer je Švica, ki je na referendumu sprejela zakon o registraciji istospolne
               partnerske zveze, v katerem priznava tudi pravice iz socialnega, zdravstvenega in
               pokojninskega varstva. Socialni demokrati si ne zatiskamo oči pred dejstvom, da v
               realnem življenju take skupnosti obstajajo, tudi če o tem nočemo ničesar vedeti in
               slišati. Prisluhnili smo željam zainteresirane skupine ljudi, ki je z anketo
               ugotovila, da si velika večina želi skleniti partnersko zvezo in tako stopiti iz
               omare, čeprav jih je večina potrdila, da je zaradi svoje spolne orientacije poleg
               diskriminacije okusila tudi že nasilje. Zato smo bili sopredlagatelji zakona, ki pa
               ga je državni zbor zavrnil. Bil je boljši od sedaj obravnavanega predloga, ker je bil
               rezultat več letnega usklajevanja med stroko, nevladnimi organizacijami in resornim
               ministrstvom. Dolgotrajno iskanje konsenza ni odvrnilo grožnje z referendumom, zato
               je očitek, da bi prejšnja vlada lahko uredila ta vprašanja, če bi jih hotela, navadno
               sprenevedanje, tako kot je sprenevedanje trditev, da so nevladne organizacije
               sodelovale pri pripravi tega zakona. Če so bile enkrat povabljene na pogovor in so v
               nedopustno kratkem času morale dati pripombe, to še ni partnerstvo in ni dialog.</p>
               <p>Nesodelovanje nevladnih organizacij in s tem odsotnost partnerstva je torej prvi
               razlog zaradi katerega zakonu nasprotujemo. Drugi razlog za nasprotovanje zakonu je
               ta, da za zainteresirano skupino ljudi tak, kot je zdaj, ni sprejemljiv. Na dveh
               obravnavah, na komisiji za peticije ter človekove pravice in enake možnosti kot
               zainteresiranem delovnem telesu in na matičnem delovnem telesu, smo z amandmaji
               skušali vnesti v besedilo pripombe nevladnih organizacij. Skupina poslank in
               poslancev Socialnih demokratov in Liberalne demokracije Slovenije skuša v tretje s
               predlaganimi amandmaji izboljšati zakon in pričakuje, da jih boste, spoštovane
               kolegice in kolegi, podprli.</p>
               <p>Tretji razlog za nepodporo predlogu zakona so pomanjkljive vsebinske rešitve.
               Zaustavi se že pri naslovu zakona. Izraz "registracija" je neustrezen. Lahko bi bil
               preprosto naslov "zakon o istospolni partnerski skupnosti." To ne bi vplivalo na
               besedilo, saj bi bilo mogoče nadomestiti besedo "registracija" z besedo "sklenitev"
               skozi vse besedilo, pri čemer to ne bi vplivalo na obseg pravic.</p>
               <p>Postopek sklenitve ne poteka tako, da bi ta dobila obeležitev ne samo slovesnega
               trenutka, ampak tudi trenutka registriranega ali zaznavnega pred tretjimi osebami.</p>
               <p>Partnerju ni dodeljen status svojca. Neustrezno so urejene pravice iz dedovanja.
               Tudi prenehanje partnerske zveze je urejeno neustrezno.</p>
               <p>Argument, da mora biti zakon družbeno sprejemljiv, je povezan s tem, ali so
               vprašanja, ki jih zastavljamo, predstavljena javnosti stvarno ali manipulativno.
               Socialni demokrati se zavedamo, da je v slovenski družbi podobno kot drugod mogoče
               zaznati nestrpnost do drugačnih. Hkrati pa tudi opažamo, da se vse bolj zavedamo
               pomena socialne vključenosti vseh skupin prebivalstva. Zato tudi poudarjamo strpnost,
               ki jo sprejemamo kot družbeni koncept in kot družbeno prakso. Bistveno pri tem ni to,
               da drugačnost prenašamo oziroma ji dovolimo, da obstaja, je ne preganjamo ali je
               preprosto ignoriramo, ampak da drugačnost tudi sprejemamo in s tem zagotavljamo
               družbeno vključevanje tistih, ki, denimo, odstopajo od prevladujoče spolne
               orientacije. Socialni demokrati menimo, da je zavračanje in preprečevanje
               diskriminacije samo stopnja na poti do resnične enakosti. Hvala.</p>
            </sp>
            <sp xml:id="SDZ4-Redna-07-2005-06-17.sp9">

               <speaker>PODPREDSEDNIK SAŠO PEČE:</speaker>

               <p>Nadaljujemo s predstavitvami stališč poslanskih skupin. Na vrsti je stališče
               poslanske skupine Nove Slovenije, mag. Franc Capuder.</p>
            </sp>
            <sp xml:id="SDZ4-Redna-07-2005-06-17.sp10">

               <speaker>MAG. FRANC CAPUDER:</speaker>

               <p>Spoštovane poslanke in poslanci! Po pregledu položaja na pravnem področju je možno
               ugotoviti, da v Sloveniji zakonsko ni dana možnost registracije oziroma formalne
               potrditve istospolne partnerske skupnosti odraslim osebam. Vlada je kot predlagatelj
               pri pripravi zakona izhajala iz dejstva, da gre v primeru istospolne partnerske
               skupnosti za posebno življenjsko skupnost dveh odraslih oseb, to je dveh moških ali
               dveh žensk. Zaradi specifičnosti takega razmerja je v predlogu zakona temu primerno
               določen tudi obseg pravic in dolžnosti partnerjev. Pri opredelitvi ciljev tega zakona
               pa se je treba zavedati, da je skupnost v pomembni meri v interesu partnerjev. S
               predloženim zakonom gre za odpiranje možnosti istospolnim parom, da se pravno
               regulirajo njihove skupnosti, skupaj s pripadajočimi pravicami in obveznostmi, ki jim
               po predlogu zakona pripadajo.</p>
               <p>Pravice, ki izhajajo iz predloga tega zakona, so, pravice do preživljanja in do
               preživnine, pravice do pridobivanja premoženja in urejanja premoženjskih razmerij,
               pravica do stanovanjskega varstva, pravica do dedovanja skupnega premoženja in
               pravica do pridobivanja informacij o zdravstvenem stanju obolelega partnerja ter do
               obiskov v zdravstvenih ustanovah. Pri pripravi zakona so bile vključene v to delo
               tudi nevladne organizacije oziroma predstavniki civilne družbe. Nekatere njihove
               pripombe je vlada pri pripravi zakona upoštevala, vseh pa se ne da upoštevati, kajti
               v primeru homoseksualne skupnosti gre za posebno življenjsko skupnost s povsem
               specifičnimi potrebami in jo nikakor ne gre istovetiti s potrebami, ki jih izraža
               zakonska zveza oziroma zakonska skupnost.</p>
               <p>Iz razprave na matičnem odboru je bilo s strani opozicije večkrat rečeno, da je
               predlog zakona invaliden, neuporaben. V Novi Sloveniji ponovno poudarjamo, da ne
               odrekamo homoseksualnim skupnostim pravic, ki jim pripadajo, vendar pa nikakor ne
               moremo enačiti homoseksualnih in heteroseksualnih skupnosti. Želimo, da se uredijo in
               umestijo v družbo na specifičen in njim lasten način, ki bo avtonomen in samostojen.
               Zakon namreč ne more izenačiti nečesa, kar se ne da izenačiti.</p>
               <p>V Novi Sloveniji poudarjamo, da mora država postaviti v središče zakon in družino,
               ne iz verskih ali ideoloških razlogov, ne iz simpatije ali sočutja, marveč s stvarnim
               pogledom na naš demografski razvoj. Zaradi fizičnega preživetja družbe, kateri država
               služi, se mora država izreči za pravno privilegiranost in finančno davčno
               pospeševanje družine. To naj bo prednostni projekt naše lastne prihodnosti.</p>
               <p>Homoseksualne življenjske skupnostni niti od daleč ne izpolnjujejo niti ne morejo
               izpolnjevati nalog, zaradi katerih zakonska skupnost moškega in ženske ter družina
               zaslužita posebno družbeno priznanje in skrb. Če bi pomenil zakon dveh oseb
               različnega spola s pravnega vidika samo eno izmed možnih oblik zakonske skupnosti, bo
               to temeljito spremenilo pojem zakona in prineslo veliko škode za skupni blagor. V
               Novi Sloveniji tega ne moremo podpreti.</p>
               <p>Zaradi našega pojmovanja zakonske zveze moža in žene ter družine, kot jo pojmuje
               tudi ustava Republike Slovenije v 53. členu, Nova Slovenija ostaja stranka, ki
               odločno podpira zakon in družino v njuni obstoječi in edini možni obliki.</p>
               <p>V Novi Sloveniji smo mnenja, da predlagani zakon skupaj z dopolnili, sprejetimi na
               matičnem delovnem telesu, mirno in zadostno ureja problematiko istospolnega
               partnerstva. Hvala.</p>
            </sp>
            <sp xml:id="SDZ4-Redna-07-2005-06-17.sp11">

               <speaker>PODPREDSEDNIK SAŠO PEČE:</speaker>

               <p>Hvala vam. Sledi predstavitev stališča poslanske skupine Slovenske ljudske stranke,
               Stanislav Brenčič.</p>
            </sp>
            <sp xml:id="SDZ4-Redna-07-2005-06-17.sp12">

               <speaker>STANISLAV BRENČIČ:</speaker>

               <p>Hvala še enkrat za besedo. Naj povem, da bo poslanska skupina Slovenske ljudske
               stranke predlog zakona podprla. S predlogom tega zakona se do sedaj še nerazrešeno
               družbeno vprašanje, ki zadeva normativno ureditev skupnega življenja dveh partnerjev
               istega spola v Republiki Sloveniji kot državi članici Evropske unije, prvič uredi
               oziroma razreši. Ob tem je zanimivo to, da so to dejanje zmogle prav evropsko
               primerljive konzervativne stranke, kar ni prav pogosta praska.</p>
               <p>Predlog zakona, ne glede na to, da je njegov koncept zastavljen na postopku o
               registraciji skupnosti in ne na konceptu sklenitve te zveze, razrešuje v bistvu vsa
               temeljna vprašanja, ki izvirajo posledično iz naslova skupnega življenja dveh oseb
               tako v pogojih za njeno pravno vzpostavitev kakor tudi v posledicah, ki jih narekuje
               skupno življenje. Kar pa je ključnega pomena, se s predlogom tega zakona urejajo in
               določajo premoženjsko pravna razmerja, vključno z vprašanjem dedovanja. Povsem mogoče
               je tudi reči, da so posamezniki, ki jim je ta zakon namenjen, pričakovali tudi še kaj
               več. V poslanski skupini Slovenske ljudske stranke pa smo prepričani, da so rešitve,
               ki jih posamezni členi predloga tega zakona prinašajo za skupno življenje dveh oseb
               istega spola, tisti obseg, ki je še vedno širše družbeno sprejemljiv, še posebno, če
               ocenjujemo predlog v vsebini dopolnjenega predloga zakona, ki ga je pripravilo
               matično delovno telo skozi številno sprejete amandmaje, ki so predlog zakona tudi
               pravno sistemsko kar v precejšnji meri dodelali, za kar gre dosti zaslug
               zakonodajno-pravni službi državnega zbora.</p>
               <p>Iz tega izhodišča in konceptualne zasnove predloga zakona poslanska skupina
               Slovenske ljudske stranke ne bo podprla amandmajev, kot dopolnjeno v predlogu zakona,
               ki jih je vložila skupina poslancev s prvopodpisano gospo Majdo Širco. Hvala
               lepa.</p>
            </sp>
            <sp xml:id="SDZ4-Redna-07-2005-06-17.sp13">

               <speaker>PODPREDSEDNIK SAŠO PEČE:</speaker>

               <p>Hvala vam. Sledi predstavitev stališča poslanske skupine Slovenske nacionalne
               stranke. Kolega Zagorac.</p>
            </sp>
            <sp xml:id="SDZ4-Redna-07-2005-06-17.sp14">

               <speaker>BOŠTJAN ZAGORAC:</speaker>

               <p>Hvala za besedo, predsedujoči. Spoštovani prisotni! Končno je pred nami zakon, ki ga
               od nas ne zahteva Evropska unija oziroma nam ne daje direktiv in smernic, kako neko
               področje urediti. Pred nami je zakon, ki nas ne sili k nujnosti in hitrosti
               sprejemanja. Pa vendar glede na to, da je v Sloveniji še veliko nerešenih vprašanj,
               ki bi jih bilo potrebno urediti in glede na hitrost, s kakšno je ta prišel v
               parlamentarno proceduro, dobi človek občutek, da je vseeno nastal pod določenimi
               pritiski.</p>
               <p>Zakon, ki je pred nami je zagledal parlamentarno proceduro pod pritiskom neke malo
               večje marginalne skupine istospolno usmerjenih ljudi. Zato se pojavlja utemeljen
               strah, da bo že na naslednji seji v proceduri kakšen nov zakon, ki bo urejal razmerja
               neke druge marginalne skupine, ki bo našla sogovornika v vladi ali v tem državnem
               zboru. Zakon je po prepričanju Slovenske nacionalne stranke popolnoma nepotreben, ker
               je veliko drugih področij, ki bi jih bilo bolj nujno urediti. Ampak kar pač je, je.
               Danes je ta zakon pred nami. Da je zakon nastal pod pritiskom in v naglici, priča
               tudi dejstvo, da so bile podane številne pripombe zakonodajno-pravne službe, kakor
               tudi nevednost in nezmožnost odgovarjanja vladnih predstavnikov na matičnem delovnem
               telesu na vprašanja poslank in poslancev. Če se dodaknem vsebine zakona, na katere
               smo v Slovenski nacionalni stranki tudi vlagali amandmaje, prvi odstavek 3. člena
               dopušča nam nepojmljivo sklenitev registracije med skrbnikom in varovancem,
               posvojiteljem in posvojencem, rejnikom in rejencem, ko razmerja prenehajo. Dejstvo
               je, da se v omenjenih razmerjih oblikuje za čas trajanja razmerja določeno skoraj
               sorodstveno razmerje.</p>
               <p>Drugi odstavek 3. člena določa, da lahko istospolno partnersko skupnost skleneta
               dva, če je eden državljan Republike Slovenije. Ta določba pa dopušča številne
               manipulacije in izkoriščanje pravne ureditve istospolne skupnosti. Ni me strah, da bi
               uvažali pedre in lezbijke s Švedske in Norveške, pač pa jih bomo uvažali iz bližnje
               soseščine, Italije, Hrvaške, iz držav, kjer tega statusa nimajo urejenega. 8. člen
               določa pravice, ki jih imajo istospolni partnerji po sklenitvi registracije. Med
               drugim je tudi pravica do stanovanjskega varstva. Po veljavnih podatkih o
               stanovanjskem statusu in bivalnih razmerah slovenskih družin, pa sedaj govorim o
               družini v ustavnem smislu, se pravi tisti pravi družini, le-ti nimajo zagotovljene
               stanovanjske pravice, ki jim jo določa ustava. Danes pa bomo v to kategorijo uvrstili
               še neko določeno drugo skupino, manjšo skupino marginalnih ljudi - že normalni
               družini država ne more zagotoviti stanovanjskega varstva - danes pa bomo to ponujali
               še nekomu drugemu.</p>
               <p>Za Slovensko nacionalno stranko je to popolnoma nesprejemljivo. Da je zakon nastal
               pod pritiski in v naglici, kot sem že povedal, priča dejstvo, da vladni predstavniki
               na matičnem odboru niso bili zmožni odgovarjati na konkretna vprašanja. Strinjamo se
               v Slovenski nacionalni stranki, da je registracija pedrov in pa lezbijk potrebna in
               pa dobrodošla. Prav je, da se naredi seznam, lista ali register teh ljudi. Če ne
               drugega, že zaradi statistike, ki jo uporabljamo za dokazovanje določenih dejstev in
               jo tako radi uporabljamo tudi mi v naših nastopih. Kot sem že omenil, se ne strinjamo
               z obsegom pravic, ki jih zakon daje bodočim istospolnim partnerjem. Prav tako je
               zakon v nekaterih segmentih, predvsem v segmentu, ki sem ga omenil, v drugem odstavku
               3. člena, preširoko zastavljen in dopušča manipulacije.</p>
               <p>Kot sem že omenil, smo tudi pripravili nekaj amandmajev k določenim členom v
               Slovenski nacionalni stranki in jih tudi predložili, predstavili in zagovarjali na
               matičnem delovnem telesu, kjer pa tako iz ostalih opozicijskih strank kot tudi s
               strani pozicijskih poslancev ni bilo posluha. Sicer je seja na odboru izgledala tako,
               kot da imajo poslanci, pozicijski poslanci, vladni poslanci bolj razgibalne vaje kot
               željo po dialogu, saj so več ali manj dvigovali kartončke proti in niso niti po mojem
               prepričanju sledili temi, ki je bila na sporedu.</p>
               <p>Zakon, ki je pred nami, še enkrat bom poudaril stališče Slovenske nacionalne
               stranke, je nepotreben, pripravljen bolj po sili, sili pritiskov, z namenom, da se
               zagotovi skupinici istospolno usmerjenih, ki so si se zaželeli določene pravice v tej
               državi. Hvala.</p>
            </sp>
            <sp xml:id="SDZ4-Redna-07-2005-06-17.sp15">

               <speaker>PODPREDSEDNIK SAŠO PEČE:</speaker>

               <p>Hvala. Prehajamo na stališče poslanske skupine DeSUS. Gospod Vili Rezman, izvolite.
           </p>
            </sp>
            <sp xml:id="SDZ4-Redna-07-2005-06-17.sp16">

               <speaker>VILI REZMAN:</speaker>

               <p>Dober dan! Govorimo o tematiki, ki nas sili k temu, da sprejmemo, upam, da dober ali
               pa vsaj boljši zakon, kakršen je zdaj pred nami. Seveda samo pod pogojem, če cenimo
               človečnost, če cenimo svobodo, če cenimo različnost, če cenimo drugačnost, če ne, se
               nam lahko zdi tak zakon odveč. V naši poslanski skupini sodimo, da je situacija v
               naši skupnosti takšna, da je prav, da se lotevamo tovrstne problematike, da jo
               reguliramo, in sicer na način, ki bo čim bolj naklonjen tistim, za katere pravzaprav
               gre. Pri tem se moramo spomniti, žal, tudi nekaj zgodovine. In ta nas uči o tem, da
               morebiti ni bilo izkoriščeno vse, kar je bilo možno izkoristiti. Nekoč je že bilo
               soglasje, bila je realna moč zbrana za to, da bi se boljši zakon od tega lahko
               sprejel, pa je zmanjkalo volje. Upam, da danes ne bo zmanjkalo volje, da to, kar je
               pred nami, kolikor je pač še možno, tudi izboljšamo. Kasnejši ponovni poskus, ko je
               bil prvi pravzaprav zamujen, je bil zavrnjen na matičnem odboru z večino in z vladno
               podporo, češ, da ni primeren predlog, ki je bil predlagan za sprejem v državnem
               zboru. Neprimeren bi naj bil zato, ker je konceptualno bil na drugih izhodiščih, ker
               je terjal preveč pravic za tiste, za katere gre. Predlog zakona, o katerem danes
               govorimo, pa je predlog s podporo večine v odboru. Ampak ta predlog zakona ima nekaj
               značilnosti.</p>
               <p>Prvič. Menimo, da je predlog zakona zelo neambiciozen, da bi bilo možno napraviti
               več, da bi bilo treba napraviti več. Menimo tudi, da ima nekaj značilnosti, ki so
               tipične tudi za nekatere druge zakone. Če se spomnimo samo enega, ki smo ga pred
               nedavnim sprejemali, zakon o spremembah v zvezi z razseljenimi, kjer se je, na
               primer, govorilo o tem - eden izmed argumentov je bil pač takšen -, da tistim, ki
               niso od tod in ki zato ne plačujejo davkov, ne gredo tovrstne pravice. Zdaj pa
               govorimo o ljudeh, ki so od tod in ki plačujejo davke in prispevke, pa tudi nimajo
               ustreznih pravic.</p>
               <p>Vlada v uvodu pravi, da je zakon napisan tako, da skuša upoštevati družbene
               okoliščine, kakršne vladajo danes v Sloveniji. Če je tako, potem se moramo seveda
               resno zamisliti nad tem. Sam se bojim, da je res tako, da torej so okoliščine takšne,
               da so nenaklonjene, da vzbujajo odpor do tistih, ki so drugačni od nas, da jih
               pravzaprav stigmatizirajo. Nekateri bi kar napravili registre, da bi bila
               stigmatizacija lažja, da se ne bi morebiti ukvarjali s tem pa sami kaj iskali. Ampak
               tudi tovrstno prakso iz zgodovine že poznamo. Ni bila dobra.</p>
               <p>Tisto, kar nas pri tem moti, je, da sprejemamo zakon na nižji ravni, lahko bi ga na
               višji. Ta raven, o kateri danes govorimo, je pravzaprav skorajda najnižja možna
               raven, nižje ni mogoče poseči, kajti cela vrsta pravic, ki zadevajo socialno,
               zdravstveno, pokojninsko, stanovanjsko in drugo varstvo, je pač tu prenizko
               zastavljenih. Ampak tudi na tej nižji ravni je bilo k 38 členom predlaganih kar 20
               amandmajev. Samo eden je bil tisti, ki ni bil odborov, pa je bil sprejet. Tisti, ki
               jih je odbor sprejel, pa so bili amandmaji, ki jih je odbor posvojil na osnovi
               pripomb in mnenj zakonodajno-pravne službe. Skorajda ni bilo mogoče drugače, kot pa
               da jih sprejme. Upamo, da se tudi potem, ko je teh 30 amandmajev k 20 členom na
               odboru bilo sprejetih, da še kaj spremeniti, zato bomo dodatne spremembe mi
               podpirali. Podprli bomo sicer tudi predlog zakona, ker bi bilo še slabše, če ne bi
               imeli nič reguliranega, vendar mi na ta zakon ne bomo ponosni.</p>
            </sp>
            <sp xml:id="SDZ4-Redna-07-2005-06-17.sp17">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine Slovenske demokratske stranke,
               poslanka Eva Irgl.</p>
            </sp>
            <sp xml:id="SDZ4-Redna-07-2005-06-17.sp18">

               <speaker>EVA IRGL:</speaker>

               <p>Najlepša hvala za besedo. Lepo pozdravljeni vsi prisotni! V poslanski skupini
               Slovenske demokratske stranke bomo seveda podprli predlog zakona o istospolni
               partnerski zvezi, ki ga je v obravnavo podala vlada Republike Slovenije. To, da v
               roku treh mesecev že drugič razpravljamo o isti temi, kaže na, po eni strani,
               resnično perečnost dotičnega problema, po drugi strani pa na zavest zdajšnje vlade,
               ki je problemu prisluhnila in zakon, ki bo uredil to področje, pripravila kot
               urgenten. Tako danes, 8 mesecev po nastopu sedanje vlade, razpravljamo o zakonu,
               kakršnega prejšnja vlada v 8 letih tako opevanega sodelovanja in dogovarjanja z
               nevladnimi organizacijami, kljub zagotovljeni večini v parlamentu, ni utegnila
               sprejeti, pa se je smatrala za nadvse liberalno in tankočutno vlado. Takšno
               sodelovanje prejšnje oblasti z nevladnimi organizacijami, ki žal ni pripeljalo do
               nikakršnega rezultata, lahko brez slabe vesti označimo za zapravljanje
               davkoplačevalskega denarja, saj je prejšnja vlada v letu 2003 za ureditev te
               problematike odvetniški pisarni, ki se je ukvarjala s tem področjem, odobrila 3
               milijone in 420.00 tolarjev, kljub temu da zakona ni sprejela.</p>
               <p>V zadnjem času se tudi konstantno pojavljajo insinuacije, da koalicija ne sodeluje
               in celo ignorira predloge nevladnih organizacij. Takšno namigovanje v poslanski
               skupini SDS odločno zavračamo. V povezavi z danes obravnavanim zakonom pa jih je
               ovrgel tudi sam predstavnik nevladnih organizacij, gospod Bblažič, ki je na odboru za
               delo, družino in socialne zadeve v imenu Društva za integracijo homoseksualnosti na
               namigovanja poslanke Širce, da vlada predlaga zakon, ki ga njegovi bodoči uporabniki
               zavračajo, povedal ravno nasprotno, citiram: "Naj povem, da pri DIH-u pozitivno
               ocenjujemo odločitev vlade, da uredi odprta vprašanja pravic in dolžnosti istospolnih
               partnerstev. Istospolna partnerstva v Sloveniji obstajajo, dejstvo je tudi, da jih do
               sedaj država ni priznavala, da za zakonodajo niso obstajala in da jim država ni
               priznavala nobenih pravic. Odločitev vlade, da to vprašanje uredi, pri DIH-u
               ocenjujemo kot pozitivno in spoštovanja vredno.", konec citata.</p>
               <p>V poslanski skupini SDS se zavedamo, da je dotično področje potrebno urediti in
               istospolnim partnerjem olajšati družbeni položaj, hkrati pa tudi menimo, da je za
               dosego tovrstnega cilja dovolj, če se istospolnim partnerjem omogoči registracija
               njihove skupnosti. Na takšen način to področje ureja tudi večina evropskih držav. Ne
               nazadnje evropska zakonodaja pušča možnost, da to področje države same uredijo v
               skladu z družbeno klimo, ki vlada v posamezni državi. Ministrstvo za delo, družino in
               socialne zadeve je opravilo tudi javnomnenjsko raziskavo, iz katere je razvidno, da
               se skoraj dve tretjini anketirancev strinjata, da se to področje uredi v posebnem
               zakonu. Enako tudi v poslanski skupin SDS zavračamo vsakršno enačenje istospolne
               skupnosti z zakonsko zvezo moškega in ženske bodisi v formalnem ali simbolnem pomenu.
               Zakon o zakonski zvezi in družinskih razmerjih je namreč v prvi vrsti napisan zato,
               da ščiti otroke, ki predstavljajo najšibkejši člen družbe in je od njih odvisna sama
               prihodnost družbe in države. Se pa zavedamo teže problematike, ki jo danes
               obravnavamo. To je eno izmed tistih področij, ki zahteva zelo subtilno reševanje tega
               problema, saj zadeva človeka v vsem njegovem bistvu, njegovo integriteto in njegovo
               dostojanstvo. To sta pravici, ki ne smeta biti nikoli in v nobenem primeru kršeni.
               Teh smernic se je vlada držala, ko je pripravljala zakon, o katerem danes govorimo.
               Zakon ureja skupno premoženje, stanovanjsko varstvo, pravico do preživljanja, pravico
               v primeru bolezni, urejeno pa je tudi področje dedovanja. V poslanski skupini SDS
               tudi menimo, da ne moremo nekritično sprejemati vseh zgledov in vzorcev z Nizozemske,
               ki jih opozicijske stranke ponujate kot idealen vzorec, pa čeprav se prav na
               Nizozemskem že kažejo negativni trendi včasih morda prevelike liberalnosti oziroma
               prehitrih odločitev. Pozabljate pa hkrati na to, da velike evropske države, kot so
               Grčija, Italija, Avstrija pa tudi Luxemburg tega področja nimajo urejenega. Mi smo
               očitno nekje vmes med Nizozemsko in temi državami in tako v enakem položaju kot
               večina evropskih držav, ki to področje ureja z registracijo istospolnih zvez. To je
               velik korak naprej, zato ne sprejemamo očitkov, da tega področja ne jemljemo dovolj
               resno in ne kažemo odprtosti do te problematike, kaj šele, da se vladna koalicija pri
               tem zakonu obnaša .../opozorilni znak za konec razprave./... nedemokratično in celo
               ksenofobično.</p>
               <p>V poslanski skupini SDS bomo podprli vladni predlog zakona v želji, da istospolnim
               partnerjem čim prej omogočimo kvalitetnejše življenje, na katero čakajo že dolgih
               osem let.</p>
            </sp>
            <sp xml:id="SDZ4-Redna-07-2005-06-17.sp19">

               <speaker>PODPREDSEDNIK SAŠO PEČE:</speaker>

               <p>Prosim, če zaključite. Hvala. Prehajamo na predstavitev stališča poslanskega kluba
               LDS, poslanka Majda Širca, izvolite.</p>
            </sp>
            <sp xml:id="SDZ4-Redna-07-2005-06-17.sp20">

               <speaker>MAJDA ŠIRCA:</speaker>

               <p>Tudi danes obžalujemo, da se srečujemo samo z nekaterimi uslužbenci ministrstva in
               da bo tudi danes dialog o tem zakonu potekal brez prisotnosti ministra. Minister se v
               dialogu v državnem zboru na temo tega zakona še ni pojavil, niti na matičnih delovnih
               obravnavah. To smo vsakič obžalovali, ker nam predstavniki ministrstva niso znali
               dati pravih odgovorov. Je pa res, da prave odgovora ministra poznamo že iz prejšnjega
               obdobja in da so vedno šli v smer, kjer se je homoseksualnost razumela kot motnja,
               medicinska motnja oziroma kot fenomen, v seksualnem pogledu moteč fenomen. Današnjo
               diskusijo kot rečeno razumemo kot zadnji možni poskus, da se določene težave in
               pomanjkljivosti, ki so v tem zakonu in ki jih ni malo, koregirajo. Glede na nemost na
               odboru za družino, delo, se bojim, da bo ta poizkus šel v prazno, ampak vendarle. V
               naslednjem tednu se bodo v Španiji srečevali s sprejemom zakona, ki pomeni 100%
               izenačitev zakonske zveze z istospolnimi partnerskimi skupnostmi. Slišali smo, da se
               je nedavno tega v Švici zgodil referendum, na katerem so upravičenci do dedovanja in
               tudi do davčnega sistema izenačeni, tako v heterospolnih, kot v istospolnih
               partnerskih zvezah.</p>
               <p>Škotska je nedavno tega uveljavila pravico do posvojitve za neporečene in tudi za
               istospolne partnerske zveze, kar je naredila Velika Britanija že leta 2003. Naše
               pravice, ki jih bomo očitno dobili s tem zakonom, so selekcionirane. Predlog zakona,
               ki ga imamo pred seboj, neustrezno pokriva pravice iz socialnega zdravstvenega in
               invalidskega zavarovanja, temveč zgolj taksativno našteva nekatere selekcionirano po
               presoji ministrstva, urejene pravice, ne dotika se opredelitve statusa svojcev in ne
               določa dedovanjskih pravic oziroma zgolj tistih dedovanjskih pravic, ki so vezane na
               skupno premoženje. V tem smislu gre za veliko pomanjkljivost in razumem nevladne
               organizacije, ki so dale pripombe in bile uslišane zgolj na enem ozkem ravnokar
               omenjenem segmentu, skratka na skupni dedovanjski pravici, ne pa celotni dedovanjski
               pravici, da se danes in tudi zadnje dni ne morejo več vključevati v ta neenakopraven
               dialog, ki, kot pravim je bil monolog in ni prav, da danes manipuliramo z njihovimi
               stališči.</p>
               <p>Menimo v Liberalni demokraciji, da gre za hinavski zakon. Vlada se bo sicer
               pohvalila s tem, češ da razume geje in lezbijke in jim omogoča registracijo oziroma
               omogoča registracijo njihov zvez. Toda registracija omogoča omejene pravice, tiste
               pravice, ki so vladi všeč po njeni presoji. Ta presoja je selekcionirana po principu:
               čim manj pravic, tem bolje. In to nas žalosti. Žalosti nas marsikaj pri obravnavi
               tega zakona, tudi to, da če se spomnimo prejšnjega nesojenega na žalost zakona, ki je
               temeljil na analizah in na dolgih procesih, tudi dialoga, in dejstvo, da ta zakon
               temelji zgolj na eni anketi. Vsi odgovori, s katerimi smo se srečevali, so bili v tej
               smeri. Anketa je rekla, da je prav tako. Ampak anketa je spraševala zgolj eno: ali ta
               zakon potrebujemo ali ne. In to, da ga potrebujemo, vemo že ogromno let. Bojim se
               tiste ankete, ki bo čez nekaj let ugotovila, da zakon ni uporaben. In to nas žalosti.
               Če bodo določene pripombe podprete, .../Opozorilni znak za konec razprave./... ga
               bomo poskušali podpreti, če pa jih ne bomo uveljavili, bomo morali premisliti o
               njegovi odločitvi. Hvala.</p>
            </sp>
            <sp xml:id="SDZ4-Redna-07-2005-06-17.sp21">

               <speaker>PODPREDSEDNIK SAŠO PEČE:</speaker>

               <p>Hvala. Na podlagi poslovniških določb o zakonodajnem postopku, prehajam na razpravo
               in odločanje o členih in vloženih amandmajih, ki jo bom vodil na podlagi pregleda
               amandmajev z dne 16.6.2005.</p>
               <p>V razpravo dajem 6. člen in amandma poslank Majde Širca in mag. Majde Potrata. Kdo
               želi besedo? Besedo ima gospa Majda Potrata.</p>
            </sp>
            <sp xml:id="SDZ4-Redna-07-2005-06-17.sp22">

               <speaker>MAG. MAJDA POTRATA:</speaker>

               <p>Hvala za besedo. 6. člen ureja postopek registracije skupnosti. Tako kot je zdaj
               zadeva urejena v dopolnjenem predlogu besedila, je za spoznanje izboljšana, kot je
               bila prvotno predlagana. Zato dovolite, da najprej povem še to, da je mogoče o
               predlaganem zakonskem besedilu in tudi o tem členu razmišljati s tega stališča, da je
               čas, ki je bil potreben za pripravo zakona, vendar bil v prid temu, da lahko sploh o
               tudi tako minimalistično zastavljenem zakonu razpravljamo v kontekstu pričakovane
               podpore zakona. Vsaj če sodim po mnenjih poslanskih skupin, se zaradi podpore
               koalicije skoraj ne more zgoditi, da zakon ne bi bil sprejet. Pa vendar, kakorkoli že
               imenujemo postopek sklenitve, ali je to registracija ali je to sklenitev, ni mogoče
               prezreti dejstva, da je tako, kot je zdaj ta postopek napisan, to še vedno samo stvar
               dveh, ki skupnost sklepata, in uradnika pri uradniškem okencu. Tretjega, ki bi kot
               priča sodeloval pri tem dogodku, ta postopek ne upošteva. Zato je v amandmaju taka
               možnost predvidena in je predvideno, da sodelujeta pri registraciji - izraz pač mora
               ostati, ker ni bilo mogoče vpeljati sklenitve -, torej, da pri registraciji
               istospolne partnerske skupnosti nastopata tudi dve priči. Mogoče je seveda
               razpravljati o tem, da je spekter rešitev, ki jih ponujajo zakoni v Evropski uniji,
               zelo širok. Ampak da je sklenitev zveze pomemben dogodek za tista dva, ki jo
               sklepata, ali za tisti dve, ki jo sklepata, tega ni mogoče zanikati. In ni mogoče
               zanikati tudi tega, da v nekaterih državah, za katere je bilo prej slišati, da ni
               primerno, da se po njih zgledujemo, ker so pač preliberalne in imajo zaradi tega tudi
               že težave, da je bilo, recimo, 23. maja letos mogoče v javnem občilu prebrati, da na
               Nizozemskem celo katoliški in protestantski duhovniki že leto dni blagoslavljajo
               istospolne zveze. In da so v javnomnenjski raziskavi, v kateri je sodelovalo 70% vseh
               duhovnikov, le-ti dejali, da bi jih z veseljem tudi cerkveno poročili.</p>
               <p>To se pravi, da je v resnici od odprtosti neke družbe odvisno, kako bo del družbe,
               ki kot je videti, če sodim po izjavah papeža, torej po instituciji, ki jo vodi in
               takim zvezam odločno nasprotuje, je v neki drugi državi taki instituciji tudi blizu,
               da neko priznanje v obliki blagoslova, če to tisti, ki sklepajo tako zvezo, to tudi
               pričakujejo in zahtevajo. Zato je zahteva po tem, da bi pri sklepanju istospolne
               partnerske zveze bili navzoči priči, res sprejemljiva in minimalna in bi pravzaprav
               uresničevala tisto, kar podporniki zakona o istospolni partnerski zvezi, tistega
               prejšnjega, smo tudi ves čas imeli v mislih.</p>
               <p>Še enkrat poudarjam, ne to, da samo priznamo in se zavedamo, da take zveze tudi
               obstajajo, tudi to, da jih sprejmemo in da jim dopustimo, da se tudi navzven
               pokažejo, je tisto, kar bi moralo biti merilo za sprejemljivost neke zakonske
               odločitve. Hvala.</p>
            </sp>
            <sp xml:id="SDZ4-Redna-07-2005-06-17.sp23">

               <speaker>PODPREDSEDNIK SAŠO PEČE:</speaker>

               <p>K razpravi se je prijavil kolega Srečko Prijatelj. Izvolite.</p>
            </sp>
            <sp xml:id="SDZ4-Redna-07-2005-06-17.sp24">

               <speaker>SREČKO PRIJATELJ:</speaker>

               <p>Predsedujoči, hvala lepa za besedo. Spoštovane kolegice, kolegi! Če mi je dovoljeno,
               bi se kolegici Majdi zahvalil za tako globoke krščanske misli. Sam pa bi strnil to
               debato v en sam izrek, da tudi ljubezen je lahko bolezen. To, kar danes sprejemamo,
               je milo rečeno sramotno za Slovenijo. Če zdravimo alkoholizem, kleptomanijo, bi tudi
               to lahko zdravili na kakšni za to primerni ustanovi.</p>
               <p>Sam menim, če govorimo o amandmaju, da je težko govoriti o sklepanju neke zakonske
               zveze, ki ni normalna, ni naravna. Krivico bomo delali otrokom, ki bodo lahko
               posvojeni, krivico bomo delali lahko generacijam, ki bodo v bistvu izpostavljene
               zapostavljanju. V šoli tak otrok tudi ne bo ravno enakovredno vključen v neko
               skupnost. Sam sem proti takim dejanjem in tudi nehumano je poslušati od
               predlagateljev, da opozicijo uvrščajo v neko skupino. Mi se s tem ne strinjamo. Sam
               mislim, da to ni niti krščansko niti normalno in niti etično.</p>
               <p>Zato tega zakona niti kakršnegakoli amandmaja, razen naših, ne bom podprl v zvezi s
               tem. Hvala.</p>
            </sp>
            <sp xml:id="SDZ4-Redna-07-2005-06-17.sp25">

               <speaker>PODPREDSEDNIK SAŠO PEČE:</speaker>

               <p>Hvala. Gospa Potrata, ste želeli repliko?</p>
            </sp>
            <sp xml:id="SDZ4-Redna-07-2005-06-17.sp26">

               <speaker>MAG. MAJDA POTRATA:</speaker>

               <p>Seveda želim replicirati nevzdržni oznaki, da je istospolna orientacija bolezen. Na
               raven splošne izobrazbe sodi, da ni mogoče drugačne, nedominantne spolne orientacije
               šteti za znamenje bolezni. Če je v kom še to prepričanje vedno živo, bi bilo dobro,
               če se vsaj v osnovnih učenikih pouči, kako je s tem pojavom. Sicer pa me veseli,
               gospod Prijatelj, da se Slovenska nacionalna stranka ne uvršča med opozicijske
               stranke. Hvala.</p>
            </sp>
            <sp xml:id="SDZ4-Redna-07-2005-06-17.sp27">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo z razpravo. Besedo ima kolega, Jožef Horvat. Izvolite.</p>
            </sp>
            <sp xml:id="SDZ4-Redna-07-2005-06-17.sp28">

               <speaker>JOŽEF HORVAT:</speaker>

               <p>Hvala za besedo, gospod podpredsednik. Spoštovane kolegice poslanke, poslanci.
               Spoštovana predstavnica in predstavnik ministrstva za delo, družino in socialne
               zadeve. V človeški družbi obstajajo življenjske skupnosti dveh oseb, bodisi
               različnega bodisi istega spola, ki si medsebojno pomagajo. Prvo, torej življenjsko
               skupnost dveh oseb različnega spola, v Republiki Sloveniji ureja zakon o zakonski
               zvezi in družinskih razmerjih, ki ima pomenljivo podlago v slovenski ustavi. Drugo,
               torej življenjsko skupnost dveh oseb istega spola, želi državni zbor Republike
               Slovenije na predlog vlade Republike Slovenije urediti z zakonom o registraciji
               istospolne partnerske skupnosti. Tako kot večina evropskih držav je tudi Republika
               Slovenija zaznala potrebo po ureditvi razmerij takšnih skupnosti in želi z navedenim
               zakonom pravno urediti položaj in posledice nastanka obstoja in prenehanja istospolne
               partnerske skupnosti.</p>
               <p>Osnovni cilj predlaganega zakona je ureditev pravnega statusa istospolnih
               partnerskih skupnosti. Zakon sledi družbenim okoliščinam v Republiki Sloveniji ter
               pravno regulira novo družbeno razmerje istospolnih partnerskih skupnosti. Osebno
               podpiram stališče predlagatelja zakona, ki je pri snovanju zakona izhajal iz dejstva,
               da gre v primeru istospolnih partnerskih skupnosti za posebno življenjsko skupnost
               dveh odraslih oseb, torej dveh moških ali dveh žensk. Predlagatelj zaradi
               specifičnosti takega razmerja s predlogom posebnega zakona ureja pravni položaj
               istospolne partnerske skupnost ter izhajajoč iz nastalega družbenega razmerja temu
               primerno določa obseg pravic in obseg dolžnosti partnerjev.</p>
               <p>Pri definiranju ciljev tega zakona se je treba zavedati, da je istospolna skupnost v
               pomembni meri v interesu predvsem partnerjev in ne tistih, ki bi si na primer želeli
               s tem pridobiti kakšno politično točko. Pomembne pravice, ki izhajajo iz predloga
               zakona so: pravica do preživljanja in do preživnine, pravica do pridobivanja
               premoženja in urejanje premoženjskih razmerij, pravica do stanovanjskega varstva,
               pravica do dedovanja skupnega premoženja in pravica do pridobivanja informacij o
               zdravstvenem stanju obolelega partnerja ter do obiskov v zdravstvenih ustanovah.</p>
               <p>Gre za odpiranje možnosti istospolnim parom, da se pravno regulirajo njihove
               skupnosti, skupaj s pripadajočimi pravicami in obveznostmi, ki jim po predlogu zakona
               pripadajo. Registracija istospolne partnerske skupnosti jamči pravice, ki izhajajo iz
               medsebojnega razmerja med partnerjema in omogoča partnerjema pravno regulativo
               njunega odnosa z odgovornostmi in zavezami enega do drugega. Sprejetju predlaganega
               amandmaja k 6. členu predlaganega zakona nisem naklonjen. Enako mislijo tudi moje
               kolegice in kolegi v naši poslanski skupini. Predlagan amandma pomembno ne prispeva k
               uresničitvi osnovnih ciljev zakona o registraciji istospolne partnerske skupnosti.
               Vprašanje je, če bi bilo korektno, da bi zakon vsiljeval dve priči, vprašanje je, če
               si zainteresirani istospolni pari to želijo. Gre za pomembno registracijo partnerske
               skupnosti, zato menim, da samo ustna izjava ni dovolj resna izjava za to, kar
               partnerja dejansko želita doseči. Zakon, ki je predlagan, podpiram. Hvala lepa.</p>
            </sp>
            <sp xml:id="SDZ4-Redna-07-2005-06-17.sp29">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima poslanka Marjetka Uhan.</p>
            </sp>
            <sp xml:id="SDZ4-Redna-07-2005-06-17.sp30">

               <speaker>MARJETKA UHAN:</speaker>

               <p>Hvala lepa za besedo. Spoštovani predstavniki vlade, poslanke in poslanci! Geji in
               lezbijke niso od včeraj, ne od danes, toda prav za časa ministrovanja gospoda
               Drobniča bomo dobili zakon, ki bo urejal njihove zveze, čeprav ga nasprotniki toliko
               blatite po evropskih institucijah.</p>
               <p>Nasprotnike moti vse, predvsem pa jih moti, da istospolne usmerjene skupnosti ne
               bodo izenačene z zakonom med možem in ženo. To ne more biti, ker ta skupnost ni enaka
               zakonu med možem in ženo. Čudi me, da vam je toliko do uradnih zvez, porok med
               istospolnimi partnerji in "ceramonij" okoli porok, ko pa vemo, da se še nikoli v
               Sloveniji ni tako malo ljudi poročilo, kot v današnjem času. Pravijo ni moderno, se
               ne izplača, ni potrebno, je zavezujoče in podobni izgovori. Vi pa jih enostavno
               posiljujete in jim želite, da sklenejo te zveze, pa čeprav si mnogi med temi
               partnerji niti tega ne želijo. Zveza bo veljavna tudi brez prič, tako piše v
               predlaganem zakonu. Zato šestega amandmaja oziroma predloga amandmaja ne podpiram.
           </p>
            </sp>
            <sp xml:id="SDZ4-Redna-07-2005-06-17.sp31">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima kolega Kristijan Janc.</p>
            </sp>
            <sp xml:id="SDZ4-Redna-07-2005-06-17.sp32">

               <speaker>KRISTIJAN JANC:</speaker>

               <p>Hvala lepa za besedo, predsedujoči. Spoštovana državna sekretarka s sodelavcem,
               kolegice in kolegi! Uvodoma bi morda bilo dolžno opravičilo, da to niso navadni
               uslužbenci, gospa kolegica Širca, ampak je državna sekretarka in v.d. direktor tega
               istega ministrstva. To ni najbolj korektno, žalitev teh predstavnikov vlade.</p>
               <p>Kot naslednje. Jaz bom rekel tako. Ta zakon je ena tistih zadev, za katero bom zelo
               težko pritisnil to tipko za, ampak vendarle zato, da se tudi ta zgodba uredi na
               poseben način, ker je tudi posebna zgodba. To stvar, ki jo danes sprejemamo na
               predlog vlade v državnem zboru in na te stvari se popolnoma nič ne spoznam, pa
               vendarle bom to tudi v okviru poslanske skupine in sam to zgodbo podprl, da se za
               tistih nekaj Slovenk in Slovencev tudi ta zgodba končno uredi, čeravno baje čaka to
               že več kot 8 let.</p>
               <p>Mislim, da mi bo dano, da kot pooblaščenec za sklepanje zakonskih zvez ne bom imel
               te priložnosti, da bom kdaj tak zakon poročil; takrat bom zagotovo manjkal. Hvala
               lepa.</p>
            </sp>
            <sp xml:id="SDZ4-Redna-07-2005-06-17.sp33">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima kolega Aleš Gulič.</p>
            </sp>
            <sp xml:id="SDZ4-Redna-07-2005-06-17.sp34">

               <speaker>ALEŠ GULIČ:</speaker>

               <p>Cenjeni in spoštovani, spoštovani gospod predsedujoči! Sam sem za to, seveda, da se
               6. člen upošteva, predvsem zaradi tega, da zakon o istospolnih partnerskih skupnostih
               zaživi tako, kot je treba, da ni izven našega pravnega sistema. Gre namreč za to, da
               nekatere zadeve, kot so ustne izjave, za začetek, ustna registracija ali pa celo
               deregistracija, ki naj bi bila samo ustna, bolj dišijo po šeriatskem pravu, kjer je
               dovolj, da partner trikrat reče, dovolj te imam, in potem je zveza razveljavljena.</p>
               <p>Rekel sem predlog zakona o istospolni partnerski skupnosti nalašč, zaradi tega, ker
               mislim, da bi se zakon moral imenovati tako, saj ne ureja samo registracije, ampak
               ureja še vrsto zadev, ki so posledica te registracije, predvsem pa posledica skupnega
               življenja. Tu zdaj prehajamo na neko spolzko področje, ko besedam naenkrat začnemo
               dajati nove pomene in jih na nek način umikamo iz tistega pomenskega območja, ki ga
               imajo sicer. Registracija pomeni pač samo beleženje tistega, kar že obstaja, kar je
               že tako ali tako jasno in ki ima vse posledice. Tu pa vidimo, da ta sklenitev zveze
               nima vseh posledic, ampak samo nekatere izbrane.</p>
               <p>Sam bom sicer zakon podprl, zaradi tega, ker se mi zdi, da je bolje malo kot nič.
               Predvsem zaradi tega, da se tudi tem sicer zelo maloštevilnim parom v Sloveniji
               vendarle da možnost, da ne bodo v večnih skrbeh pa v večnih travmah zaradi
               diskriminacije, ki jo sicer takšno brezpravno stanje, kakršno je zdaj, povzroča.</p>
               <p>Druga stvar, ki se mi zdi tudi pomembna, tudi vezana na ta člen, je ta, da se vendar
               tisto v zvezi z ustno izjavo nadomesti s pisno izjavo. Stvar je trdnejša, bolj
               zavezujoča, zavezujoča seveda med obema partnerjema in takšna ima potem tudi kakšno
               pravno vrednost in pravno veljavo, sicer bi se zapletlo že pri kakršnemkoli sporu,
               ker tudi za te zveze prav gotovo velja, da so ravno tako podvržene času kot siceršnje
               heteroseksualne.</p>
               <p>In kar se tiče uporabe besede peder, ki smo jo slišali tukaj. V tem pomenu je seveda
               sprejemljiva, ker pomeni homoseksualca. Žal pa smo Slovenci že uspeli ta pomen
               premakniti in bolj pomeni karakter kot pa homoseksualca.</p>
            </sp>
            <sp xml:id="SDZ4-Redna-07-2005-06-17.sp35">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanka Majda Širca.</p>
            </sp>
            <sp xml:id="SDZ4-Redna-07-2005-06-17.sp36">

               <speaker>MAJDA ŠIRCA:</speaker>

               <p>Hvala lepa. Kolega iz NSi se je prej v svojem izvajanju vprašal, ali je želja
               istospolnih partnerjev sploh taka, da si želijo tak registracijski postopek, kot ga
               navaja 6. člen. Tisti, ki poznamo želje uporabnikov tega zakona, vemo, kaj so
               poskušali tudi znotraj ministrstva doseči in katere so bile njihove seveda
               neupoštevane pripombe, zato je prav, da tudi na tej točki jih povemo.</p>
               <p>Pravijo in želijo si, da bi bila obličnost drugačna kot je predlagana v zakonu in da
               naj bi se sam postopek na žalost registracije - na žalost registracije, tudi sami so
               si prizadevali, da registracija ne bi bila registracija, ampak, da bi bila imenovana
               kot sklenitev istospolnih partnerskih skupnosti, kajti kot so sami dejali, zakon
               neustrezno imenuje registracijo, ki spominja na tako imenovane "črne" liste, na
               seznam homoseksualcev, ki so pa stvar preteklosti.</p>
               <p>Naj naveden pripombe, zakaj utemeljujejo, da bi bila prisotnost dveh prič umestna.
               Pravijo, da zakon naj omogoča izbiro sklenitve istospolne partnerske skupnosti v
               slovesni, lahko pa tudi v neslovesni obliki, vsekakor pravijo, pa sklenitev skupnosti
               ne sme potekati na kakšnem oddelku upravne enote za nekim pultom, zato predlagamo, da
               sklenitev poteka v prostorih, kjer se sicer sklenejo zakonske zveze, saj gre za
               povsem primerljive razmere.</p>
               <p>Pogosto omenjeni argument, da je istospolna zveza po naravi drugačna od raznospolne,
               ker je zaprta za življenje, pravijo, je skrajno ideološki, saj pogoj sklenitve
               zakonske zveze ni nadaljevanje rodu, pač pa je to le potencial, ki ga zakonca
               izkoristita ali pa tudi ne. V tem kontekstu seveda je razumevanje popravka tega
               amandmaja logično. Amandma na vsaj nek, težko govorim, če ne zagotovite miru...</p>
            </sp>
            <sp xml:id="SDZ4-Redna-07-2005-06-17.sp37">

               <speaker>PODPREDSEDNIK SAŠO PEČE:</speaker>

               <p>Gospa Širca, izvolite, nadaljujte.</p>
            </sp>
            <sp xml:id="SDZ4-Redna-07-2005-06-17.sp38">

               <speaker>MAJDA ŠIRCA:</speaker>

               <p>Amandma vsaj nekoliko počloveči postopek sklenitve. Sedaj se lahko zgodi kjerkoli, ko
               partnerja pač izpolnita nek obrazec.</p>
               <p>Amandma odpravlja še nejasnost med izjavo in soglasjem, kar je tudi pomembno, saj
               predvideva prej ustno izjavo. Sklenitev oziroma dobesedno registracija ne poteka v
               prostorih, kjer se sklenejo zakonske zveze in zaradi tega je tukaj ta popravek.</p>
               <p>Seveda tukaj se gibljemo v zaprti in že določeni dikciji, skratka, nimamo možnosti
               več posegati v naslov, za katerega menimo še vedno, da je zelo, zelo sporen. Tudi na
               semantični ravni vemo, da se registracija, ne samo zaradi tega, kar nam slovar
               slovenskega knjižnega jezika dopoveduje, da gre za neko neprimerljivo registriranje,
               ki velja za registriranje letala, odposlane pakete, potresne sunke, orožje, delovne
               organizacije, za registriranje električne energije ali neke določene člane. Na
               semantični ravni že ni ustrezno, ampak sedaj mogoče, sedaj se soočamo s tem in upam,
               da bodo enkrat v bodočnosti možne spremembe tudi na drugih nivojih.</p>
               <p>Kar se tiče amandmaja, menim, da bi bilo smiselno, da bi poiskali vsaj tako
               obličnost, ki bi bila bistveno bolj človečna in ki ne bi potiskala istospolne
               partnerje v neko na pol skrit oziroma nepomemben in za njih omejujoč postopek.</p>
            </sp>
            <sp xml:id="SDZ4-Redna-07-2005-06-17.sp39">

               <speaker>PODPREDSEDNIK SAŠO PEČE:</speaker>

               <p>Besedo ima poslanka Breda Pečan.</p>
            </sp>
            <sp xml:id="SDZ4-Redna-07-2005-06-17.sp40">

               <speaker>BREDA PEČAN:</speaker>

               <p>Hvala lepa za besedo, gospod predsedujoči. Rada bi povedala nekaj besed okrog
               amandmaja k 6. členu. Prvo, kar bi rada povedala, je to, da primerjava upadanja
               števila zakonskih zvez, sklepanja zakonskih zvez med moškimi in ženskami, in vplivom
               eventualnega priznavanja zveze med istospolnima partnerjema kot zakonske zveze je
               popolnoma na trhlih nogah. Dejstvo je, da je število zakonskih zvez med moškimi in
               ženskami v Sloveniji upadel predvsem zaradi tega, ker imamo eno zelo svobodoljubno
               libertarno - bi rekla ne liberalno, da ne bi kdo narobe razumel - pravilo in to je,
               da se zveze med moškim in žensko štejejo za družinsko razmerje, če partnerja živita
               skupaj določeno obdobje. Se pravi, da se jim ni treba poročiti, imajo pa posledično
               vse pravice, popolnoma vse pravice, ki izhajajo iz zakonske zveze, sklenjene pred
               državnim organom. Tako je tukaj prazna marnja, ko govorimo, kako je katastrofalno,
               ker zakonskih zvez nimamo. Dejstvo je, da se nam otroci rojevajo, da je že lansko
               leto spet število novorojenih otrok začelo počasi rast in da se letos ta trend
               postopoma nadaljuje, tako da mislim, da vpliva istospolnih zakonskih zvez na
               demografsko podobo ne moremo pričakovati. Predvsem pa moram reči, da zveze med
               istospolnimi partnerji obstajajo, ne glede na to, ali so sklenjene ali niso
               sklenjene. Se pravi, da ta eventualen vpliv na demografsko podobo Slovenije bi lahko
               bil že izjemno dolg, s tem da seveda nesklenjena zveza med istospolnima partnerjema
               nosi slabe posledice za njiju.</p>
               <p>Drugo, kar bi rada rekla, bi povedala, da tudi jaz sem pooblaščenka, tako kot
               verjetno marsikdo tukaj v tem državnem zboru, za sklepanje zakonskih zvez. Seveda za
               danes po zakonu o družini in družinskih razmerjih. In izjemno vesela bi bila, če bi
               imela možnost, da sem jaz pooblaščenka pri sklepanju zakonske zveze med dvema
               istospolnima partnerjema ali partnericama. Zakaj? Zaradi tega, ker bi znova dokazali,
               da smo Slovenci ljudje, ki smo odprti. Ki jim tolerantnost ali strpnost po slovensko
               ni tuje čustvo, tuj odnos do okolja. Ki niso sovražno razpoloženi do ljudi, ki so
               drugačni od nas. Ki nismo pripravljeni zatreti vsakega, ki drugače misli, kot mislimo
               mi. In ki smo pripravljeni iti tako daleč, da to mržnjo izražamo javno, pred
               avditorijem vseh naših volivcev. Mislim, da bi moralo biti sram tiste volivce, ki
               slišijo, da njihovi izvoljenci uporabljajo take besede, kot smo jih danes imeli
               priložnost slišati v zvezi z amandmajem k 6. členu.</p>
               <p>Jaz bom amandma seveda podprla, ravno tako kot tudi ostale amandmaje, ki
               izboljšujejo položaj istospolnih partnerjev v primeru, da jim bo končno dana možnost
               sklenitve partnerske zveze, zakonske zveze. Pa še nekaj bi povedala. Zakon bom seveda
               podprla, ne glede na to, kako ozek in, bom rekla, nelibertaren bo. Vendar pa se bom
               tudi potrudila v vsem svojem mandatu, da bomo skupaj s kolegicami in kolegi v
               državnem zboru in v sodelovanju s civilnimi družbenimi gibanji s področja istospolnih
               partnerjev neprestano vlagali izboljšave tega zakona. Morali se boste zelo velikokrat
               potruditi, zato da boste preprečili, da bi bil ta zakon evropsko primerljiv. V
               najbolj krščanski državi te Evrope, Španiji, so sprejeli bistveno bolj libertaren
               zakon o istospolnih partnerskih zvezah, kot pa ga bomo mi. Mislim, da bi morali
               katoličani tu v tem krogu nekoliko drugače razmišljati. Hvala.</p>
            </sp>
            <sp xml:id="SDZ4-Redna-07-2005-06-17.sp41">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim Boštjana Zagorca.</p>
            </sp>
            <sp xml:id="SDZ4-Redna-07-2005-06-17.sp42">

               <speaker>BOŠTJAN ZAGORAC:</speaker>

               <p>Hvala za besedo, gospod predsedujoči. Kar se tiče 6. člena, v Slovenski nacionalni
               stranki absolutno nasprotujemo kakršnikoli širitvi pravic pedrom in lezbijkam, kar
               jim 6. člen vsekakor daje. Moram pa opozoriti, da je predstavnica največje vladne
               stranke, ko je v svojem nastopu predstavljala stališče, omenila, da so otroci
               najšibkejši člen družine. Seveda se s tem nikakor ne moremo strinjati. Otroci so
               najlepši člen družine, je pa res, da so najbolj ranljiv člen družine. In če je vlada
               pripravila zakon pod pretvezo, da so otroci najšibkejši člen družine, potem iskreno
               obžalujem, če je bil to vaš temelj, ko ste delali vsebino tega zakona. Prav tako bi
               rad omenil še to. Ista predstavnica največje vladne stranke je v svojem nastopu
               omenila, da se opozicija zavzema za nizozemski model. Ne, ta del opozicije - in tu se
               bom zahvalil gospe Potrata, da nas ni dala v ta del opozicije, ki se za ta model
               zavzema -, se zavzema za to, kar smo že uvodoma povedali, da se nam kakršnakoli
               ureditev istospolne partnerske skupnosti ne zdi potrebna. Se pravi, kot sem že
               uvodoma povedal, zakon je popolnoma nepotreben. Hvala.</p>
            </sp>
            <sp xml:id="SDZ4-Redna-07-2005-06-17.sp43">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Alojz Sok.</p>
            </sp>
            <sp xml:id="SDZ4-Redna-07-2005-06-17.sp44">

               <speaker>ALOJZ SOK:</speaker>

               <p>Hvala lepa. Najprej moram reči, da sam v imenu Nove Slovenije protestiram proti temu,
               da se nas tukaj označuje za nestrpneže. Velikokrat smo v preteklih štirih letih
               poslušali, da smo ksenofobi in podobno, istočasno pa ti isti ljudje, bi rekel, tukaj
               degradirajo prisotno državno sekretarko in pa vršilca dolžnosti direktorja in proti
               takemu početju se tudi jaz pridružujem temu, kar je bilo že prej povedano - odločno
               protestiram.</p>
               <p>Tukaj smo, jaz mislim, dovolj, gospe in gospodje, in da na takšen način ne gre več
               razpravljati in prosim lepo, da s tem enkrat nehate. Tudi sam se trudim biti
               kristjan, ne bom rekel, da to sem, ker bi mi lahko takoj nekaj očitali, seveda, tudi
               ne bom rekel, da nisem. Moj odgovor pa je, da se trudim biti. V tej smeri pač iščemo
               najboljše rešitve in jaz mislim, da vsa čast te vlade, ki bo to problematiko s tem
               zakonom uredila, kar prejšnja vlada ni uredila, in da bomo enkrat to debato dali z
               dnevnega reda v tej državi.</p>
               <p>Gre pa tudi s tem zakonom za neko dodatno družbeno priznanje homoseksualnosti kot
               načina življenja, in to ravno s tem zakonom delamo in ne dopuščam oziroma odklanjam,
               da gospa Pečanova govori o tej nestrpnosti na takšen način.</p>
               <p>Sedaj pa drugo. Tisti, ki zagovarjate, da iz teh zakonskih zvez oziroma iz teh
               registracij potrebno narediti neko ceremonijo, ki bo enaka sklenitvi zakonske zveze,
               pač večina v tem državnem zboru ni za takšno rešitev. Smo za registracijo, nismo pa
               za zakonsko zvezo oziroma za elemente pri tej registraciji, ki pač imajo določene
               elemente sklenitve zakonske zveze med možem in ženo. Pač ne bo prišlo do tega, kar
               sem lahko enkrat slišal ljubljansko županjo, ki je rekla: "Z veseljem pričakujem, da
               bom lahko opravila prvi," pa se ji je zareklo, ni rekla obred, ampak je rekla pogreb.
               Potem je rekla: "Imam tremo," to sem videl na televiziji in zato si pač upam to na
               tem mestu ponoviti. Sicer pa bi, kar se sploh tiče nekih vrednot in pa opredelitev, k
               temu želel dodati še nekaj, kar sem prebral v eni od razprav švedskega sociologa, ki
               pravi takole: "Večina otrok na Švedskem in Norveškem je rojena zunaj zakona." Ni
               naključje, da imajo v tej državi že desetletja ali več tesno zvezo s polno priznanimi
               istospolnimi zakonskimi zvezami. Istospolne poroke so očvrstile in ojačale
               skandinavski trend razkroja zakonske zveze in starševstva. To ugotavlja sam, kjer so
               pač zelo liberalno to zadevo uredili. In potem se sprašuje in pravi, ali bodo
               istospolne poroke, to velja za Švedsko in Norveško, bodo istospolne poroke
               izpodkopale institucijo klasične zakonske zveze med možem in ženo in sam odgovarja,
               so jo že.</p>
               <p>S tem seveda, če mi vršimo neko publiciteto - in pri tem amandmaju gre za to, to s
               pričami in tako naprej - , potem seveda na dolgi rok tudi sam se strinjam počenjamo
               prav to. In iz tega razloga seveda, tako kot so že moji poslanski kolegi povedali v
               poslanski skupini Nove Sloveniji, ne bomo pristali na ta amandma in tudi vse ostale
               amandmaje, ki pač poskušajo v ta zakon vnašati elemente, ki so značilni za obred
               poroke med možem in pa ženo. Hvala lepa.</p>
            </sp>
            <sp xml:id="SDZ4-Redna-07-2005-06-17.sp45">

               <speaker>PODPREDSEDNIK SAŠO PEČE:</speaker>

               <p>Hvala vam. Gospa Potrata tudi vi repliko ali samo k razpravi? K razpravi. Gospa
               Širca, izvolite repliko.</p>
            </sp>
            <sp xml:id="SDZ4-Redna-07-2005-06-17.sp46">

               <speaker>MAJDA ŠIRCA:</speaker>

               <p>Že drugič gospodu Soku repliciram, je omenjal moje ime. Poudarjam, še vedno menim, da
               ni korektno, da v vseh dosedanjih debatah se nismo niti enkrat soočali z ministrom in
               zato poudarjam začudenje tudi tokrat, da ga danes, ne glede na opravičilo sicer, da
               ga danes ni.</p>
               <p>Obžalujemo seveda pa tudi razumemo, da se je vsem soočanjem izmikal, glede na to, da
               so znana njegova stališča do tega zakona že v prejšnjih obdobjih in da je bil tudi
               prvi podpisan pod, bom rekla, tako imenovano zavlačevanje prejšnjega zakona, ki je
               konec koncev tudi onemogočilo pravočasno sprejetje zakona.</p>
               <p>Sicer pa smo se večkrat soočali z VD direktorjem direktorata za družino in z gospo
               državno sekretarko kot danes. So pa naši odgovori, naša vprašanja ostala brez
               odgovorov ali pa so temeljili samo na tem, da - kot pravim, celotna vprašanja so se
               obračala na to, kaj je odgovorila anketa, ki jo je naredila pač neka skupina
               javnomnenjskega detektiranja javnega mnenja oziroma ko smo se spraševali o temeljnih
               in nam nekoč očitanih, zelo očitanih argumentih, češ da prejšnji zakon ni vseboval
               finančnih posledic, smo dobili zadnjič odgovor, da tudi sedaj ministrstvo nima
               nobenih ocen in da se bo pač že videlo potem, ko bo zakon zaživel, kakšne le-te bodo.
               Skratka, odgovori, ki smo jih dobili s strani ministrstva, so bili minimalni,
               zavajajoči ali pa niso imeli dovolj trdnih možnosti in argumentov, da bi lahko sploh
               se vzpostavil dialog. To smo obžalovali in v tem smislu je šla moja opazka, da
               obžalujem, da ni pravih sogovornikov s strani ministrstva za delo. Hvala.</p>
            </sp>
            <sp xml:id="SDZ4-Redna-07-2005-06-17.sp47">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo z razpravo. Gospod Sok, praviloma replika na repliko ni, ampak
               tokrat vam jo dopustil.</p>
            </sp>
            <sp xml:id="SDZ4-Redna-07-2005-06-17.sp48">

               <speaker>ALOJZ SOK:</speaker>

               <p>Torej, jaz bi samo, če predsedujoči dovolite, želel pojasniti, da je minister želel,
               da se to točko preloži, ker ima opravičljiv razlog za svoj izostanek, in na začetku,
               ko smo sprejeli dnevni red, sem tudi to predlagal in sem dobil odgovor s strani
               predsednika državnega zbora, da pač to iz drugih razlogov ni možno. Se pravi,
               minister je želel danes pri tej debati prisostvovati in ne drži, da bi se želel tem
               vprašanjem, ki jih vi postavljate, izogniti.</p>
               <p>Sicer pa je vseskozi na vprašanja odgovarjal, seveda pa je drug problem, ali ste vi
               s temi vprašanji zadovoljni ali ne, očitno niste, ni pa res, da ni odgovarjal.</p>
            </sp>
            <sp xml:id="SDZ4-Redna-07-2005-06-17.sp49">

               <speaker>PODPREDSEDNIK SAŠO PEČE:</speaker>

               <p>Nadaljujemo z razpravo. Besedo ima kolega Bogdan Barovič.</p>
            </sp>
            <sp xml:id="SDZ4-Redna-07-2005-06-17.sp50">

               <speaker>BOGDAN BAROVIČ:</speaker>

               <p>Hvala, predsedujoči. V obrazložitvi k 6. členu, to je vsebina, da ne bi zdaj spet
               šli tako, piše: "vsekakor sklenitev skupnosti ne sme potekati na kakšnem oddelku
               upravne enote za pultom, kjer partnerja izpolnita obrazec." Absolutno se strinjam,
               čisto. Ampak, partnerji mož in žena, ki iščeta stanovanje, sklepata točno to
               skupnost, da bi otroka preskrbeli, v enem prostoru, 30 kvadratov, za pultom. Ljudje,
               ki iščejo pomoč, jo iščejo za pultom, prvič.</p>
               <p>Drugič. Sem župan in nikdar v življenju, dokler bom, če še bom, ne bom poročil
               istospolnih partnerjev. Ne bom. Bom raje odstopil.</p>
               <p>Tretjič. Danes smo slišali izjavo, da zakonska zveza ni stvar rodu. Lahko, da ima
               nekaj resnice v tej izjavi, ampak kako je ta izjava boleča za tiste, ki imajo svoj
               rod pa ne vedo, kam, za tiste, ki bi ga radi imeli, pa si ne upajo, ker nimajo teh
               možnosti, še predvsem je pa boleča ta izjava za tiste, ki bi ga radi imeli, katerih
               ljubezen živi samo za enega otroka, dva ali pa tri, pa zaradi zdravstvenih in drugih
               razlogov tega ne morejo narediti. In jaz bi prav rad videl en amandma, v katerem bi
               mogoče v naslednji točki ali pa v novem predlogu zakona povečali za, ne vem, dve,
               tri, pet milijard sredstev za razvoj inovacij v zdravstvu, da bi omogočili ljudem, da
               bi rojevali - tisti, ki so bolni. Ta izjava je kruta za vse tiste, ki tega ne morejo
               imeti.</p>
               <p>Četrtič. Bom kratek in jasen. Tudi slišali smo, da zveze med istospolnimi partnerji
               obstajajo ne glede na.. Ja, zakaj pa se sploh mi v tem državnem zboru danes spet
               ubadamo z nečim, kar obstaja? Zakaj? Če so istospolni partnerji, če živijo skupaj, če
               imajo kje živeti, naj živijo. Meni je vseeno, naj se imata dva fanta rada ali pa dve
               punci, naj, jaz jim nisem čisto nič nevoščljiv, naj se imata. Torej, dejstvo je in ne
               nazadnje, gospe in gospodje, saj obstajajo v tujini države, ki omogočajo sklenitev
               istospolne skupnosti in naj gredo ti gospodje na Švedsko, ali pa gospe, na Norveško,
               na Dansko, tako kot slovenski delavci hodijo na delo v Avstrijo, Italijo in Švedsko
               in ga nimajo doma.</p>
            </sp>
            <sp xml:id="SDZ4-Redna-07-2005-06-17.sp51">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima Cveta Zalokar Oražem.</p>
            </sp>
            <sp xml:id="SDZ4-Redna-07-2005-06-17.sp52">

               <speaker>CVETKA ZALOKAR ORAŽEM:</speaker>

               <p>Hvala lepa. Najprej bi rada rekla, da tisti, ki sklepamo po pooblastilu načelnikov
               upravnih enot in poročamo, smo pravzaprav uradno imenovane uradne osebe za sklepanje
               zakonskih zvez. In mislim, da bi v marsikateri demokratični družbi, če bi nekdo
               izrazil tako diskriminatorno stališče, kot ga je govornik pred mano, najbrž v resnici
               bilo prav, da ta naziv in to funkcijo izgubi, kajti tako diskriminatorno izražanje,
               katere zakonske zveze nikoli ne bi želeli skleniti, se mi zdi absolutno
               neprimerno.</p>
               <p>Ne glede na to, koliko je danes tu izgovarjanja v zvezi z odsotnostjo ministra,
               mislim, da je malokateri zakon ali pa sprememba, ki jo sprejemamo v parlamentu,
               sprejeta v katerikoli fazi postopka brez prisotnosti ministra; malo je takih zakonov.
               Še posebej pa tega ne zasluži ta zakon, ki mislim, da bi v vsaki družbi zelo razgibal
               mnenja, ki bi se kresala. Kakorkoli je danes tu predstavljeno in se iščejo izgovori,
               dejstvo je, in to je moje opažanje, da se minister tej temi absolutno izogiba. Ne
               nazadnje smo ga pred kakšnimi tremi meseci celo pri obravnavi zakona, ki sta ga
               vložili poslanska skupina LDS in Socialni demokrati, celo našli na laži.</p>
               <p>Seveda, to ni nič nenavadnega in najbrž minister ni v letu dni spremenil svojega
               mnenja. Očitno se boji, da bi moral to mnenje povedati tukaj, ali pa ga ne želi
               povedati, kajti kadarkoli pove, naredi velikokrat predvsem veliko blamažo. Želela bi
               povedati, citirati, kaj je minister rekel točno pred enim letom. Rekel je, da "je
               homoseksualnost," in to citiram, "medicinska motnja oziroma gre za fenomen v
               seksualnem pogledu, ki je motnja." Tu je treba povedati, da je nenavadno, da
               minister, takrat še poslanec, ne ve, da je Svetovna zdravstvena organizacija
               homoseksualnost že črtala s seznama bolezni, in to že kar nekaj časa nazaj. Prav tako
               je izjavil leta 2003 (sicer gre za dveletni razmik): "Nagnjenje se ne prenaša...</p>
            </sp>
            <sp xml:id="SDZ4-Redna-07-2005-06-17.sp53">

               <speaker>PODPREDSEDNIK SAŠO PEČE:</speaker>

               <p>Oprostite, gospa Cveta Zalokar Oražem, govorimo o amandmaju k 6. členu. Greste le
               malo predaleč. Prosim, držite se vsebine! Čeprav sem se odločil, da ne bom omejeval
               vsebinske razprave v primeru, če kdo res ne bo šel predaleč. Vi pa greste predaleč.
               Vsebina amandmaja k 6. členu govori o nečem popolnoma drugem in ne o ministru
               Drobniču. Prosim, spoštujte poslovnik.</p>
            </sp>
            <sp xml:id="SDZ4-Redna-07-2005-06-17.sp54">

               <speaker>CVETKA ZALOKAR ORAŽEM:</speaker>

               <p>Govorim o statusu homoseksualnosti, kajti danes smo tu lahko slišali že izjave,
               ljubezen je bolezen. Seveda, to je pregovor, ki v resnici že zelo dolgo časa velja,
               vendar pa ta pregovor ni bil zapisan zaradi homoseksualnih parov ali homoseksualnih
               ljubezni, pač pa zaradi ugotovitve, da se človek ljubezni tako kot bolezni ne more
               upreti in pravzaprav gre za to, da je ljubezen v tem smislu kot bolezen. Ta seveda
               ljubezen pride, ljubezen se zgodi, ljubezen je kemija, ljubezen je simpatija,
               ljubezen so iskrice, ljubezni se ne da usmerjati in o tem nam veliko povedo tudi
               literarna dela, ne glede na to, kakšne so materialne razlike, kakšne so fizične
               lastnosti, kakšna je barva kože in ne nazadnje tudi, kakšen je spol. Tega se ne da na
               silo, kolegi in kolegice, ukiniti. In ne pomaga niti posmeh, ne pomaga niti
               preganjanje, ne pomaga diskriminacija, to nam pa pove zgodovina, kajti od Sapfo pa
               dalje v stari Grčiji je pač to nagnjene, ki obstaja, in tudi vi kolegi in kolegice,
               ga ne boste mogli ukiniti.</p>
               <p>Zato bi bilo seveda dobro, če bi v slovenskem parlamentu na osnovi takšnih izkušenj
               tudi sprejemali in razmišljali in bi parlamentarci in parlamentarke pokazali bistveno
               več tolerance, razumevanja in odprtosti do te zadeve.</p>
               <p>Jaz takega zakona, v katerem ne bodo sprejeta dopolnila, tudi to dopolnilo, o
               katerem zdaj govorimo oziroma amandma, ne bom podprla, kajti tak zakon je pravo
               skropucalo, izvaja se pravzaprav nek slepilni manever, s katerim se želi pokriti, da
               je bilo nekaj storjeno. Vsi pa dobro veste, da se s takšnim zakonom ne strinjajo tudi
               tisti, ki se jih zakon dotika, celo več, menijo, da je zakon diskriminatoren, tako da
               jaz sploh ne vem, zakaj ga sprejemamo. Očitno za tiste, ki si želijo olajšati vest
               ali pa morda Evropi pokazati, da je bilo tudi v Sloveniji nekaj narejeno. Vendar na
               vsak način narejeno neprimerno, zminimalizirano, narejeno daleč od standardov in
               seveda cela vrsta problemov se bo pokazala v prihodnosti, zaradi katerih bo jasno, da
               zakon ni pripravljen na takšen način, da bi pravzaprav obsegel vso problematiko, ki
               jo ta tematika obsega. Hvala.</p>
            </sp>
            <sp xml:id="SDZ4-Redna-07-2005-06-17.sp55">

               <speaker>PODPREDSEDNIK SAŠO PEČE:</speaker>

               <p>Hvala vam. Spoštovane poslanke, spoštovani poslanci, vsi dosedaj ste v okviru
               amandmaja k 6. členu izkoristili poslovniška pravila in uporabili splošne določbe
               oziroma splošno razpravo. Glede na to, da sem rekel, da ne bom omejeval vsebinske
               razprave. Vas pa samo ponovno seznanjam, da tovrstna razprava bo sprožila seveda
               sistem verige in bodo vsi za vami razpravljali o vsem drugem, samo ne o amandmaju k
               6. členu. Zato s tega mesta prosim, da kolikor je mogoče, držite se vsebine amandmaja
               k 6. členu. Nadaljujemo z razpravo. Naslednji na seznamu prijavljenih pa je kolega
               Pavle Rupar.</p>
            </sp>
            <sp xml:id="SDZ4-Redna-07-2005-06-17.sp56">

               <speaker>PAVEL RUPAR:</speaker>

               <p>Hvala lepa, gospod predsedujoči. Spoštovane gospe in gospodje! Zakon, ki ga danes
               sprejemamo, je prvi korak v zgodovini Slovenije, s katerim bomo dali možnost ureditev
               istospolnih partnerjev za nekoliko bolj normalno življenje. Prepričan sem, da to ni
               skrajna oblika zakona, da se bo ta še velikokrat spreminjal, je pa seveda prvi del in
               prva dobra volja, če že ne sposobnost, ki je dokazana tudi s tako kritiziranim
               ministrom, da to zadevo uredimo. 8 let in več ste potrebovali za usklajevanje,
               pogovarjanje z nevladnimi inštitucijami, z eno besedo lahko to označim kot popolno
               laž.</p>
               <p>Bivša vlada, koalicija, Liberalna demokracija in Združena lista še takrat, ste to
               potrebovali, nujno potrebovali za izliv, orgazem, če želite, za to, da očitate drugim
               ksenofobijo, nestrpnost. Izkoriščali ste homoseksualne partnerje dolga, dolga leta
               samo zato, da je nasprotno mnenje bilo kritizirano, obsojeno, do malega ubito.
               Namenoma sem v tem sklopu uporabil nekaj fraz o istospolnih partnerjih v družinah, pa
               sem v medijih, ki so skrajno levičarski, Mladina in drugi, doživel posmeh, kritiko,
               torej ne tisto, kar vi zagovarjata, da bi bilo to svobodno, prosto, morda, tako kot
               na Nizozemskem, celo s trepljanjem priznano, morda celo ovekovečeno, če bi kdo
               priznal, da je istospolni. Ne, obratno! Posmeh, obžalovanje samo zato, ker je to
               izjavil nekdo, ki ni SD ali LDS. 8 let čistih laži! In to, kar danes berem, in s temi
               amandmaji, vidim, je laž na laž. Obsojam vse, obsojam skrajne desničarje in skrajne
               levičarja. Vsi imate predmet homoseksualec za medsebojni obračun, za dokazovanje, kdo
               bo večji ksenofob, kdo bo večji nestrpnež, rešitev pa je tu v zakonu, vsaj prvi del
               te rešitve. In vse, kar ste se šli do sedaj, je nič, nihče ni rešil nobenega
               problema, posmehov, ne vem česa, pa nič koliko.</p>
               <p>Gospe in gospodje, od kdaj pa je vam zakon svet in svetinja, da sedaj hočete
               homoseksualce možiti in ženiti med seboj z nekimi slovesnostmi, če pa vam že zakon o
               - vi ga imenujete normalni zakon, jaz pa zakon med dvema partnerjema različnih spolov
               - ne pomeni nič; če funkcionar, ki je poročen, izjavi, da je žena sestavni del
               njegovega življenja, so pa vsi časopisi polni posmeha. Komu lažete? Sami sebi lažete.
               Od kdaj se komunisti pa SD sklicujete na krščansko etiko, pa na papeža, lepo vas
               prosim! Veste, zakaj to rabite? Zato, da bi vam tip, kot je ta, ki tukaj govori, to
               povedal in ga boste v jutrišnjem časopisu in medijih označili za velikega ksenofoba.
               Ampak v tem državnem zboru, v proceduri sprejemanja oziroma odločitev, v delovnem
               telesu enakih možnosti toliko nestrpnosti zato, ker smo nekateri razmišljali drugače,
               da bi - oprostite, gospa Širca in gospa Majda Potrata -, toliko da bi jih od moških
               ne pričakoval. Sploh ne znam dati oceno spola! Jaz bi vam odredil obvezno zakonski
               pregled mednožja za to, da bi ugotovil, katerega spola sploh ste, da lahko izjavljate
               take grdobije, kot ste jih na račun tistih, ki smo drugače mislili. .../Glas iz
               ozadja./...</p>
               <p>Ni gospa. To ni sovražni govori, to so dejstva, ki so tukaj bila v tem parlamentu
               izpostavljena. Torej, da ne govorim o Slovenski nacionalni stranki. Oprostite, ne
               morete se izgovarjati o drugače mislečih, z drugimi prepričanji, tako kot to počnete.
               In osebno obsojam skrajno levico in skrajno desnico, ki jemlje to za medsebojna
               obračunavanja.</p>
               <p>Zato bi predlagal, da čim bolj mirno sprejmemo to, kar je predlagano, brez dodatnih
               ne vem kakšnih nastopov, ki ne bodo koristili nikomur. Gre za peščico ljudi, večini v
               tej državi ta zakon ne bo spremenil življenja, nič jim ne bo prinesel boljšega, nič
               novega, le medsebojna obračunavanja, nestrpnost in pa tisto, kar imamo vsi več kot pa
               dovolj. Hvala.</p>
            </sp>
            <sp xml:id="SDZ4-Redna-07-2005-06-17.sp57">

               <speaker>PODPREDSEDNIK SAŠO PEČE:</speaker>

               <p>Jaz sem vas pred tem nastopom vse poslanke in poslance opozoril, da je smer debate
               odvisna izključno od vas govornikov. In glede na to, da sem že, tako kot vsi vi, že
               zdavnaj opazil, da se nihče ne drži vsebine amandmaja k 6. točki, in sem tudi
               napovedal, da ne bom prekinjal razpravljavcev, ker po moji oceni morate sami paziti,
               kaj govorite, zato tudi tega nisem tokrat storil.</p>
               <p>Zato nadaljujemo s... Proceduralni predlog, izvolite.</p>
            </sp>
            <sp xml:id="SDZ4-Redna-07-2005-06-17.sp58">

               <speaker>DR. PAVEL GANTAR:</speaker>

               <p>Gospod podpredsednik, ali sem jaz slišal iste besede kot vi? Ali smo mi slišali, ali
               sem jaz slišal iste besede kot vsi vi tukaj notri, da je en naš kolega poslanec
               predlagal pregled mednožja - ali sem slišal to besedo - dveh ali ne vem kolikih
               poslank?</p>
            </sp>
            <sp xml:id="SDZ4-Redna-07-2005-06-17.sp59">

               <speaker>PODPREDSEDNIK SAŠO PEČE:</speaker>

               <p>Prosim, če daste proceduralni predlog ali proceduralno vprašanje.</p>
            </sp>
            <sp xml:id="SDZ4-Redna-07-2005-06-17.sp60">

               <speaker>DR. PAVEL GANTAR:</speaker>

               <p>Če se takoj gospod Rupar ne opraviči za besede, če vi ne zahtevate od njega
               opravičila, zahtevam takoj odmor ali pa napovedujem takojšnjo obstrukcijo.</p>
            </sp>
            <sp xml:id="SDZ4-Redna-07-2005-06-17.sp61">

               <speaker>PODPREDSEDNIK SAŠO PEČE:</speaker>

               <p>Dovolite mi, roko na srce, mene zahtevki po opravičilu v tem državnem zboru za vsako
               ceno počasi začenjajo dolgočasiti. Vi ste bili opozorjeni, da je potrebno paziti na
               vsebino, in si pripišite vsebino oziroma posledice sami sebi. In zato ne bom od
               gospoda Pavleta Ruparja zahteval nobenega opravičila, vi lahko izkoristite
               poslovniško možnost, obstruirate sejo, zapustite sejo, ampak po moji oceni je najbolj
               smiselno, da v tem trenutku nadaljujemo z razpravo na podlagi prijavljenih poslancev,
               kot ste se prijavljali. Zato bom to tudi storil. Ne dam vam več besede. Gospod Pavle
               Rupar, tudi vam ne, kolega Petek, tudi vam ne. Zato nadaljujem. Naslednji na seznamu
               prijavljenih je...</p>
            </sp>
            <sp xml:id="SDZ4-Redna-07-2005-06-17.sp62">

               <speaker>PAVEL RUPAR:</speaker>

               <p>Gospod predsedujoči, sem bil imenovan in bi rad besedo.</p>
            </sp>
            <sp xml:id="SDZ4-Redna-07-2005-06-17.sp63">

               <speaker>PODPREDSEDNIK SAŠO PEČE:</speaker>

               <p>Besedo ima gospod Vili Rezman. Izvolite, gospod Rezman.</p>
            </sp>
            <sp xml:id="SDZ4-Redna-07-2005-06-17.sp64">

               <speaker>VILI REZMAN:</speaker>

               <p>No, hvala lepa, čeprav vem, da bi morali dobiti zdaj besedo pred mano drugi, tisti,
               ki so zahtevali proceduralno. Ampak bom izkoristil to priložnost za to, da povem, da
               mene ne presenečajo besede, ki smo jih slišali, ker jih je od nekaterih možno
               pričakovati vnaprej, tovrstne besede. Me pa preseneča, da se nekateri pri tem
               privoščljivo nasmihajo - ljudje, od katerih tega ne bi pričakoval.</p>
               <p>Zdaj se pa vrnem k amandmaju. Kar zadeva ta amandma, ga bom podprl. Podprl bi še
               marsikakšnega drugega, ki ni prišel skozi sito, zato ker so pač smiselni. Ni mogoče
               pričakovati, da se bomo vsi tisti, ki smo pooblaščeni za poročanje, sramovali tega.
               Jaz bom s ponosom to napravil takrat, kadar bo to možno, in bom s tem potrdil to, da
               sem po značaju odprt.</p>
               <p>Kar zadeva možnosti, da bi se s tem zakonom ta tematika za dolgo let ne vrnila na
               dnevni red, mislim, da ne bo šlo. Manj amandmajev, ki bodo izboljševali, bomo
               sprejeli, več bo potreb, da se hitro znajde zopet ta zakon oziroma predlog sprememb
               na dnevnem redu.</p>
               <p>Kar zadeva še neke vzporedne stvari v zvezi s tem, naj povem, da je statistično
               gledano tudi tu v parlamentu kar nekaj takšnih, ki so istospolno usmerjeni. In
               morebiti nima čisto nič napak v mislih gospod Gulič, ko je omenjal še karakterne
               lastnosti.</p>
            </sp>
            <sp xml:id="SDZ4-Redna-07-2005-06-17.sp65">

               <speaker>PODPREDSEDNIK SAŠO PEČE:</speaker>

               <p>Hvala. Prijavljen k razpravi je kolega Miran Potrč. Izvolite.</p>
            </sp>
            <sp xml:id="SDZ4-Redna-07-2005-06-17.sp66">

               <speaker>MIRAN POTRČ:</speaker>

               <p>Hvala lepa. V dvorani sem ostal kljub skrajnemu zgražanju, gospod Rupar, nad
               nesramnostjo, ki ste si jo dovolili do dveh kolegic poslank, ne glede na to, da
               drugače mislita, da bi povedal nekaj svojih mnenj ob predlogu amandmaja in ob
               zakonu.</p>
               <p>Razprava, ki jo danes poslušamo, kaže stanje duha v tem državnem zboru, na žalost pa
               najbrž tudi, ker smo predstavniki ljudstva, stanje duha o tem vprašanju v naši
               državi. Ob tem je o tem stanju duha mogoče reči različno. Če bi bil velik optimist,
               potem bi lahko rekel, da so vsa prizadevanja, ki jih je tudi moja stranka, ki jih je
               Liberalna demokracija, predvsem pa ki so jih civilne družbene organizacije vlagale
               zadnja leta v pripravo tega zakona, obrodila sad, ker zakon, upam, bo danes sprejet.
               Prav gotovo je bilo potrebnega veliko truda v javnosti, v delu vlade, v parlamentu, v
               medsebojnih odnosih med strankami, tudi v prejšnji vladni koaliciji, ker smo dolgo
               časa imeli razgovore, ali pripraviti zakon ali ne, kakšen naj bo ta zakon, ker so
               tudi v koaliciji bili različni pogledi o rešitvah in o vsebini. Vse to je pripomoglo
               k temu, da imamo ta zakon. Zato pravim še enkrat, če bi bil optimist, bi bil vesel,
               da ga bomo sprejeli.</p>
               <p>Če pa poslušam današnje razprave, potem moram reči, da sem zaskrbljen nad tem, na
               kakšen način razumete in na kakšen način boste mnoge kolegice poslanke in poslanci ta
               zakon sprejeli - z nejevoljo, da ga nikoli ne mislite izvajati, da je to zakon, ki
               škoduje Sloveniji, da je to zakon, ki je krivičen, ki ne upošteva vseh drugih stvari,
               ki so problem naše države, ki pa nimajo nobene zveze z registracijo ali pa za vsebino
               odnosov istospolnih partnerskih skupnosti, potem moram reči, da me stvari zaskrbijo.
               Jaz bi vam v zvezi s tem rad povedal moje mnenje samo glede dveh, treh stvari. Prvo,
               jaz sem, ko smo sprejemali slovensko ustavo leta 1991, razumel - in takšne so tudi
               vse razlage -, da 14. člen, ko pravi, da je zagotovljena enakost, ne glede na
               katerokoli drugo osebno okoliščino, vedno razumel, da je med te osebne okoliščine
               vključena tudi spolna usmerjenost. In vse razlage ustave, preberite si jih, tudi o
               tem govorijo. Se pravi, da obstaja tudi obveznost, da na tej točki to enakopravnost
               uveljavimo. Če se je pa kdo potrudil pa je šel prebrati ustavo Evrope, ki sicer na
               žalost soglasje k njej in njen sprejem ne teče tako, kot smo si želeli, v Sloveniji
               pa smo sprejeli to ustavo, potem tam direktno in neposredno piše, "enakopravnost, ne
               glede na različno spolno usmerjenost". In prav bi bilo, gospe in gospodje, da bi
               razumeli in spoštovali to, kar smo vsi v evropski ustavi sprejeli. Gre za enakost
               pred zakonom, ki nikomur ne škoduje, daje pa nekaj temeljih pravic tistim, ki imajo
               takšno usmerjenost in so se za njo odločili.</p>
               <p>In zdaj glede amandmaja k 6. členu. Ponavljam, kar sem rekel, stanje duha je takšno,
               da po večinskem mnenju mislite, da je zakon nujno zlo, ne pa civilizacijska dolžnost
               tudi naše države. In če je zakon nujno zlo, potem prav gotovo ne morete sprejeti, da
               bi bila civilizacijska dolžnost naše države v smislu, ki bi dala pravico, da je to
               lahko popolnoma formalno, lahko pa tudi svečano, da je lahko tudi ob prisotnosti
               prič, da je lahko tudi ob prisotnosti - v narekovaj dajem, delovno, ne dobesedno -
               "svatov" in podobno. Zakaj? Zaradi tega, da bi ja dokazali, da tisto, kar bomo
               naredili, je minimum, ki ga še sprejemate v slabi volji. Škoda. Korak bi lahko bil
               danes storjen mnogo bolj - bi rekel, v zadovoljstvo vseh in smelo, kot bo dejansko
               narejen. Razprave, ki se pa ob tem pojavljajo, in reakcije nekaterih kolegici in
               kolegov na te nesprejemljive razprave so pa odraz njihovega pogleda, njihovega
               pojmovanja, njihovega karakterja, imajo do njega pravico, samo naj se o njem tudi
               zamislijo. Hvala.</p>
            </sp>
            <sp xml:id="SDZ4-Redna-07-2005-06-17.sp67">

               <speaker>PODPREDSEDNIK SAŠO PEČE:</speaker>

               <p>Hvala vam. Gospod Pavel Rupar, dam vam besedo edino, če bodo vaše besede težile k
               umiritvi strasti, v kolikor bom ocenil drugače, vam bom pri priči vzel besedo.
               Izvolite.</p>
            </sp>
            <sp xml:id="SDZ4-Redna-07-2005-06-17.sp68">

               <speaker>PAVEL RUPAR:</speaker>

               <p>Hvala lepa, predsedujoči. Jaz upam, da prav hudo osebno gospe nista vzeli mojo
               izjavo. Vendar pa še enkrat poudarjam, takšna nestrpnost, kot se pojavlja prav s
               strani predlagateljev amandmajev...</p>
            </sp>
            <sp xml:id="SDZ4-Redna-07-2005-06-17.sp69">

               <speaker>PODPREDSEDNIK SAŠO PEČE:</speaker>

               <p>... to ste že povedal, zato vam bom...</p>
            </sp>
            <sp xml:id="SDZ4-Redna-07-2005-06-17.sp70">

               <speaker>PAVEL RUPAR:</speaker>

               <p>...samo malo... dejansko je ne moremo predpisati .../Opozorilni znak za konec
               razprave./...</p>
            </sp>
            <sp xml:id="SDZ4-Redna-07-2005-06-17.sp71">

               <speaker>PODPREDSEDNIK SAŠO PEČE:</speaker>

               <p>Nadaljujemo z razpravo. Naslednji na seznamu prijavljenih je kolegica Potrata. Je ni
               v dvorani. Nadaljujemo. Na seznamu je poslanka Mojca Kucler Dolinar. Izvolite.</p>
            </sp>
            <sp xml:id="SDZ4-Redna-07-2005-06-17.sp72">

               <speaker>MOJCA KUCLER DOLINAR:</speaker>

               <p>Hvala lepa, predsedujoči. Za razliko od prehodnih razpravljalcev bom sama se držala
               poslovniških določb in govorila samo o predlaganem amandmaju. Predstavnici in
               predlagateljici amandmaja, gospa Širca in gospa Potrata, pred menoj pa tudi gospod
               Potrč, so tekom svoje razprave predstavljali in zagovarjali utemeljenost tega
               amandmaja, predvsem češ, da pot v skupno življenje dveh moških ali dveh žensk ni na
               način, ki jo omogoča zakona, dovolj slovesna. Ne vem, če so in tudi ne vem, kako so
               sami dali skozi sklepanje svoje zakonske, vendar sama vem, pred desetimi leti, ko sem
               se možila, je bilo slavje predvsem odvisno od mene same in od tistih, ki sem jih na
               slavje povabila. In v zakonu nikjer ne vidim, da bi se s katerimkoli členom ali pa
               določbo prepovedovalo, da bi partnerjema, bodočima partnerjema, ki si bosta želela
               registrirati njuno skupnost, bilo onemogočeno, da ne bi s seboj in pa slovesni
               trenutek doživeli tudi v krogu prijateljev. Tako mislim, da s temi obrazložitvami
               nekako zvodeni smisel predlaganega amandmaja in ga sama ne bom podprla.</p>
            </sp>
            <sp xml:id="SDZ4-Redna-07-2005-06-17.sp73">

               <speaker>PODPREDSEDNIK SAŠO PEČE:</speaker>

               <p>Hvala. Kratko obvestilo. Glede na to, da vidim, da na plenarnem zasedanju ni
               prisotnega nobenega izmed poslancev Poslanskega kluba Liberalne demokracije in
               poslanske skupine Združene liste oziroma, se opravičujem, Socialnih demokratov, vas
               obveščam, da mene ni nihče obvestil o obstrukciji, zato tega ne bom jemal kot
               obstrukcijo. V kolikor bom dobil obvestila o uporabi poslovniških določb o
               obstrukciji, bom glede na to, da sta dve poslanski skupini, če se bosta na to
               sklicevali, prekinil sejo in sklical kolegij. Do takrat pa nadaljujemo z razpravo.
               Besedo ima Bogdan Barovič.</p>
            </sp>
            <sp xml:id="SDZ4-Redna-07-2005-06-17.sp74">

               <speaker>BOGDAN BAROVIČ:</speaker>

               <p>Nadaljujem razpravo konkretno s 6. členom in amandmajem k 6. členu. Navezujem se na
               besede, da ta amandma in uradna registracija istospolnih partnerjev nimajo nobene
               zveze s socialnimi kategorijami. Amandma k 6. členu jasno legalizira istospolno
               skupnost. S tem pridobi ta skupnost določene pravice. Pomeni, on in on, ki je doma,
               na pamet bom rekel, da me ne bo kdo za "kravatelc" grabil, pa bom rekel iz Šrilanke,
               Bosne, Hrvaške, Francije, dobi na osnovi sprejete vsebine 6. člena amandmaja
               državljanstvo v državi Republiki Sloveniji. Nima to nobene veze s pravicami v državi?
               Seveda jo ima.</p>
               <p>Drugič, dva moška ali dve ženski z uradno sklenitvijo zakonske zveze dobita veliko
               več možnosti po zakonodaji, ki obstaja v državi Republiki Sloveniji, da dobita
               stanovanje. In če primerjam to s tistim, kar doživljam kot župan, da pride ženska, ki
               ima dva otroka, ločena pa še enega dojenčka na poti, pa dobi pol manj točk, ker nima
               kje biti to nima res ne, spoštovani kolegi Socialnih demokratov, nobene zveze z
               državo Republiko Slovenijo? Dva moška se poročita, dobita stanovanje! Fino, pa še
               subvencijo zraven! A družina, kjer pride do sporov, pa ne s štirimi otroki? To nima
               nobene zveze? Če to nima nobene veze z amandmajem k 6. členu, potem sem jaz slon.</p>
            </sp>
            <sp xml:id="SDZ4-Redna-07-2005-06-17.sp75">

               <speaker>PODPREDSEDNIK SAŠO PEČE:</speaker>

               <p>Hvala za razpravo. Nadaljujemo. K besedi vabim kolega Jerovška. Mir v dvorani,
               prosim.</p>
            </sp>
            <sp xml:id="SDZ4-Redna-07-2005-06-17.sp76">

               <speaker>JOŽEF JEROVŠEK:</speaker>

               <p>Hvala lepa, gospod predsedujoči. Kolegice in kolegi. Nisem se sploh mislil oglasiti,
               vendar so me spodbudile izjave gospoda Potrča, je kazal na poslance oziroma na
               vladajočo večino, da dojemamo ta zakon kot nujno zlo, ne pa kot civilizacijsko
               dolžnost. To je samo stopnjevanje namernega provociranje te strani. Te besede "nujno
               zlo", da prihaja od nas. In cel čas se je to pletlo na amandma k 6. členu, ki ima,
               tako kot ste pravilno opozarjal gospod predsedujoči, popolnoma drugo vsebino. Šlo je
               skozi in skozi za totalno kršenje procedure, na katero so se tam, iz teh klopi včeraj
               zaklinjali in sklicevali, da je to mater demokracije, v imenu procedure se je danes
               flagrantno kršilo skozi in skozi proceduro in provociralo poslance. Jaz sem
               prepričan, da se je hotelo zavestno sprovocirati koga iz teh poslanskih klopi, da se
               bo lahko na tej podlagi demonstrativno zapuščalo klopi, sklicevalo tiskovne
               konference, kar se verjetno že dela sedaj v tem trenutku. Bojim se, da na tak način
               se ne bo dalo delati. Jaz se čudim, da ni - skozi in skozi govorijo, kako ni
               resornega ministra, saj tudi ni šefa opozicije, saj ga sploh ni ne pri proračunu ne
               pri nobeni stvari tukaj! Naj sestavijo stranko!</p>
               <p>Dejansko, gospod predsedujoči, mislim, da tega načrtnega provociranja, potem pa
               takoj zapustiti poslansko klop, zmerjanje vladne koalicije, da vso stvar zajema kot
               "nujno zlo", to je žaljivo tudi. Meni je zelo žal, da nekaterim poslancem potem
               koncentracija popusti, tudi zaostrijo, zasolijo, čeprav moramo vedeti, da različni
               poslanci pač različno dojemajo in imajo tudi različen način reagiranja, pa pri tem
               nič zlo hudega ne mislijo. Tu pa je po mojem šlo za najhujšo žaljivko vseh nas, ki tu
               sedimo. Vse, kar pride iz naših klopi, je nekaj nujno slabega in jaz takšnega
               provociranja ne morem sprejeti. Mi je prav žal, da so nenapovedano z obstrukcijo
               sedaj storili, da niso niti dojemljivi za nobeno debato in da na tak način, prek
               tiskovnih konferenc potem samo reagirajo. Tega je po mojem preveč, na tak način se tu
               delati ne bo dalo. In tudi pozivam stranke, ki so sprožile nenapovedano obstrukcijo,
               da se zamislijo nad svojimi reakcijami. Hvala.</p>
            </sp>
            <sp xml:id="SDZ4-Redna-07-2005-06-17.sp77">

               <speaker>PODPREDSEDNIK SAŠO PEČE:</speaker>

               <p>Gospod Jerovšek, jaz bi vam svetoval, dobronamerno, da preden obtožujete, da neka
               poslanska skupina ali poslanski klub dela obstrukcijo, da pred tem dobro pogledate,
               če res njihovih poslancev ni v dvorani državnega zbora. Če se boste obrnili, boste
               nekaj sedežev za seboj zasledili gospoda Petka, predstavnika poslanskega kluba LDS,
               zato smatram dela vašega govora za brezpredmeten. Na seznamu prijavljenih imam samo
               še enega razpravljavca, gospoda Soka, izvolite.</p>
            </sp>
            <sp xml:id="SDZ4-Redna-07-2005-06-17.sp78">

               <speaker>ALOJZ SOK:</speaker>

               <p>Hvala lepa. Res nas je ta debata mogoče na hitro odnesla predaleč. Gre v bistvu za
               to, da je obravnava tega zakona v bistvu zelo spolitizirana že vseskozi. Tudi sam
               razmišljam in pritrjujem tistim, ki pravijo, da gre pri vsem tem za relativno močno
               politično orodje liberalnih političnih tokov v prizadevanjih za diskreditacijo desnih
               političnih sil in pa seveda pri nas se vedno še pridoda, v narekovaju bom rekel,
               "katoliška cerkev", ki kot da škodljivo deluje v tej smeri, da do tega ne pride.</p>
               <p>V resnici pa teh levosredinskih gibanj ne skrbi istospolno partnerstvo oziroma
               posameznik, ampak gre bolj ali manj za dejansko zlorabo zelo občutljivega človeškega
               notranjega sveta čustvovanja in pa, lahko bi rekel, duševne konfliktnosti. Običajno
               ta gibanja vedno na koncu človeka pustijo samega, prepuščenega samemu sebi.</p>
               <p>Kar se pa tiče obrazložitve in zagovarjanje gospoda Potrča, ki nas pogosto uči, kaj
               piše in česa ne piše v ustavi, in on seveda to ve, res govori 14. člen o enakosti
               pred zakonom, ampak potem mora gospod Potrč prebrati tudi 53. člen, ki govori o
               zakonski zvezi in o družini. V ničemer s tem zakonom seveda ne bo kršeno načelo
               enakosti pred zakonom po 14. členu, prav v ničemer. V bistvu tudi, je rekel, da je
               prebral to v evropski ustavi, ampak dvomim, da je natančno prebral, ker je ob neki
               priliki tudi trdil, da je prebral inštitut imunitete v evropski ustavi, pa smo potem
               ugotovili, da ravno ni vedel, kaj tam piše. Tudi tam je zadeva drugače rešena, kot on
               pripoveduje tukaj v tem državnem zboru, in mogoče bi mu tudi sam predlagal, da ta
               čas, ko ga sedaj ni, le izkoristi in natančno prebere, kaj piše v eni in drugi
               ustavi. Hvala lepa.</p>
            </sp>
            <sp xml:id="SDZ4-Redna-07-2005-06-17.sp79">

               <speaker>PODPREDSEDNIK SAŠO PEČE:</speaker>

               <p>Kolega Pavle Rupar, izvolite.</p>
            </sp>
            <sp xml:id="SDZ4-Redna-07-2005-06-17.sp80">

               <speaker>PAVEL RUPAR:</speaker>

               <p>Gospod predsedujoči, kolegice in kolegi! Majdi Širci in gospe Potrata se za izjavo
               opravičujem, čeprav se pa ne opravičujem za poziv k prenehanju nestropnosti, ki jo na
               odborih in pa tudi drugod izražata s svojimi nastopi. Hvala lepa. .../Aplavz./...</p>
            </sp>
            <sp xml:id="SDZ4-Redna-07-2005-06-17.sp81">

               <speaker>PODPREDSEDNIK SAŠO PEČE:</speaker>

               <p>Verjamem, da so tisti, katerim je bilo opravičilo namenjeno, to slišali. Ampak mi
               bomo nadaljevali s sejo po predvidenem planu. S tem zaključujem razpravo k 6. členu
               in prehajamo na glasovanje.</p>
               <p>Glasovali bomo o amandmaju poslank Majde Širca in mag. Majde Potrata k 6. členu.
               Glasujemo. Navzočih je 46 poslancev, za sta glasovala 2, proti 42.</p>
               <p>(Za je glasovalo 2.) (Proti 42.)</p>
               <p>Ugotavljam, da amandma ni bil sprejet.</p>
               <p>Nadaljujemo. V razpravo dajem 7. člen ter amandma poslank Majde Širca in mag. Majde
               Potrata. Kdo želi besedo? Zaključujem razpravo. Prehajamo na glasovanje.</p>
               <p>Glasujemo o amandmaju poslank Majde Širca in mag. Majde Potrata k 7. členu.
               Glasujemo. Navzočih je 46 poslank in poslancev, za je glasoval 1, proti 44.</p>
               <p>(Za je glasoval 1.) (Proti 44.)</p>
               <p>Ugotavljam, da amandma ni sprejet.</p>
               <p>V razpravo dajem 8. člen ter amandma poslank Majde Širca in mag. Majde Potrata. Kdo
               želi besedo? (Nihče.) Se opravičujem. Kdo želi besedo? Kolega Barovič, izvolite.</p>
            </sp>
            <sp xml:id="SDZ4-Redna-07-2005-06-17.sp82">

               <speaker>BOGDAN BAROVIČ:</speaker>

               <p>Hvala. Obrazložitev je za Slovensko nacionalno stranko in zame nesprejemljiva.
               Amandma k 8. členu pravi, v obrazložitvi, za potrebe pravnih posledic sklenitve
               istospolne partnerske zveze na drugih pravnih področjih so problematiko predstavili,
               ampak pravi vseeno, da obstoj istospolne partnerske skupnosti, registrirane po tem
               zakonu, daje partnerjema enake pravice in obveznosti, kot jih družinskim članom
               dajejo zakoni, ki urejajo področja zdravstvenega varstva, zdravstvenega zavarovanja,
               zdravstvene dejavnosti, socialnega varstva, dohodnine, pravdnega in nepravdega
               postopka in celo prijave prebivališča. To je absolutno nesprejemljiva obrazložitev in
               nesprejemljiva vsebina.</p>
            </sp>
            <sp xml:id="SDZ4-Redna-07-2005-06-17.sp83">

               <speaker>PODPREDSEDNIK SAŠO PEČE:</speaker>

               <p>Hvala. besedo dajem poslancu Kokalj.</p>
            </sp>
            <sp xml:id="SDZ4-Redna-07-2005-06-17.sp84">

               <speaker>ANTON KOKALJ:</speaker>

               <p>Hvala lepa. Strategija razvoja Slovenije sloni na sorazmernem in trajnostnem
               razvoju, čeprav menda za nekatere ti pojmi niso povsem jasni, pa menim, da ni težko
               razumeti, da je res za strategijo, ki želi ambicijo napredka v naši družbi
               usklajevati z naravnimi danostmi - prosil bi za mir v dvorani - in ne vanje grobo
               posegati. Trajnostno pa pomeni tudi dolgoročno perspektivno, kar je vezano vsaj na
               okvirno obdobje življenja ene generacije.</p>
               <p>Glede na predlagani amandma, ki želi položaj istospolne partnerske skupnosti
               izenačevati z družinsko skupnostjo, menim, da tak amandma nikakor ni v skladu s
               strategijo, o kateri sem govoril, in mislim, da je delo državnega zbora glede
               obravnave vse zakonodaje in vsega, česar se lotevamo, tako, da mora biti usklajeno s
               tem duhom. Delo državnega zbora ni obravnava takih ali drugačnih ideoloških pogledov,
               ampak iskanje skupnega imenovalca za tiste zadeve, ki nas peljejo k cilju, ki sem ga
               omenil. Zato menim, da zakonodaja, ki je predlagana, v zadostni meri ureja
               problematiko, o kateri se iz povsem drugih razlogov kot iz razlogov urejanja nujnih
               družbenih razmer govori že skoraj desetletje v naši državi. Zato predlagam, da se
               tega amandmaja ne podpre. Tudi sam zakon, ki je v celoti, kot sem že prej rekel,
               pravzaprav mislim, da zgornja meja tega, kar se lahko zgodi v tem trenutku, je
               absolutno dovolj sprejemljiv, da to situacijo ta trenutek rešujemo.</p>
               <p>Dramatizacija istospolne problematike pa ima tudi druge vire. Mislim, da bi bilo
               zelo dobro s strani varuha človekovih pravic tudi tokrat pripraviti študijo o vzrokih
               in tistih kriterijih, ki pravzaprav istospolno nagnjenje narekujejo. Sam sem
               prepričan, da v povezavi z naravnimi danostmi tega pojava skoraj ni. Sem pa soočen
               tudi kot oče večkrat s provociranimi dejstvi. Če beremo samo najstniško literaturo v
               Sloveniji, vidimo, da se pravzaprav naše najstnike napotuje k takemu nagnjenju. V
               času, ko otroci iščejo svojo osnovno človeško identiteto in tudi spolno identiteto,
               mislim, da je to zelo vprašljivo dejanje. Vemo pa tudi, da se istospolne partnerske
               zveze pogosto zlorablja tudi kot neke vrste identifikacijo za zelo ozke lobistične
               kroge, ki imajo včasih tudi zelo velik vpliv na družbeno dogajanje. Zato menim, da je
               treba to tematiko izjemno pazljivo obravnavati in se paziti zelo ekstremnih rešitev,
               predvsem pa nikakor v smeri izenačevanja z nekimi naravnimi danostmi, kot sem že prej
               omenil, kot je v tem amandmaju predlagano, praktično izenačevanje istospolne
               partnerske skupnosti z neko naravno, ki ima že tisočletno tradicijo, družinsko
               skupnostjo. Hvala lepa.</p>
            </sp>
            <sp xml:id="SDZ4-Redna-07-2005-06-17.sp85">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo ima poslanka Uhan.</p>
            </sp>
            <sp xml:id="SDZ4-Redna-07-2005-06-17.sp86">

               <speaker>MARJETKA UHAN:</speaker>

               <p>Hvala lepa. Na komisiji za peticije, človekove pravice in enake možnosti, pa tudi
               danes, je bilo večkrat izraženo, da so geji in lezbijke naši državljani, da tu živijo
               in plačujejo davke, pa se jim ne prizna socialnih, pokojninskih in podobnih pravic
               kot, recimo, možu in ženi oziroma zakoncema. V Sloveniji je skupin ljudi, ki delajo,
               ki živijo, ki plačujejo davke, veliko; ki imajo koga radi, pa mogoče na drugačen
               način, skrbijo zanj. To so, recimo, vsi neporočeni, pa ne zahtevajo posebnih pravic,
               ki pripadajo zakoncema, možu in ženi. Vrednote niso enake, enakovredne. Odločiti se
               za otroke, imeti otroke, če jih seveda lahko imaš, skrbeti in vzgajati državljane pa
               je posebna vrednota, ki jo ščiti država. Zato se ne strinjam s predlaganim
               amandmajem. Hvala.</p>
            </sp>
            <sp xml:id="SDZ4-Redna-07-2005-06-17.sp87">

               <speaker>PODPREDSEDNIK SAŠO PEČE:</speaker>

               <p>Hvala vam. Gospod Žnidaršič, izvolite.</p>
            </sp>
            <sp xml:id="SDZ4-Redna-07-2005-06-17.sp88">

               <speaker>MAG. FRANC ŽNIDARŠIČ:</speaker>

               <p>Hvala lepa. Torej, sam sem po poklicu zdravnik in meni je žal, da v pripravi zakona
               ni bilo sprejeto naše stališče, da bi kazalo vsaj kakšno od pravic, ki jih pokriva ta
               amandma, vendarle vgraditi.</p>
               <p>Mislim na primer na pravico do nege družinskega člana. Namreč, če smo mi s tem
               zakonom želeli omogočiti istospolno usmerjenim to skupnost, potem je nenavadno, da
               nasprotujemo tej pravici, da če nekdo zboli, da ga ta ne more nekaj dni negovati in
               mu skuhati čaja. In seveda mi smo v koaliciji vedeli, da ne bo mogoče izenačevati
               pravic, kakor jih imajo svojci v smislu svojcev iz naslova zakonske zveze, zato smo
               takrat skromno pričakovali, da bodo vsaj nekatere pravice, ki pa so življenjskega
               pomena, upoštevane, pa niso bile. Zdaj se ta pravica, o kateri konkretno govorim,
               pojavlja v sklopu vseh drugih, ampak ne morem pomagati in mislim, da bi morala v
               zakonu biti, in iz tega razloga bom ta amandma podprl. Hvala.</p>
            </sp>
            <sp xml:id="SDZ4-Redna-07-2005-06-17.sp89">

               <speaker>PODPREDSEDNIK SAŠO PEČE:</speaker>

               <p>S tem zaključujem razpravo. Prehajamo na glasovanje. Gospod, jaz vas tokrat pa res
               lepo prosim, dvignite roko, nemogoče je s tega mesta, da nekdo samo s prstom nakaže.
               Jaz sem tretjič poskušal zaključiti razpravo, medtem ko se vam ne da niti pošteno
               roke gor dvigniti. Bodimo vsaj toliko korektni, če ne do mene, do celega državnega
               zbora, da se potrudite in jasno nakažete, kdo hoče in kdaj hoče govoriti. Sprašujem,
               kdo hoče govoriti? Kolega Sok, imate besedo.</p>
            </sp>
            <sp xml:id="SDZ4-Redna-07-2005-06-17.sp90">

               <speaker>ALOJZ SOK:</speaker>

               <p>Hvala lepa. Res nisem na veliko mahal, sem pa nakazal in sem razumel, da sem gospodu
               Žnidaršiču kot starejšemu dal prednost. Torej, tudi sam mislim, da v kolikor bi
               sprejeli ta amandma in morebiti še amandma k 6. členu, ki je govoril o pričah, se
               pravi o samem obredu, potem o pravicah takšne skupnosti, potem bi skozi te amandmaje
               ne glede na naslov tega zakona res registracijo istospolne skupnosti izenačili z
               zakonsko skupnostjo. In tudi javnomnenjska anketa, ki so jo naredili za ta namen in v
               kateri so državljanke in državljane vprašali, ali menijo, da bi morali istospolnim
               partnerjem pripadati enake pravice kot zakoncema, je kar v 51,4% anketiranih
               odgovorilo, da ne, medtem ko je nekaj več kot 38% bilo mnenja, da bi jim naj
               pripadale enake pravice. Jaz mislim, da bi uzakonitev tega predlaganega amandmaja res
               pomenila razvrednotenje družine kot temeljne celice družbe in zato je tudi iz tega
               razloga takšen amandma nesprejemljiv in, kot je že bilo rečeno, mi bomo temu
               nasprotovali.</p>
            </sp>
            <sp xml:id="SDZ4-Redna-07-2005-06-17.sp91">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima poslanec Capuder.</p>
            </sp>
            <sp xml:id="SDZ4-Redna-07-2005-06-17.sp92">

               <speaker>MAG. FRANC CAPUDER:</speaker>

               <p>Hvala. Tega amandmaja ne podpiram predvsem iz tega razloga, ker očitno enači družino
               in istospolno partnersko skupnost, kar pa mislim, da ni v redu za našo družbo.</p>
               <p>Naloga družbe, kot sem že v svojem uvodnem nastopu povedal, je, da ščiti družino, da
               družini omogoča, da opravlja svojo, po ustavi zagotovljeno funkcijo in zato tudi
               določa določene oziroma daje določene bonitete družinam, kot je vzdrževanje
               družinskega člana, kot je olajšava pri plačilu dohodnine in tako naprej. Mislim, da
               je bila težnja zakonodajalcev, ki so pripravljali te zakone s tega področja ravno ta,
               da se še posebej poudari pomen družine za našo družbo. Tako izenačevanje, mislim, da
               ni dobro in ga ne mislim podpreti.</p>
            </sp>
            <sp xml:id="SDZ4-Redna-07-2005-06-17.sp93">

               <speaker>PODPREDSEDNIK SAŠO PEČE:</speaker>

               <p>Hvala vam. K besedi vabim kolega Milana Petka.</p>
            </sp>
            <sp xml:id="SDZ4-Redna-07-2005-06-17.sp94">

               <speaker>MILAN PETEK:</speaker>

               <p>Torej, jaz upam, da smo pri točki odločanja, predsedujoči?</p>
            </sp>
            <sp xml:id="SDZ4-Redna-07-2005-06-17.sp95">

               <speaker>PODPREDSEDNIK SAŠO PEČE:</speaker>

               <p>V tem trenutku še traja razprava.</p>
            </sp>
            <sp xml:id="SDZ4-Redna-07-2005-06-17.sp96">

               <speaker>MILAN PETEK:</speaker>

               <p>Umikam.</p>
            </sp>
            <sp xml:id="SDZ4-Redna-07-2005-06-17.sp97">

               <speaker>PODPREDSEDNIK SAŠO PEČE:</speaker>

               <p>Potem nadaljujemo. Besedo ima kolega Brenčič.</p>
            </sp>
            <sp xml:id="SDZ4-Redna-07-2005-06-17.sp98">

               <speaker>STANISLAV BRENČIČ:</speaker>

               <p>Hvala lepa za besedo, gospod podpredsednik. Da ne bi izgledalo, da so med nami samo
               tisti pravoverni in samo tisti skrbniki slovenske družine, ki se dosti oglašajo, je
               prav, da človek kaj reče. Jaz osebno sem veliko vložil, da se to družbeno vprašanje
               uredi na civiliziran, medčloveški način. Med nami je to vprašanje, med nami živijo ti
               ljudje in nimamo pravice se do njih obnašati kot do nekega tujka. Vendar v tem
               naslovu moramo tudi te ljudi razumeti človeško. Mislim, da bi se moglo v ta člen tudi
               določene zadeve napisati, ne tako, kot jih zastavlja amandma. Namreč, iz naslova
               življenja dveh sester skupaj, imamo veliko primerov, in živita celo življenje skupaj.
               Ne vem, zakaj jim človeško ne bi dali te možnosti, da ima ena teh sestra pravico kot
               svojec skrbeti za drugo sestro, ko je bolna. V tem smislu gledamo tudi na ta dva
               človeka, ti dve osebi, ki živita življenje kot istospolna partnerja. Ne smemo jemati
               to tako trdo. Družba je kompleksna. Življenje je nastalo na tem svetu iz Adama in
               Eve, ampak tudi to življenje dobi takšne in drugačne spremembe. Vem to, da nekatere
               pravice v smislu svojca bi se dale zapisati v zakon, ne ravno tako, kot ta amandma
               zastavlja. Amandmaja ne bom podprl. Vem pa, da je tukaj en kup sprenevedanja.</p>
            </sp>
            <sp xml:id="SDZ4-Redna-07-2005-06-17.sp99">

               <speaker>PODPREDSEDNIK SAŠO PEČE:</speaker>

               <p>Besedo ima gospod Franc Capuder.</p>
            </sp>
            <sp xml:id="SDZ4-Redna-07-2005-06-17.sp100">

               <speaker>MAG. FRANC CAPUDER:</speaker>

               <p>Hvala. Žal se moram odzvati na izvajanje gospoda Brenčiča, ker mislim, da je zakon
               napisan za istospolne partnerske skupnosti, ker mislijo živeti aktivno spolno
               življenje, moški in moški ter ženska in ženska. Ko pa govorimo o sestrskih skupnosti,
               pa mislim - jaz tega nisem tako razumel, da bi ta zakon reševal problem sestrske
               skupnosti, ker potem bi na podoben način lahko rekli za vse skupnosti, ki jih živijo
               patri oziroma redovniki in redovnice in redovniki.</p>
            </sp>
            <sp xml:id="SDZ4-Redna-07-2005-06-17.sp101">

               <speaker>PODPREDSEDNIK SAŠO PEČE:</speaker>

               <p>Replika, izvolite.</p>
            </sp>
            <sp xml:id="SDZ4-Redna-07-2005-06-17.sp102">

               <speaker>STANISLAV BRENČIČ:</speaker>

               <p>Samo v pojasnilo, eno je spolnost, življenje te skupnosti, drugo je pa tudi drugi del
               življenja, ki je sestavni del takšnega življenja, kot ga živimo navsezadnje vsi, da
               me ne bi napak razumeli.</p>
            </sp>
            <sp xml:id="SDZ4-Redna-07-2005-06-17.sp103">

               <speaker>PODPREDSEDNIK SAŠO PEČE:</speaker>

               <p>Nadaljujemo z razpravo. Besedo ima kolega Potrč.</p>
            </sp>
            <sp xml:id="SDZ4-Redna-07-2005-06-17.sp104">

               <speaker>MIRAN POTRČ:</speaker>

               <p>Hvala lepa. Jaz cenim razmisleke predsednika odbora za delo, družino in socialne
               zadeve, moram pa tako povedati, če bi bila iskrena želja, da se tudi glede
               medsebojnih pravic na področju zdravstvenega zdravstva kaj stori, potem je pač treba
               ta amandma podpreti in si dati priložnost, da v tretji obravnavi najdemo rešitev, ki
               bi bila morda tudi bolj sporazumno dogovorjena. Če to ne bo storjeno, potem bo pač
               sprejet ali zavrnjen, če bo zavrnjen, ne bo nobene možnosti.</p>
               <p>Rad bi pa povedal, da prav v medsebojnih odnosih, ne glede na spolnost, dva ki
               trajno skupaj živita, vprašanje zdravljena in vprašanje pravic, ki jih imata, ali pa
               obveznosti, ki jih imata drug do drugega v primeru bolezni, je eno od resnih
               vprašanj. To je tudi eno od resnih humanitarnih ali pa humanih vprašanj. Vprašanje
               odnosa med ljudmi na tej točki in moram reči, da ne razumem, resnično ne, da se to
               zdi, da mora biti kazen, ker je pa to istospolna partnerska zveze, drug za drugega ne
               smeta na podlagi enakih pravic, kot je za nego sicer za družinskega člana, skrbeti.
               Zakaj? Enostavno ne razumem in mislim, da tukaj gre za res neko ozkosrčnost ali pa
               ozkogrudnost, da ja bi iskali primere, kjer moramo umetno razlikovanje narediti.
               Ampak to umetno razlikovanje bo šlo resnično v škodo te skupnosti in na konec koncev
               na škodo tudi družbe kot celote, ker če boš imel tam bolnega človeka, ki nihče zanj
               ne bo skrbel, bo slej ko prej morala skrbeti država - saj si vendar ne želimo tega.
               Hvala.</p>
            </sp>
            <sp xml:id="SDZ4-Redna-07-2005-06-17.sp105">

               <speaker>PODPREDSEDNIK SAŠO PEČE:</speaker>

               <p>Kolega Sok, imate besedo.</p>
            </sp>
            <sp xml:id="SDZ4-Redna-07-2005-06-17.sp106">

               <speaker>ALOJZ SOK:</speaker>

               <p>Jaz se želim odzvati na to, kar je sedaj povedal poslanski kolega Potrč. Ne vem, od
               kod mu ta ideja, da ne smeta skrbeti drug za drugega. Iz česa pa to izhaja? Tisto,
               kar je prej povedal gospod Brenčič, nima nobene zveze s tem zakonom. V tem zakonu
               govorimo o registraciji, se pravi, če dva se registrirata, uradno izjavita, da bosta
               živela skupaj. In potem ta zakon uzakonja, kaj lahko takšna skupnost oziroma na
               kakšen način naj funkcionira, kako začne in kako lahko preneha in 8. člen, ki govori
               o obsegu pravic in obveznosti, jaz ga bom prebral: "Na podlagi registracije skupnosti
               imata partnerja pravico do preživljanja in preživnine, pravico do pridobivanja
               skupnega premoženja in urejanja premoženjskih razmer v okviru skupnosti, pravico do
               stanovanjskega varstva, pravico do dedovanja na delež skupnega premoženja po umrlem
               partnerju in pravico do pridobivanja informacij o zdravstvenem stanju obolelega
               partnerja ter do obiskov v zdravstvenih ustanovah."</p>
               <p>Se pravi to, ali si onadva v času bolezni medsebojno pomagata, nikjer v tem zakonu
               seveda ni. Potem je še en odstavek: "Partnerja v skupnosti sta se dolžna medsebojno
               spoštovati, si zaupati in si medsebojno pomagati." Celo piše, da sta si dolžna
               medsebojno pomagati!Se pravi, o kakršnemkoli sejanju dvoma, da si ne smeta pomagati,
               v tem zakonu ni ne duha ne sluha. Mislim, da se pač tukaj govori nekaj resnično
               povsem neproduktivnega in nekaj, česar v tem zakonu ni na takšen način uzakonjeno. Na
               žalost, gospod Potrč, tako je.</p>
            </sp>
            <sp xml:id="SDZ4-Redna-07-2005-06-17.sp107">

               <speaker>PODPREDSEDNIK SAŠO PEČE:</speaker>

               <p>Prvo vprašanje, gospod Potrč, replika ali razprava?</p>
            </sp>
            <sp xml:id="SDZ4-Redna-07-2005-06-17.sp108">

               <speaker>MIRAN POTRČ:</speaker>

               <p>Razprava.</p>
            </sp>
            <sp xml:id="SDZ4-Redna-07-2005-06-17.sp109">

               <speaker>PODPREDSEDNIK SAŠO PEČE:</speaker>

               <p>Potem boste počakali, pred vami je kolegica poslanka Breda Pečan. Izvolite.</p>
            </sp>
            <sp xml:id="SDZ4-Redna-07-2005-06-17.sp110">

               <speaker>BREDA PEČAN:</speaker>

               <p>Hvala lepa, za besedo. Podprla bom amandma k 8. členu zaradi tega, ker sem
               prepričana, da v svoji vsebini zagotavlja vse tisto, kar naj bi normalna partnerska
               zveza zagotavljala, ne glede na to, ali sta istospolna ali različnospolna partnerja,
               neke skupnosti, ki temelji najprej in predvsem na čustveni povezanosti dveh
               partnerjev in šele potem je vse drugo.</p>
               <p>Namreč, jaz ne vem, zakaj ves čas pozabljamo na to, da gre pač za drugačen odnos,
               odnos druge vrste med dvema človekoma istega spola. Vendar, vedno znova in znova,
               tudi med možem in ženo, preden skleneta zakonsko zvezo, preden se odločita za to ali
               preden se odločita za to, da bosta imela otroke, morati biti čustveno navezana,
               morata se imeti rada in isto velja za istospolne partnerje. Tako iz tega ven izhaja
               potem, ne želja, ampak potreba ali nuja, da lahko na dolgi rok imata zagotovljene vse
               tiste pravice, ki jih imajo zagotovljene partnerji v izvenzakonski zvezi. Prej sem
               poslušala nekoga, da je govoril o tem, da smo znotraj zakona je pravica dana do, bom
               rekla, neke medsebojne varnosti, po smrti partnerja, v samem zakonu... Če samo tako
               rečemo, kadar gre za zakonsko zvezo in eden od partnerjev, eden od zakoncev zboli,
               ima drugi zakonec pravico imeti plačano bolniško odsotnost za to, da za njega
               poskrbi. V taki zvezi, kot je tukaj zapisana v osnovnem besedilu 8. člena, te
               možnosti nima, kadar pa gre za čustveno navezanost med dvema človekoma, ki živita v
               skupnosti, ne glede na to, ali je registrirana ali ne, pa ne more tega z zakonom
               zapovedati, da se med seboj spoštujeta, eden drugemu pomagata in sta si v oporo. To
               je navaden "lari fari". Zakon ne more zapovedati, da se mož in žena, se pravi,
               različna spola, v zakonski zvezi med seboj razumeta in da se ne pretepata, da se ne
               maltretirata, da ni nasilja v družini; zakon to sankcionira, ne more pa zapovedati,
               da se morata ljubiti, da si morata pomagati, tako da je to navadna floskula, tisto,
               kar je zadnji odstavek tega člena.</p>
               <p>Sedaj bi še nekaj rada povedala. Dobili smo tudi med drugim, in to sodi k temu
               amandmaju, tako da lepo prosim, da mi ne bi rekli, da ne smem tega povedati, ker ste
               dovoli govoriti neverjetne stvari danes...</p>
            </sp>
            <sp xml:id="SDZ4-Redna-07-2005-06-17.sp111">

               <speaker>PODPREDSEDNIK SAŠO PEČE:</speaker>

               <p>Tu ne vidim razloga, zakaj vam ne bi dovolil.</p>
            </sp>
            <sp xml:id="SDZ4-Redna-07-2005-06-17.sp112">

               <speaker>BREDA PEČAN:</speaker>

               <p>...zato ker bo nekaj, kar neposredne direktne zveze nima, imam pa posredno zvezo.
           </p>
            </sp>
            <sp xml:id="SDZ4-Redna-07-2005-06-17.sp113">

               <speaker>PODPREDSEDNIK SAŠO PEČE:</speaker>

               <p>Izvolite.</p>
            </sp>
            <sp xml:id="SDZ4-Redna-07-2005-06-17.sp114">

               <speaker>BREDA PEČAN:</speaker>

               <p>"Poslanec je v odnosu do drugih spoštljiv, ima enak odnos do vseh, ne glede na raso,
               narodno pripadnost, spol, jezik, vero, politično ali drugo prepričanje in druge
               osebne okoliščine, spoštuje enakopravnost, enakovrednost in sprejema različnost. V
               odnosu do kolegov poslancev in zaposlenih v državnem zboru poslanec izhaja iz
               njihovega dela in strokovnega znanja, ne pa iz njihove verske, politične in druge
               opredelitve." Druge opredelitve! Kolegialnost, spoštljivost in solidarnost! "Poslanec
               na sejah državnega zbora, sejah delovnih teles, sestankih in drugih delovnih
               srečanjih ravna tako, da ne moti svojih kolegov in drugih udeležencev seje, o svojih
               kolegih in njihovih izjavah ali ravnanjih govori tako, da ohranja spoštljiv odnos,
               resnicoljubno in tako, da varuje integriteto državnega zbora." Mislim, da sem dovolj
               povedala in mislim, da današnji dan in današnja razprava o teh amandmajih govori o
               tem, da v tem državnem zboru takega kodeksa poslancev ni možno sprejeti zaradi tega,
               ker ravnanje nekaterih kolegov nikakor ne sodi v ta okvir. Hvala lepa.</p>
            </sp>
            <sp xml:id="SDZ4-Redna-07-2005-06-17.sp115">

               <speaker>PODPREDSEDNIK SAŠO PEČE:</speaker>

               <p>Hvala vam. Seldimo seznamu prijavljenih. Besedo ima kolega Potrč.</p>
            </sp>
            <sp xml:id="SDZ4-Redna-07-2005-06-17.sp116">

               <speaker>MIRAN POTRČ:</speaker>

               <p>Hvala lepa. Rad bi še enkrat poudaril, da ne verjamem, celo gospodu Soku ne, da ne
               ve, da ta zakon poleg naslova ureja tudi vsebino. In prav gotovo je, da ne govorimo
               zgolj in samo o registraciji istospolnih partnerskih zvez, ampak na podlagi naslova,
               ki celo ne odraža vsebine, govorimo tudi o vsebini odnosa. Verjetno to vsi vemo in je
               škoda o tem govoriti, ampak zaradi javnosti je prav, da se ponovi, da ne bi kdo
               rekel, da smo mi drugi trapasti, ker ne vemo, kaj v zakonu piše.</p>
               <p>Drugo pa je vprašanje konkretnih pravic. Tukaj pa vemo in je bilo že povedano, jaz
               sem hotel to samo povedati pred tem, da gre za vsebino pravice prav ali v primeru
               bolezni. Dajemo samo pravico, da nekdo skrbi za drugega - ali ima za to tudi pravice,
               ki mu po zakonu gredo, to je pa nega družinskega člana. In za to gre. In jaz mislim,
               da bi bilo prav, da to možnost damo. S, sicer ne trdim, da bo zakon prepovedal,
               gospod Sok, da mu ne sme pomagati. Seveda lahko, ampak pomaga mu lahko, če ni v
               službi, pomaga mu lahko, če da svoj reden letni dopust za to, in pomaga mu lahko
               popoldan, ko prihaja iz službe. Vi pravite, da je to dovolj. Saj to je ravno tisto,
               kar jaz pravim: ni dobro, da zakon urejamo na način, ki pravi, malo smemo dati,
               veliko pa ne. In v tem delu bi bila širokogrudnost tega državnega zbora bistveno
               razumljivejša, če bi take stvari, ki kažejo na medsebojen odnos, dovolila. In tukaj
               jaz te ozkogrudnosti ne razumem. Hvala.</p>
            </sp>
            <sp xml:id="SDZ4-Redna-07-2005-06-17.sp117">

               <speaker>PODPREDSEDNIK SAŠO PEČE:</speaker>

               <p>Gospod Brenčič, vi imate repliko.</p>
            </sp>
            <sp xml:id="SDZ4-Redna-07-2005-06-17.sp118">

               <speaker>STANISLAV BRENČIČ:</speaker>

               <p>Jaz imam repliko na kolega Soka, da ne bo izgledalo, kot da samo eni poznate vsebino
               zakona, ne naslova zakona. To preprosto ni res, kar trdite, gospod Sok. Ta zakon ne
               ureja samo registracije, pa da bodo tisti, ki jim je namenjen, tudi razumeli. Ta
               zakon s svojo vsebino napravi veliko več, kot samo upravni postopek registracije. In
               mi ne delite teh levit naprej.</p>
            </sp>
            <sp xml:id="SDZ4-Redna-07-2005-06-17.sp119">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo z razpravo. Besedo ima poslanec Vili Rezman. Izvolite.</p>
            </sp>
            <sp xml:id="SDZ4-Redna-07-2005-06-17.sp120">

               <speaker>VILI REZMAN:</speaker>

               <p>Hvala lepa. Rad bi opozoril na to, da ni najboljša praksa, če hočejo poučevati tisti,
               ki niti brali niso niti osnovnega zakona, kaj šele kakšno vzporedno literaturo. Zato
               bom prebral to, kar so drugi zapisali v zvezi s temi pravicami. In sicer se glasi
               tako (samo en del): "Predlog zakona sicer daje partnerju določene pravice v primeru
               bolezni drugega partnerja, vendar partnerju ne daje statusa ožjega družinskega člana,
               ki je bistven za enakopraven položaj partnerja v razmerju do drugih sorodnikov
               partnerja, ter za uveljavljanje osnovnih pravic iz naslova zdravstvenega varstva in
               zdravstvenega zavarovanja na podlagi zakona o zdravstvenem zavarovanju." In torej
               nima pravice do bolniške za nego partnerja, pa še kakšne druge pravice nimajo. Nimajo
               pravice do najema kredita kot par, nimajo pravice do dohodninske olajšave kot par,
               nimajo pravice do nadomestila za ločeno življenje. Kar zamislimo si, da bi bil kakšen
               izmed takšnih, recimo, poslanec v našem državnem zboru in bi bil edini med nami, ki
               ne bi dobil nadomestila.</p>
            </sp>
            <sp xml:id="SDZ4-Redna-07-2005-06-17.sp121">

               <speaker>PODPREDSEDNIK SAŠO PEČE:</speaker>

               <p>Hvala. Zaenkrat je zadnji na seznamu prijavljenih podpredsednik Vasja Klavora.
               Izvolite.</p>
            </sp>
            <sp xml:id="SDZ4-Redna-07-2005-06-17.sp122">

               <speaker>MAG. VASJA KLAVORA:</speaker>

               <p>Gospod podpredsednik, je že precej časa, kar sem dvignil roko.</p>
            </sp>
            <sp xml:id="SDZ4-Redna-07-2005-06-17.sp123">

               <speaker>PODPREDSEDNIK SAŠO PEČE:</speaker>

               <p>Verjemite, ste na seznamu od takrat, ko ste jo dvignili.</p>
            </sp>
            <sp xml:id="SDZ4-Redna-07-2005-06-17.sp124">

               <speaker>MAG. VASJA KLAVORA:</speaker>

               <p>Dobro. Mirno sem poslušal tole razpravo ves čas, tudi ko sem šel ven, sem poslušal v
               pisarni naprej. Najprej bi rekel to, da me malo čudi dokaj nizek nivo te razprave že
               pri sami terminologiji. Če smo dobili na mizo termin, da razpravljamo o istospolno
               usmerjenih ljudeh oziroma partnerjih, ne o gejih, ne o pedrih - oproščam se za te
               besede, ki sem jih zdaj izrekel, vendar niso moje -, potem bi bilo prav, da v tem
               državnem zboru uporabljamo vsaj tako terminologijo, kot je pravilna.</p>
               <p>Opozoril bi vas rad na naslednje. Zelo sem zadovoljen, da je vlada in ministrstvo
               pripravilo ta zakon. Zakon bom podprl, čeprav sem ob teh amandmajih imel nekoliko
               pomislekov. Predvsem pa pomislekov, ne o tistem prvem, ko smo ugotovili, kakšna naj
               bo registracija in tako dalje, mislim, da je to vse še vzporedno in morda tudi nekje
               v prvi fazi obrobno, ampak o tem členu, o katerem zdajle razpravljamo. Rad bi vas
               opozoril kot zdravnik in kot poslanec, da kljub vsemu razpravljamo o ljudeh, in tega
               se zavedajte. O ljudeh in ne o nekih stavkih, ki so tu napisani, ki jih nočemo
               razumeti. Razpravljamo o ljudeh, s katerimi sem se srečeval več kot 40 let pri svojem
               poklicu noč in dan, v težkih situacijah, ob težkih boleznih in ob neštetih smrtih.
               Prevečkrat se je tudi zgodilo, da tisti, ki je bil potreben nege v primeru hude
               bolezni ali ki je umiral, ni imel ob sebi nikogar, pa čeprav so bile te njihove
               družine bleščeče v vseh pogledih, kakršnihkoli hočete. Vendar je bil sam in osamljen.</p>
               <p>In iz vsega tega, kar vam sedaj pripovedujem - in to me je nekoliko prizadelo, se ne
               oglašam vsak dan - sem rekel, da bi vas rad spomnil, da razpravljamo o ljudeh. In če
               je kolega Žnidaršič rekel, da kot zdravnik ne more iti mimo tega amandmaja, kjer
               priznava partnerju - če smo priznali zakon, če smo priznali registracijo, potem
               pustimo tem ljudem, da si pomagajo eni drugim tako, kot si pomagajo pošteni ljudje
               med seboj. To je vse, kar sem hotel povedati. Hvala.</p>
            </sp>
            <sp xml:id="SDZ4-Redna-07-2005-06-17.sp125">

               <speaker>PODPREDSEDNIK SAŠO PEČE:</speaker>

               <p>Hvala. Lahko sedaj zaključim razpravo? Zaključujem razpravo in prehajamo na
               glasovanje. Kolega Petek.</p>
            </sp>
            <sp xml:id="SDZ4-Redna-07-2005-06-17.sp126">

               <speaker>MILAN PETEK:</speaker>

               <p>Verjetno ste že vsi ugotovili, zakaj pravzaprav edini od Liberalne demokracije tukaj
               sedim. V skladu s 73. členom poslovnika zahtevam v imenu poslanske skupine Liberalne
               demokracije 45-minutno prekinitev za posvetovanje v poslanski skupini.</p>
            </sp>
            <sp xml:id="SDZ4-Redna-07-2005-06-17.sp127">

               <speaker>PODPREDSEDNIK SAŠO PEČE:</speaker>

               <p>Dovolite, jaz vam bom odobril vaš zahtevek na podlagi 73. člena. Pred tem pa
               sprašujem, glede nato, da bo to zadnja aktivnost, ki jo bom naredil pred glasovanjem,
               so glede tega glasovanja kakšne obrazložitve glasu, da ne bodo potem zoper
               nesporazumi okoli tega? (Ne.) Potem takem prekinjam sejo do 13.25 ure.</p>
               <p>(Seja je bila prekinjena ob 12.38 uri in se je nadaljevala ob 13.27 uri.)</p>
            </sp>
            <sp xml:id="SDZ4-Redna-07-2005-06-17.sp128">

               <speaker>PODPREDSEDNIK DR. MARKO PAVLIHA:</speaker>

               <p>Spoštovane kolegice in kolegi! Nadaljujemo prekinjeno sejo. Glede na to, da je
               predstavnik Liberalne demokracije zahteval odmor, ga sprašujem, ali želi besedo. Dr.
               Gantar, izvolite.</p>
            </sp>
            <sp xml:id="SDZ4-Redna-07-2005-06-17.sp129">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovane kolegice in kolegi! Ob žaljivem nastopu
               poslanca Pavla Ruparja sem od tedaj predsedujočega, gospoda podpredsednika Saša
               Pečeta, zahteval, da izvede določene ukrepe, da zagotovi opravičilo ali sicer druge
               ukrepe, ki so možni po poslovniku. Ti ukrepi niso bili izvedeni. Gospod
               podpredsednik, ki je tedaj vodil, ni uporabil členov poslovnika od 75 do 80 -
               specifično, ni uporabil 76. člena poslovnika -, ki zahtevajo in narekujejo
               sankcioniranje poslancev v takih primerih. Prav tako ni ukrepal niti predsednik
               državnega zbora, gospod Cukjati, pa tudi ne kolegij, ker ga ni bilo. Zato poslanska
               skupina Liberalne demokracije Slovenije obstruira to točko.</p>
               <p>Ob tem pa moram poudariti še to, kar je bilo napovedano, da se nam zdi, da nam vsem
               skupaj ta seja razpada, da je ta seja na robu še znosnosti in legalnosti, legitimnost
               je že zdavnaj izgubila; da se točke menjajo sem in tja, da niso pripravljene, da se
               je to zgodilo prvič v tem mandatu tako neprimerno, in nas vsi opazujejo, kaj
               pravzaprav delamo in kako delamo. Zato, še enkrat, LDS napoveduje obstrukcijo.
               Menimo, da ta pot za ta državni zbor, tako kot gre, in za vladajočo koalicijo ni
               dobra. Hvala lepa.</p>
            </sp>
            <sp xml:id="SDZ4-Redna-07-2005-06-17.sp130">

               <speaker>PODPREDSEDNIK DR. MARKO PAVLIHA:</speaker>

               <p>Hvala, dr. Gantar. Tudi sam kot del vodstva moram javno izraziti svoje nezadovoljstvo
               in svoje ogorčenje nad žalitvami in načinom vodenja tega cenjenega zbora, ki ne sodi
               niti na parkirišče, kaj šele v to dvorano. Gospod Peče pri predsedovanju ni izrabil
               poslovniške možnosti, da bi kolega Ruparja opozoril na nespodobno ravnanje. In, drage
               kolegice in kolegi, v takšnih okoliščinah tudi sam ne morem in ne želim nadaljevati z
               vodenjem seje. Prekinjam sejo.</p>
               <p>(Seja je bila prekinjena ob 13.30 uri se je nadaljevala ob 13.31 uri.)</p>
            </sp>
            <sp xml:id="SDZ4-Redna-07-2005-06-17.sp131">

               <speaker>PREDSEDNIK FRANCE CUKJATI:</speaker>

               <p>Dame in gospodje. Nadaljujemo sejo. Žal je prišlo do nepredvidene prekinitve. Kot sem
               obveščen, smo pri glasovanju o amandmaju k 8. členu. Izvolite, gospod Potrč.</p>
            </sp>
            <sp xml:id="SDZ4-Redna-07-2005-06-17.sp132">

               <speaker>MIRAN POTRČ:</speaker>

               <p>Gospod predsednik. Ne bi želel biti niti nevljuden niti ni v nasprotju s poslovnikom,
               vendar se mi zdi, da če eden od vaših podpredsednikov prekine sejo z ugotovitvami,
               kakršne so bile, da bi bilo pametno, da skličete kolegij in da se na kolegiju
               posvetujemo.</p>
            </sp>
            <sp xml:id="SDZ4-Redna-07-2005-06-17.sp133">

               <speaker>PREDSEDNIK FRANCE CUKJATI:</speaker>

               <p>Menim, da je to stvar moja in pa podpredsednikov. Mislimo, da bomo morali ravnanje
               nekaterih podpredsednikov dogovoriti, ampak to v našem ožjem krogu. To je naš
               problem, gospod Potrč, problem naših podpredsednikov in naslednji teden bomo seveda
               imeli v tem smislu sestanek. Mislim, da ni potrebno prekinjati sejo. Če želite, lahko
               dam vaš predlog na glasovanje?</p>
            </sp>
            <sp xml:id="SDZ4-Redna-07-2005-06-17.sp134">

               <speaker>MIRAN POTRČ:</speaker>

               <p>Jaz mislim samo, da gre tudi za kolegij, ne samo za podpredsednike. Jaz bom
               hvaležen, če ga daste na glasovanje, še bolj, če bo slučajno sprejeto, nimam pa tega
               upanja. Hvala.</p>
            </sp>
            <sp xml:id="SDZ4-Redna-07-2005-06-17.sp135">

               <speaker>PREDSEDNIK FRANCE CUKJATI:</speaker>

               <p>Slišali ste predlog. Prosim, da ga bolj točno precizirate. Za koliko časa želite
               prekinitev seje?</p>
            </sp>
            <sp xml:id="SDZ4-Redna-07-2005-06-17.sp136">

               <speaker>MIRAN POTRČ:</speaker>

               <p>Gospod predsednik, ne bom ponovil predloga. Če želite, jaz sem za to, da daste na
               glasovanje predlog, da se skliče kolegij. To je pa vaša pravica. Če ne boste dali, ne
               boste dali, jaz ne rabim nobenega odmora.</p>
            </sp>
            <sp xml:id="SDZ4-Redna-07-2005-06-17.sp137">

               <speaker>PREDSEDNIK FRANCE CUKJATI:</speaker>

               <p>V kolikor bomo ob vsaki muhi podpredsednikov sklicevali kolegij, ne bomo nikoli
               končali te seje. Nadaljujemo s sejo in dajem na glasovanje predlog amandmaja k 8.
               členu. In sicer predlog amandmaja, ki ga je pripravila poslanska skupina oziroma
               skupina poslancev s prvopodpisano Širca Majda. Glasujemo. Prosim, da ste pozorni
               glede prisotnosti in vstavljenih kartic. Prosim, gospod Tanko, če izvlečete mojo
               kartico. Glasovali bomo še enkrat o amandmaju. Glasujemo. Glasovaje teče. Ponovno
               bomo glasovali ob 13.45 uri. Prekinjam sejo.</p>
               <p>(Seja je bila prekinjena ob 13.34 uri in se je nadaljevala ob 13.45 uri.)</p>
            </sp>
            <sp xml:id="SDZ4-Redna-07-2005-06-17.sp138">

               <speaker>PREDSEDNIK FRANCE CUKJATI:</speaker>

               <p>Prosim poslanke in poslance, da zasedejo svoja mesta. Nadaljujemo sejo in prehajamo
               na tretje glasovanje o predlogu amandmaja k 8. členu. Glasujemo. Ali zahtevate
               ponovno glasovanje?</p>
            </sp>
            <sp xml:id="SDZ4-Redna-07-2005-06-17.sp139">

               <speaker>SAMO BEVK:</speaker>

               <p>Prosim, gospod predsednik, če bi lahko ponovili glasovanje. Hvala lepa.</p>
            </sp>
            <sp xml:id="SDZ4-Redna-07-2005-06-17.sp140">

               <speaker>PREDSEDNIK FRANCE CUKJATI:</speaker>

               <p>V skladu z zahtevo sem dolžan poklicati tehnično službo in prekinjam za 5 minut.
               Takšen je dogovor, da v kolikor se ugotovi, da ne dela, se pokliče tehnično službo. V
               kolikor dela, potem ponovnega glasovanja ni. Mislim, da tudi stvari ne spremeni
               dejstva. Navzočih je 57 poslank in poslancev, za je glasovalo 13, proti 43.</p>
               <p>(Za je glasovalo 13.) (Proti 43.)</p>
               <p>Ugotavljam, da amandma ni sprejet.</p>
               <p>Prehajamo na obravnavo in odločanje o amandmaju k 21. členu. In sicer, skupina
               poslancev s prvopodpisano gospo Majdo Širca predlaga črtanje člena. Želi kdo
               razpravljati? (Nihče.) Gospa Potrata, izvolite.</p>
            </sp>
            <sp xml:id="SDZ4-Redna-07-2005-06-17.sp141">

               <speaker>MAG. MAJDA POTRATA:</speaker>

               <p>Amandma k 21. členu je povezan z odločitvami oziroma z rešitvami v prejšnjih členih,
               ker če bi bili sprejeti amandmaji, ki bi urejali status svojca na tak način, da bi
               oseba, ki bi imela ta status, lahko uživala tudi vse pravice in dolžnosti, ki iz
               takega statusa izhajajo, potem bi bilo črtanje 21. člena smotrno. Res je, 21. člen,
               tako kot je zdaj zapisan, izboljšano besedilo prvotnega predloga. Nekaterih reči, o
               katerih je bilo govora pri razpravi o 8. členu, pa vendar še ne uresničuje, zato tega
               amandmaja nismo umaknili in je vložen. Je pa, kot rečeno, z nesprejetjem amandmaja k
               8. členu njegovo črtanje nekoliko otežilo predlog zakona. Hvala.</p>
            </sp>
            <sp xml:id="SDZ4-Redna-07-2005-06-17.sp142">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo besedo? Gospod Sok.</p>
            </sp>
            <sp xml:id="SDZ4-Redna-07-2005-06-17.sp143">

               <speaker>ALOJZ SOK:</speaker>

               <p>Hvala lepa. 21. člen dopolnjuje tisto, o čemer smo razpravljali v predhodni razpravi,
               in tega amandmaja seveda ne moremo podpreti, kajti ta amandma pravi, da se črta 21.
               člen. 21. člen pa govori o pravicah v primeru bolezni. Se pravi, če bi ta člen
               črtali, potem bi res prišlo do tega, kar so nekateri kolegi v prejšnji razpravi
               govorili, da ta zakon ne dovoljuje, da je partner obveščen o bolezni drugega
               partnerja. V tem členu gre celo tako daleč, da lahko celo odloča o zdravljenju
               partnerja.</p>
               <p>Tako iz tega razloga nikakor ne pride v poštev, da bi v Novi Sloveniji ta amandma
               podprli. In sploh ne razumemo, zakaj predlagatelji tega amandmaja ne umaknejo, zakaj
               o tem razpravljamo.</p>
            </sp>
            <sp xml:id="SDZ4-Redna-07-2005-06-17.sp144">

               <speaker>PREDSEDNIK FRANCE CUKJATI:</speaker>

               <p>Hvala. Gospa Pečan.</p>
            </sp>
            <sp xml:id="SDZ4-Redna-07-2005-06-17.sp145">

               <speaker>BREDA PEČAN:</speaker>

               <p>Hvala za besedo. Samo to bi rekla, da vse kaže, da res ne znamo brati tega, kar piše,
               kar je tudi kolegica prej povedala. Če bi bil amandma k 8. členu sprejet, potem je
               seveda 21. člen nepotreben. Dejstvo je, da sta ta dva amandmaja med sabo povezana. Se
               pravi, če prvi amandma ni bil sprejet, potem je drugi amandma nesmiseln. /Oglašanje
               iz ozadja./ Ne moremo ga umakniti zaradi tega, ker so na njem podpisi ljudi, ki jih
               ni tukaj.</p>
            </sp>
            <sp xml:id="SDZ4-Redna-07-2005-06-17.sp146">

               <speaker>PREDSEDNIK FRANCE CUKJATI:</speaker>

               <p>Hvala. Gospa Potrata.</p>
            </sp>
            <sp xml:id="SDZ4-Redna-07-2005-06-17.sp147">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Res je prvotni predlog zakona bil tako
               postavljen, da partnerju v istospolni partnerski zvezi status svojca ni bil priznan.
               Ne glede na to naj povem, da je v proceduri zakon, v katerem pa ima partner iz
               registrirane partnerske zveze status svojca, da ne rečem celo družinskega člana.
               Govorim o zakonu o RTV, kjer partner iz registrirane partnerske zveze ne more postati
               član strokovnega sveta RTV, ker je uvrščen v kategorijo družinskih članov. Torej ta
               vlada ali predlagatelji, ki prinašajo zakone v zakonodajni postopek, nimajo popolnoma
               usklajenih stališč, ko zakone prinašajo. V enem zakonu je tako, v drugem ni. Posebej
               sem poudarila, da je prvotno bilo v 21. členu drugače zapisano in je imel partner
               samo pravico do obiska, je imel samo pravico dobiti informacijo o zdravstvenem
               stanju. Na seji odbora za delo, družino in socialne zadeve smo sprejeli amandma, ki
               je šel v smer rešitve, da se nekomu, ki živi z nekom, ki ga dobro pozna, omogoči
               tudi, da vpliva na potek zdravljena, kajti iz življenjskih izkušenj izhaja, da
               družina pogosto istospolne usmerjenosti svojega družinskega člana ne sprejema
               dobronamerno ali se z njo ne more soočiti in mu tudi potem v primeru zdravljenja ni
               pripravljena stati ob strani. Zato je to tako zelo pomembno, da je ta možnost
               odločanja tudi o poteku zdravljenja ohranjena in soglašam, gospod Sok, z vami, da
               zdaj, ko ni bil 8. člen amandmiran, da je ta rešitev v 21. členu vsaj, kar zadeva
               potek zdravljenja, kako bi rekla, izhod v sili. Ena rešitev je, ne pokriva pa vsega
               tistega, o čemer je bilo že tudi govora v zvezi z 8. členom. Hvala.</p>
            </sp>
            <sp xml:id="SDZ4-Redna-07-2005-06-17.sp148">

               <speaker>PREDSEDNIK FRANCE CUKJATI:</speaker>

               <p>Hvala. Ali želi še kdo razpravljati? Če ne, prehajamo na glasovanje o amandmaju
               prvopodpisane Majde Širce k 21. členu. Želi kdo obrazložiti glas? Ne. Glasujemo.
               Navzočih je 54 poslank in poslancev, za je glasoval 1, proti 44.</p>
               <p>(Za je glasoval 1.) (Proti 44.)</p>
               <p>Ugotavljam, da amandma ni sprejet.</p>
               <p>Prehajamo na obravnavo in odločanje o amandmaju k 22. členu. Želi kdo razpravljati?
               Ne. Prehajamo na glasovanje o amandmaju k 22. členu. Glasujemo. Glasovanje teče.
               Navzočih je 54 poslank in poslancev, za jih je glasovalo 10, proti 42.</p>
               <p>(Za je glasovalo 10.) (Proti 42.)</p>
               <p>Ugotavljam, da amandma ni sprejet.</p>
               <p>Prehajamo na obravnavo in odločanje o amandmajih k 23. členu. Želi kdo razpravljati?
               Nihče. Prehajamo na glasovanje o prvem amandmaju k 23. členu, ki ga predlaga skupina
               poslancev s prvopodpisano Širca Majda. Glasujemo. Glasovanje teče. Navzočih je 54
               poslank in poslancev, za jih je glasoval 10, proti 42.</p>
               <p>(Za je glasovalo 10.) (Proti 42.)</p>
               <p>Ugotavljam, da amandma ni sprejet.</p>
               <p>Prehajamo na glasovanje o drugem amandmaju k 23. členu, ki ga predlagata poslanski
               skupini SDS in DeSUS. Želi kdo razpravljati? Če ne, prehajamo na glasovanje.
               Glasujemo. Glasovanje teče. Navzočih je 54 poslank in poslancev, za je glasovalo 44,
               proti 1.</p>
               <p>(Za je glasovalo 44.) (Proti eden.)</p>
               <p>Ugotavljam, da je amandma k 23. členu sprejet.</p>
               <p>Prehajamo na obravnavo in glasovanje o amandmaju k 25. členu. Želi kdo razpravljati?
               Izvolite, gospa Potrata.</p>
            </sp>
            <sp xml:id="SDZ4-Redna-07-2005-06-17.sp149">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. V 25. členu je drugače, kot je v dopolnjenem
               predlogu zakona urejeno prenehanje istospolne partnerske skupnosti. Dejstvo je, da je
               v dopolnjenem predlogu prvotna rešitev izboljšana, kot je bila prvotno, še vedno pa
               je to prepuščeno, ugotovitev, da je taka skupnost prenehala, upravnemu organu.
               Menimo, da bi bilo, podobno kot je v primeru drugih prenehanj skupnosti, takrat,
               kadar gre tudi za stvari, ki imajo premoženjske posledice in kakšne druge posledice,
               vendarle to stvar, ki bi jo prepustili sodišču. Hvala.</p>
            </sp>
            <sp xml:id="SDZ4-Redna-07-2005-06-17.sp150">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo besedo? Če ne, prehajamo na glasovanje. Glasujemo. Navzočih je 54
               poslank in poslancev, za je glasovalo 9 in proti 41.</p>
               <p>(Za je glasovalo 9.) (Proti 41.)</p>
               <p>S tem prekinjam to točko dnevnega reda. Ker so bili sprejeti manj kot trije
               amandmaji oziroma amandmaji k trem členom, dajem besedo predlagatelju zakona in
               prosim, ali ima pripombe glede usklajenosti.</p>
            </sp>
            <sp xml:id="SDZ4-Redna-07-2005-06-17.sp151">

               <speaker>MARJETA COTMAN:</speaker>

               <p>Hvala, gospod predsedujoči. Pripomb glede usklajenosti vlada nima, bi pa posebej
               poudarila, da so predlagani amandmaji, ki danes niso bili sprejeti, po vsebini težili
               k izenačenosti istospolne partnerske skupnosti z zakonsko skupnostjo.</p>
               <p>Kot je bilo že večkrat danes omenjeno, gre v navedenem predlogu zakona za pravno
               ureditev posebne življenjske skupnosti, ki je ne gre istovetiti z zakonsko
               skupnostjo. Vlada, upoštevajoč družino, ki izhaja iz 2. člena zakona o zakonskih
               zvezi in družinskih razmerjih, ki družino opredeljuje kot skupnost staršev in otrok,
               zaradi koristi uživa posebno varstvo. Rada bi še omenila, da je bila že leta 2003 s
               strani predstavnice nevladne organizacije vložena ustavna pobuda na ustavno sodišče v
               zvezi s 3. in 16. členom zakona o zakonski zvezi in družinskih razmerjih, glede
               izenačitve zakonske zveze in istospolne partnerske skupnosti, vendar ustavno sodišče
               do danes še ni odločilo. Zato tudi predlagatelj pri predlogu zakona ni mogel
               upoštevati izenačitve zakonske zveze z istospolno partnersko skupnostjo.</p>
               <p>Menimo, da predlog zakona omogoča in daje vse pravice ter obveznosti partnerjev, ki
               omogočajo normalno funkcioniranje partnerske skupnosti med dvema odraslima
               istospolnima osebama.</p>
            </sp>
            <sp xml:id="SDZ4-Redna-07-2005-06-17.sp152">

               <speaker>PREDSEDNIK FRANCE CUKJATI:</speaker>

               <p>Hvala. Obenem se opravičujem, da sem preskočil zadnjo fazo. Ker so bili v drugi
               obravnavi sprejeti amandmaji k manj kot desetini členov dopolnjenega predloga zakona,
               to je k enemu členu, predlagatelj zakona predlaga, da zbor na podlagi prvega odstavka
               138. člena poslovnika še na tej seji opravi tretjo obravnavo predloga zakona. O tem
               moramo odločati.</p>
               <p>Zato prehajamo na odločanje o predlogu, da se še na tej seji opravi tretja
               obravnava. Sklep ne bo sprejet, če mu bo nasprotovala več kot tretjina navzočih
               poslancev. Glasujemo. Navzočih je 56 poslank in poslancev, za je glasovalo 46, proti
               10.</p>
               <p>(Za je glasovalo 46.) (Proti 10.)</p>
               <p>Ugotavljam, da je predlog sprejet.</p>
               <p>Državni zbor bo tretjo obravnavo predloga zakona opravil v sredo, 22.6.2005, po
               končani zadnji točki dnevnega reda te seje. Službe zbora bodo pripravile pregled, v
               katerega bo vključen sprejeti amandma in člen, h kateremu je bil amandma sprejet.
               Amandmaje k temu členu lahko kvalificirani predlagatelji vložijo do začetka tretje
               obravnave predloga zakona na seji zbora.</p>
               <p>S tem prekinjam to točko dnevnega reda.</p>
               <p>Prekinjam 7. sejo državnega zbora Republike Slovenije, ki jo bomo nadaljevali v
               torek ob 12.00 uri.</p>
               <p>Obenem vas obveščam, da bomo ob 14.35 nadaljevali z izredno sejo državnega zbora, in
               sicer obravnavo rebalansa proračuna Republike Slovenije. Se pravi, nadaljujemo z
               izredno sejo pet minut čez pol treh, ob 14.35 uri. Hvala. <title>(SEJA JE BILA
                  PREKINJENA 17. JUNIJA 2005 OB 14.05 URI.) </title>
               </p>
            </sp>
         </div>
      </body>
   </text>
</TEI>

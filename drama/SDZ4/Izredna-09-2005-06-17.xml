<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ4-Izredna-09-2005-06-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|247A65F05C52B9A7C1257028002B08F6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=247A65F05C52B9A7C1257028002B08F6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Izredna-09-2005-06-17.DZ" n="09">
               <name>Izredna</name>
               <date when="2005-06-17"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Izredna-09-2005-06-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 9. izredne seje</stage>
            <stage type="date">(17. junij 2005)</stage>
            <stage type="chairman">Sejo je vodil mag. Vasja Klavora, podpredsednik državnega zbora.</stage>
            <stage type="time">Seja se je pričela ob 14.39 uri. </stage>


            <sp xml:id="SDZ4-Izredna-09-2005-06-17.sp1">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 9. izredne seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednji
               poslanci: Anton Anderlič, Samo Bevk, Geza Džuban, Zmago Jelinčič Plemeniti, Aurelio
               Juri od 15.00 ure dalje, Franc Kangler, Drago Koren, mag. Janez Kramberger, Kristijan
               Janc od 16.00 ure dalje, Dušan Kumer, Alojz Posedel, mag. Borut Sajovic, Vili
               Trofenik in Janko Veber.</p>
               <p>Želite proceduralno vprašanje? Prosim, mag. Rop.</p>
            </sp>
            <sp xml:id="SDZ4-Izredna-09-2005-06-17.sp2">

               <speaker>MAG. ANTON ROP:</speaker>

               <p>Ja, gospod podpredsednik. V poslanski skupini LDS predlagamo, da se seja državnega
               zbora prekine, zato da bi predsednik državnega zbora na naš predlog sklical kolegij
               državnega zbora. Menimo, da je po tem, kar se je dogajalo v državnem zboru, nastala
               takšna situacija, da je nujno potreben sestanek kolegija, da je nujno potreben
               razgovor in tudi odločitve o tem, kako bo državni zbor nadaljeval svojo sejo. Torej
               predlagam prekinitev seje in sklic kolegija predsednika državnega zbora.</p>
            </sp>
            <sp xml:id="SDZ4-Izredna-09-2005-06-17.sp3">

               <speaker>PODPREDSEDNIK MAG. VASJA KLAVORA:</speaker>

               <p>V redu. Mislim, da lahko prekinem sejo državnega zbora. Prosim morda še gospoda
               predsednika za njegovo mnenje.</p>
            </sp>
            <sp xml:id="SDZ4-Izredna-09-2005-06-17.sp4">

               <speaker>FRANCE CUKJATI:</speaker>

               <p>Mislim, da je treba v skladu s poslovnikom dati predlog na glasovanje. Mislim pa, da
               ni treba zaradi tega prekinjati seje. Kolegij bo na zahtevo oziroma na predlog LDS
               vseeno sklican.</p>
            </sp>
            <sp xml:id="SDZ4-Izredna-09-2005-06-17.sp5">

               <speaker>PODPREDSEDNIK MAG. VASJA KLAVORA:</speaker>

               <p>Gospod mag. Rop, ste zadovoljni z odgovorom, da bo kolegij sklican in da ne bi
               prekinjali seje?</p>
            </sp>
            <sp xml:id="SDZ4-Izredna-09-2005-06-17.sp6">

               <speaker>MAG. ANTON ROP:</speaker>

               <p>Gospod podpredsednik, predlagal sem, da pred nadaljevanjem skličemo sejo kolegija.
            </p>
            </sp>
            <sp xml:id="SDZ4-Izredna-09-2005-06-17.sp7">

               <speaker>PODPREDSEDNIK MAG. VASJA KLAVORA:</speaker>

               <p>Glede na zahtevo poslanca mag. Ropa bom dal ta predlog na glasovanje oziroma v
               odločanje. Odločali bomo o tem, da se seja prekine in da se v tem času zbere kolegij
               predsednika državnega zbora. Glasujemo. Ugotavljam, da je bilo navzočih 63<stage>(?)</stage>
               poslancev. Za je glasovalo 18, proti 43.</p>
               <p><stage>(Za je glasovalo 18.)</stage> <stage>(Proti 43.)</stage></p>
               <p>Predlog mag. Ropa ni sprejet.</p>
               <p>Prehajamo na <title>PREKINJENO 1. TOČKO DNEVNEGA REDA - TO JE NA PREDLOG REBALANSA
                  PRORAČUNA REPUBLIKE SLOVENIJE ZA LETO 2005.</title>
               </p>
               <p>Zbor je na včerajšnjem začetku izredne seje opravil uvodni predstavitvi ministra za
               finance in predstavnika matičnega delovnega telesa ter stališč poslanskih skupin.
               Zato nadaljujemo z razpravo o posameznih delih predlog rebalansa državnega proračuna.
               Naj vas opomnim, kot posamezni del je šteti, prvič splošni del predloga rebalansa
               proračuna, drugič, posebni del predloga rebalansa proračuna in tretjič, načrt
               razvojnih programov. Prosim, želite proceduralno? Prosim.</p>
            </sp>
            <sp xml:id="SDZ4-Izredna-09-2005-06-17.sp8">

               <speaker>DR. MITJA SLAVINEC:</speaker>

               <p>Spoštovani, tukaj imam pobudo, podpisano s strani več poslancev, ki se nanaša na
               sklic ponedeljkovea nadaljevanja izredne seje. In se nasprotuje temu sklicu iz
               enostavnega razloga, kajti ponedeljki, razen tistega, ko je sklicana redna seja
               državnega zbora, so rezervirani za delo v poslanskih pisarnah in druge aktivnosti
               poslancev na terenu oziroma volilnih okoljih, iz katerih smo bili izvoljeni. Zaradi
               tega pričakujemo, da boste upoštevali institut poslanske pisarne in delo na terenu in
               nadaljevanje 9. izredne seje preložili na torek, kakor tudi v prihodnje nesklicevali
               sej državnega zbora ob ponedeljkih, razen tistih, ki so v koledarju dela državnega
               zbora za to predvideni. Torej, ostro nasprotujemo temu sklicu in pričakujemo, da se
               upošteva koledar dela državnega zbora.</p>
            </sp>
            <sp xml:id="SDZ4-Izredna-09-2005-06-17.sp9">

               <speaker>PODPREDSEDNIK MAG. VASJA KLAVORA:</speaker>

               <p>Kot sem razumel, ste govorili v imenu poslanske skupine LDS, ki nasprotuje temu, da
               bi bilo zasedanje seje državnega zbora v ponedeljek, ker je ponedeljek rezerviran za
               poslansko delo na terenu. Prosim.</p>
            </sp>
            <sp xml:id="SDZ4-Izredna-09-2005-06-17.sp10">

               <speaker>DR. MITJA SLAVINEC:</speaker>

               <p>Torej v imenu skupine poslanskega kluba LDS, podpisniki so tudi poslanci drugih
               političnih skupin.</p>
            </sp>
            <sp xml:id="SDZ4-Izredna-09-2005-06-17.sp11">

               <speaker>PODPREDSEDNIK MAG. VASJA KLAVORA:</speaker>

               <p>O tem vašem predlogu, če dovolite, bi razpravljali nekoliko kasneje ali se odločili
               nekoliko kasneje, bi bil pa za to, da nadaljujemo to sejo. Vsekakor pa vaš predlog bo
               upoštevan in bo ta predlog bo tudi obravnavan, pa če ne drugače, verjetno tudi na
               kolegiju predsednika državnega zbora. Vendar mi dovolite, da nadaljujem izredno sejo.
               Prosim. Proceduralno.</p>
            </sp>
            <sp xml:id="SDZ4-Izredna-09-2005-06-17.sp12">

               <speaker>MIRAN POTRČ:</speaker>

               <p>Proceduralno pojasnilo. Ali sem prav razumel vaše obvestilo, danes bo tekla samo
               razprava, ne pa določanje, ali pa bomo odločali po posameznih sklopih?</p>
            </sp>
            <sp xml:id="SDZ4-Izredna-09-2005-06-17.sp13">

               <speaker>PODPREDSEDNIK MAG. VASJA KLAVORA:</speaker>

               <p>Danes bo tekla razprava o posameznih delih predloga rebalansa državnega proračuna, in
               sicer po treh točkah. Po vsaki končani točki v razpravi vsake konceptualne točke, kot
               sem jih prebral, prva je splošni del predloga rebalansa proračuna, pride do
               odločanja. Je razumljivo? Hvala. Prosim, gospod Cvikl. Izvolite. Proceduralno?</p>
            </sp>
            <sp xml:id="SDZ4-Izredna-09-2005-06-17.sp14">

               <speaker>MAG. MILAN M. CVIKL:</speaker>

               <p>Ja. Gospod predsednik, to, kar je povedal naš poslanec, gospod dr. Slavinec, je
               seveda nekaj, kar ste povedali, da boste dali, da o tem bo odločal kolegij
               predsednika državnega zbora in da bomo o tem obveščeni. Danes je petek popoldne,
               poslanci se morajo odločati, ali obvestijo in odpovedo poslanske pisarne ali tega ne
               naredijo. To je prva moja pripomba.</p>
               <p>Druga pripomb je povezana s tem, da ste se pa odločili, da boste odločali po razpravi
               o posameznih delih proračuna, mi prosim pojasnite, kako bomo danes razpravljali o
               splošnem delu proračuna in odločali o tem, preden bo predsednik vlade predstavil
               predlog rebalansa proračuna. Kako bomo brez razprave predsednika vlade odločili o
               najbolj pomembnem vprašanju pri proračunu, koliko bo prihodkov, koliko bo odhodkov in
               kakšen bo primanjkljaj, ker vi pravzaprav pravite, da bomo sedaj razpravljali o
               splošnem delu proračuna in o tem odločili. Za ponedeljek je pa, ker je predsednik
               vlade danes in jutri v Bruslju na zasedanju Evropskega sveta, citiram gospoda
               Cukjatija, <q>"bi njegovo predstavitev uvrstili na ponedeljek ob 10. uri, ko bo
               nadaljevali z obravnavo rebalansa"</q>. To dvoje skupaj ne gre. Ne moremo imeti danes
               odločanja o posameznih delih proračuna prej, preden ne slišimo uvodne predstavitve
               predsednika vlade, še posebej zato, ker to, kar se je dogajalo včeraj in danes v
               Bruslju - in škoda, da nekaterih tudi poslancev vladajoče koalicije tam ni bilo - v
               evropskem parlamentu, na Evropskem svetu, ima pomemben vpliv na to, o čemer naj bi že
               danes tukaj kar odločili.</p>
               <p>Tako prosim, gospod podpredsednik, jaz predlagam, da gospod predsednik državnega
               zbora zaradi dveh razlogov, prvi razlog je to, kar je bilo povedano - žalitve v
               državnem zboru; drugi razlog je zahteva skupine poslancev, da se upošteva red v
               državnem zboru. Tretja, če hočete, je pa to, na kakšen način bomo odločali v državnem
               zboru o rebalansu brez predsednika vlade. Hvala lepa.</p>
            </sp>
            <sp xml:id="SDZ4-Izredna-09-2005-06-17.sp15">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod Cvikl. Sedaj, dvoje stvari ste postavili, dve vprašanji. Vam,
               nisem dal besede. Dve stvari sem dojel. In sicer prvo, državni zbor ne more odločati
               o tistem, kar ste povedali, ali bo seja v ponedeljek ali ne, o tem bo odločal kolegij
               predsednika državnega zbora in podal svoje stališče oziroma vam podal odgovor.
               Državni zbor o tem ne more odločati. To je glede prvega vprašanja.</p>
               <p>Glede drugega vprašanja bi povedal sam, kolikor razumem, takole - pa verjetno nisem
               tak strokovnjak kot vi, ne pravni ne finančni, vendar bi vseeno povedal naslednje.
               Stališča poslanskih skupin o rebalansu so bila podana; to je prvo. Drugič, bilo je
               točno rečeno, da predsednik vlade ne more biti prisoten na seji državnega zbora, ker
               je zaseden; to je drugo. To se pravi, smo kljub temu nadaljevali izredno sejo
               državnega zbora o rebalansu in do sedaj ni bilo nobenih pripomb. Zato sem se kot
               tisti, ki zdaj vodi to sejo, znašel v situaciji - bom povedal do konca -, ko bi vam
               na koncu tudi to rad povedal, da vse, kar je zapisano, je zapisano tudi v materialu.
               To je na kratko vse, kar vam lahko povem. Izvolite, prosim.</p>
            </sp>
            <sp xml:id="SDZ4-Izredna-09-2005-06-17.sp16">

               <speaker>MAG. MILAN M. CVIKL:</speaker>

               <p>Glejte, gospod podpredsednik, jaz razumem, da je za vas zadeva zapletena. Tudi jaz
               nisem pravni strokovnjak, ampak poslovnik o tem zelo jasno govori. Problem, da uvodno
               predstavitev pred odločanjem dasta predsednik vlade in minister za finance - z vami
               govorim, gospod podpredsednik. Poglejte, problem je naslednji. Problem je v tem, da
               je gospod Miran Potrč vprašal, ali bomo danes odločali o splošnem delu proračuna. In
               vi ste rekli, da bomo odločali o splošnem delu proračuna. Splošni del proračuna je
               ključni del proračuna in reči, da bo prišel predsednik vlade se pogovarjat o tem, da
               bomo za 33 milijonov dali več denarja na cestno infrastrukturo, ni ravno tisto, za
               kar potrebujemo predsednika vlade. Predsednika vlade potrebujemo zato, da pove temu
               državnemu zboru, ali je proračun v svoji celoti vsebinsko ustrezen in na podlagi tega
               lahko poslanci vladajoče koalicije odločite o tem. Če je pa to bilo dogovorjeno na
               Gregorčičevi, v času tako imenovane razprave vladajoče koalicije, pa to povejte.
               Vendar proceduralno bi moral predsednik vlade že včeraj, če ne, pa vsaj pred
               odločanjem, predstaviti, kaj on meni o proračunu.</p>
            </sp>
            <sp xml:id="SDZ4-Izredna-09-2005-06-17.sp17">

               <speaker>PODPREDSEDNIK MAG. VASJA KLAVORA:</speaker>

               <p>Prvič, ko sem to prebral, sem prebral o tem, da ne govorimo o rebalansu proračuna in
               sprejemanju rebalansa proračuna, ampak o predlogu. To besedico smo morda pozabili, da
               gre za splošni del predloga rebalansa proračuna. Vse številke so zapisane. Govorim po
               svojem razumu, ne da bi se o tem s komerkoli pogovarjal ali da bi mi morda kdo rekel,
               kaj moram reči. Zato smatram, da so vse številke v materialu tudi napisane in jih
               verjetno tudi predsednik ne more spreminjati. Zato menim, da je bilo pravilno
               vprašanje, kdaj se bo odločalo, in sicer v treh točkah po končani razpravi. Mislim,
               da bo razprava tudi pokazala ali je prav, da razpravljamo in o tem odločamo, ali ne.
               To je to kar vam lahko odgovorim.</p>
               <p>Menim, da ste zadovoljen z odgovorom, zato prehajamo ... Proceduralno.</p>
            </sp>
            <sp xml:id="SDZ4-Izredna-09-2005-06-17.sp18">

               <speaker>MAG. MILAN M. CVIKL:</speaker>

               <p>Podpredsednik, nikakor nisem zadovoljen z odgovorom. Mi bomo predlagali, da ko bomo
               zaključili razpravo v splošnem delu, da jo prekinete, da počakamo predsednika vlade,
               da pri tem upoštevate, da je ponedeljek rezerviran za delo v poslanskih skupinah, da
               bo zato sklican kolegij in potem, ko bo uspel predsednik vlade priti, bomo njega
               poslušali, upam lahko njega tudi kaj vprašali, potem pa odločali o splošnem delu
               proračuna. To bi bil korekten predlog strokovnih služb.</p>
            </sp>
            <sp xml:id="SDZ4-Izredna-09-2005-06-17.sp19">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. S tem se strinjam in lahko nadaljujemo tudi delo.</p>
               <p>Prehajamo na obravnavo splošnega dela predloga rebalansa proračuna. Kdo želi besedo?
               Gospod mag. Cvikl, imate besedo.</p>
            </sp>
            <sp xml:id="SDZ4-Izredna-09-2005-06-17.sp20">

               <speaker>MAG. MILAN M. CVIKL:</speaker>

               <p>Jaz imam samo eno vprašanje predsedniku vlade. Kako današnje razprave in včerajšnja
               razprava na Evropskem svetu vplivajo na ocene predsednika vlade glede predloga
               splošnega dela proračuna? Želel bi odgovor od predsednika vlade. Drugih vprašanj
               nimamo. Zato bi predlagal, da prekinete splošno razpravo, prekinete točko dnevnega
               reda in ko bo predsednik to predstavil in odgovoril, in mislim, da obstajajo pogoji
               za odločanje.</p>
            </sp>
            <sp xml:id="SDZ4-Izredna-09-2005-06-17.sp21">

               <speaker>PODPREDSEDNIK MAG. VASJA KLAVORA:</speaker>

               <p>Kot sem slišal, je vprašanje namenjeno predsedniku vlade, ki ga tukaj ni. To je prvo.
               Drugo, kot vem, to so me obvestili, tudi v Bruslju še ni bila zaključena celotna
               zadeva, da bi lahko bil podan ta odgovor. In kot tretje, se pač strinjam z vašo
               zahtevo, vendar predlagam, da nadaljujemo z naslednjo točko, ki jo imamo na programu.
               Izvolite, gospod Školč.</p>
            </sp>
            <sp xml:id="SDZ4-Izredna-09-2005-06-17.sp22">

               <speaker>JOŽEF ŠKOLČ:</speaker>

               <p>Gospod podpredsednik, mogoče imamo srečo, da pač v tem trenutku vodite vi to
               zasedanje, da lahko kažemo na vse te stvari, ki so pripravljene na spodnjem robu
               sprejemljivosti. Gospod Cvikl je zastavil vprašanje, ki rabi odgovor. Zastavil ga je
               pravemu, tega ni tukaj. Mi razumemo, da ga ni tukaj, ne razumemo pa, da predsednik
               Cukjati vztraja, da se ta seja odvija brez tega, da bi državni zbor imel vse tiste
               relevantne nagovore in podatke za odločanje.</p>
               <p>Do sedaj se ni zgodilo, da bi katerikoli državni proračun ali popravek državnega
               proračuna sprejemali brez nagovora predsednika vlade. Svoj čas je bilo to še tako, da
               je bil tukaj tudi guverner banke. ...<stage>/Oglaševanje./</stage>... Prosim? Jaz se opravičujem,
               ker moram odgovarjati tudi tistim ljudem, ki niso do te meje potrpežljivi, da
               poslušajo do konca in dvignejo roko. Kakorkoli že, predlog naše poslanske skupine je
               bil, da tudi zaradi te nepripravljenosti seje predsednik, ki ima pooblastilo, skliče
               kolegij. Njemu poslovnik seveda daje možnost, da to skliče v sedmih dnevih. Ne
               razumem njegove togosti, da ne skliče seje v tem trenutku, ko bi pa ja lažje
               nadaljevali vse to naše delo, ampak bo to opravil, ko bo, bom rekel, prepad med nami
               še večji. Prepad ne bo zaradi tega, ker zagovarjamo različna stališča, prepad nastaja
               zaradi tega, ker nekdo zlorablja državni zbor za to, da sprejema odločitve, ne da bi
               bile upoštevane vse predpostavke za te odločitve. To so pa zelo hude stvari.</p>
               <p>Zato ne vidim možnosti, da mi v tem trenutku nadaljujemo z naslednjim razdelkom, ker
               bomo potem prišli, podpredsednik, v nasprotje z dvemi zadevami; eno je s tistim, kar
               ste vi prej rekli, da drži, to je bilo, da bomo pač opravili razpravo o splošnem delu
               in potem sejo prekinili. To je bil namreč predlog gospoda Cvikla. Če boste zdaj pač
               moral <q>"požreti"</q> svojo besedo, pomeni, da bomo nadaljevali z drugim, tretjim in ne vem
               katerim razdelkom. Poslovnik nam pa kasneje ne bo omogočil, da se vrnemo nazaj.</p>
               <p>Zato se mi zdi, da je le potrebno zajeti sapo, prekiniti to sejo, pogledati, kdaj jo
               lahko nadaljujemo na način, da ne bo sence dvoma nad našim delom. Samo zato sem se
               oglasil. Prosim, kaj pravite? Gospod Pojbič, povejte, kaj vas zanima, vam bom takoj
               pojasnil...</p>
            </sp>
            <sp xml:id="SDZ4-Izredna-09-2005-06-17.sp23">

               <speaker>PODPREDSEDNIK MAG. VASJA KLAVORA:</speaker>

               <p>... lepo prosil, gospod Školč, dokončajte svoje. Prosim.</p>
            </sp>
            <sp xml:id="SDZ4-Izredna-09-2005-06-17.sp24">

               <speaker>JOŽEF ŠKOLČ:</speaker>

               <p>Hočem, da bi delo državnega zbora teklo tako, da ne bo sence nad temi procedurami, ki
               niso tako zahtevne, da jih ne bi bilo mogoče spoštovati. Zato mislim, da je tudi
               vsled tega, kar ste prej rekli, da boste po prvem razdelku prekinili in da počakamo
               nastop predsednika vlade, da boste besedo držali in zdaj to prekinili. Imamo pač
               mogoče srečo ali nesrečo, da razprave o prvem razdelku več kot v enem vprašanju ni
               bilo.</p>
            </sp>
            <sp xml:id="SDZ4-Izredna-09-2005-06-17.sp25">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Takole bi še odgovoril. Res je, da so ponedeljki rezervirani za dela
               poslancev na terenu. Vendar pa sam menim, osebno, da kadar je na programu taka
               tematika in izredna seja državnega zbora, ki razpravlja o rebalansu proračuna, da bi
               verjetno to bilo pravilno, da se tudi v ponedeljek za to izrabi, čeprav se s tistimi,
               ki o tem govorijo, zelo zelo strinjam, da ponedeljek bi moral biti rezerviran, kadar
               ni kaj takega. Rebalans proračuna je pa enkrat na leto. To je prva zadeva.</p>
               <p>Druga zadeva je ta, da je bilo že več kot dve uri razprave o tematiki, katero bi
               danes radi nadaljevali - ni bilo nobenih protestov včeraj. Izredna seja je tekla
               naprej. Zato, če gospod predsednik državnega zbora ne bo sklical posvetovanja
               kolegija državnega zbora, bom pač moral nadaljevati sejo naprej. Izvolite, gospod
               predsednik.</p>
            </sp>
            <sp xml:id="SDZ4-Izredna-09-2005-06-17.sp26">

               <speaker>FRANCE CUKJATI:</speaker>

               <p>Rad bi omenil, da pri načrtovanju dela seveda nas vodijo morda drugi motivi kot
               nekatere poslanske skupine tukaj, in sicer v smislu državotvornosti in potrebnosti,
               da se pravočasno sprejme tudi rebalans. Včeraj je bilo jasno rečeno, ko smo začeli
               izredno sejo, da jo začenjamo včeraj, in sicer, da izkoristimo možnost in prosti čas,
               ki nam je bil na razpolago včeraj dve uri, danes tudi vsaj dve uri in bi s tem
               prihranili oziroma bi se obvarovali nočnega dela, ki nas sicer čaka v ponedeljek. Jaz
               vam ponovno povem, če ne bomo danes vsaj dve ure razprave izčrpali, potem bomo v
               ponedeljek najmanj do desetih zvečer ali enajstih delali. Če se državni zbor s tem
               strinja, seveda lahko prekinemo sejo in jo nadaljujemo v ponedeljek ob 10. uri.
               Zagotovo pa bo v ponedeljek ob 10. uri se nadaljevalo, kajti izredna seja se lahko
               skliče kadarkoli, ne glede na eventualne poslanske pisarne po terenu. In morda bi
               bilo dobro, če daste na glasovanje predlog, da nadaljujemo z razpravo sedaj in seveda
               lahko tudi brez glasovanja o prvem sklopu. Menim, da je ta pobuda dobra, in se lahko
               zahteva, da predhodno slišimo mnenje mandatarja oziroma mnenje premiera, predno
               preidemo na glasovanje v prvem sklopu, da bi pa lahko obravnavali drugi sklop, kot je
               tudi že gospod Cvikl rekel, da pri tem pa ni potrebna neposredna navzočnost
               premiera.</p>
               <p>Predlagam, da daste na glasovanje, da prekinemo obravnavo prvega sklopa, ker očitno
               ni razprave, ki bi bila sedaj zanimiva brez premiera, in preidemo na razpravo in na
               obravnavo amandmajev o drugem sklopu. To je ta predlog, potem pa lahko da kdo še en
               predlog, in sicer, da kratko malo prekinemo sejo in jo nadaljujemo v ponedeljek ob
               10. uri, seveda zavedajoč se teh posledic. Mislim pa, da ne bi bil noben problem ali
               tragedija, če rebalansa enkrat ne bi obravnavali do desetih zvečer ali enajstih. S
               tem nas tudi ne bi bilo konec.</p>
            </sp>
            <sp xml:id="SDZ4-Izredna-09-2005-06-17.sp27">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod predsednik. Gospod Cvikl, prosim, proceduralno?</p>
            </sp>
            <sp xml:id="SDZ4-Izredna-09-2005-06-17.sp28">

               <speaker>MAG. MILAN M. CVIKL:</speaker>

               <p>Gospod podpredsednik, ja, poglejte, mi izhajamo iz...</p>
            </sp>
            <sp xml:id="SDZ4-Izredna-09-2005-06-17.sp29">

               <speaker>PODPREDSEDNIK MAG. VASJA KLAVORA:</speaker>

               <p>Oprostite, moram vas prekiniti. Podan je bil predlog predsednika in ga moram dati na
               glasovanje. <stage>/Medsebojni pogovor./</stage></p>
               <p>Če ni nihče proti, bi nadaljevali z drugim in tretjim sklopom, torej s o posebnim
               delom predloga rebalansa proračuna in z načrtom razvojnih programov. Ne bi
               obravnavali kot ste nekateri sami menili, splošnega dela predloga rebalansa
               proračuna, ampak samo drugi in tretji sklop. Prosim.</p>
            </sp>
            <sp xml:id="SDZ4-Izredna-09-2005-06-17.sp30">

               <speaker>JOSIP BAJC:</speaker>

               <p>Hvala, gospod podpredsednik. V proceduralnem predlogu bi poskušal povzeti to, kar je
               predsednik, gospod Cukjati, rekel. Predlagal je, da... <stage>/Oglašanje iz ozadja./</stage> Prosil
               bi kolegico Beblerjevo, če lahko povzamem, ker se tam oglaša. Predlagal je, da se
               prekine obravnava splošnega dela rebalansa proračuna in da danes, kot smo se
               pogovarjali, da naj bi delali do 17.00 ure, pričnemo z obravnavo posebnega dela
               rebalansa proračuna, se pravi, obravnavo posameznih amandmajev rebalansa proračuna.
               Mislim, da sem korektno povzel, in predlagam, gospod podpredsednik, da daste ta moj
               proceduralni predlog na glasovanje.</p>
            </sp>
            <sp xml:id="SDZ4-Izredna-09-2005-06-17.sp31">

               <speaker>PODPREDSEDNIK MAG. VASJA KLAVORA:</speaker>

               <p>Gospod Bajc... <stage>/Nemir v dvorani./</stage> Prosil bi za mir v dvorani! Gospod Bajc, to, kar
               ste povedali, sem jaz ravno pred vami povedal. Popolnoma jasno sem povedal, da to
               predlagam. Nisem dal na glasovanje, pač pa sem vprašal, če ima kdo kaj proti. In
               nihče ni imel nič proti. Zdaj ste ponovili ravno tisto, kar sem jaz rekel.</p>
               <p>Prekinjam sejo državnega zbora za pet minut. Nadaljevali jo bomo čez pet minut.</p>
               <stage type="time">(Seja je bila prekinjena ob 15.10 uri in se je nadaljevala ob 15.16 uri.)</stage>
            </sp>
            <sp xml:id="SDZ4-Izredna-09-2005-06-17.sp32">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane kolegice poslanke, kolegi poslanci, gospe in gospodje, vabljeni ministri
               in državni sekretarji. Obveščam vas, da prekinjam 9. izredno sejo državnega zbora
               Republike Slovenije, kajti ne bi bilo prav, da bi z delo nadaljevali in da bi prišlo
               do nesoglasij in upoštevajoč vse, kar je bilo do sedaj povedanega, nadaljujemo s sejo
               v ponedeljek ob 10. uri dopoldne. Hvala lepa. <stage type="time">(SEJA JE BILA PREKINJENA 17. JUNIJA
                  2005 OB 15.17 URI.)</stage>
               </p>
            </sp>
         </div>
      </body>
   </text>
</TEI>
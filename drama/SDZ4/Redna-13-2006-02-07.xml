<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ4-Redna-13-2006-02-07">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|731A1EAD5C7CF0A1C12571160037B692</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=731A1EAD5C7CF0A1C12571160037B692</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-13-2006-02-07.DZ" n="13">
               <name>Redna</name>
               <date when="2006-02-07"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-13-2006-02-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 13. seje</stage>
            <stage type="date">(7. februar 2006)</stage>
            <stage type="chairman">Sejo je vodil Sašo Peče, podpredsednik državnega zbora.</stage>
            <stage type="time">Seja se je pričela ob 9.02 uri. </stage>


            <sp xml:id="SDZ4-Redna-13-2006-02-07.sp1">

               <speaker>PODPREDSEDNIK SAŠO PEČE:</speaker>

               <p>Spoštovane kolegice poslanke, poslanci, dobro jutro! Pričenjamo z nadaljevanjem 13.
               seje državnega zbora. Prosim, da tiste poslanke oziroma poslanci, ki ste v dvorani,
               zasedete svoje mesto, da lahko pričnemo. Hvala.</p>
               <p>Obveščam vas, da so zadržani in se današnje seje ne morejo udeležiti naslednje
               poslanke in poslanci: Alojz Posedel, Roberto Battelli, mag. Janez Kramberger, Maria
               Pozsonec, Cveta Zalokar Oražem in mag. Franc Žnidaršič.</p>
               <p>Mi pa prehajamo na <title>16. TOČKO DNEVNEGA REDA - TO JE NA OBRAVNAVO PREDLOGA ZAKONA
                  O SPREMEMBAH ZAKONA O VOJNIH INVALIDIH, PO SKRAJŠANEM POSTOPKU.</title> Ob tem vas
               opozarjam oziroma seznanjam, da je za skupen čas razprave predvidenih 40 minut.
               Predlog zakona je v obravnavo zboru predložila skupina poslancev s prvopodpisanim
               Miranom Potrčem. V zvezi s tem zakonom odbor za delo, družino in socialne zadeve in
               invalide predlaga državnemu zboru, da predlog zakona ni primeren za nadaljnjo
               obravnavo. Na podlagi tretjega odstavka 134. člena poslovnika dajem najprej besedo
               predstavniku predlagatelja zakona, gospodu Miranu Potrču, za dodatno obrazložitev
               predloga zakona. Izvolite, kolega Potrč.</p>
            </sp>
            <sp xml:id="SDZ4-Redna-13-2006-02-07.sp2">

               <speaker>MIRAN POTRČ:</speaker>

               <p>Hvala lepa. Gospod podpredsednik, dobro jutro, drage kolegice in kolegi!</p>
               <p>Kljub temu, da matično delovno telo meni, naj se predlagani zakon ne sprejme,
               pričakujem, da državni zbor takšnega predloga ne bo sprejel. Predlagani zakon, ki sem
               ga s kolegicami in kolegi vložil, odgovarja namreč vsem tistim kriterijem, za katere
               je predsednik vlade na naše poslansko vprašanje ocenil, da vlada v bodoče brez
               tehtnih argumentov ne sme zavračati predlogov opozicije. Predlog zakona na podlagi
               konkretnih opozoril prizadetega udeleženca osamosvojitvene vojne predvideva, da se
               rok za priznanje statusa vojnega invalida ponovno odpre za dve leti od uveljavitve
               zakona, da se vse zahteve, ki so bile vložene po 1.1.1998, štejejo za pravočasne in
               da upravne enote postopek na podlagi njih uvedejo po uradni dolžnosti. S tem bi se
               manjšemu številu prizadetih, ki jim je bila invalidnost kot posledica poškodb ali
               bolezni, dobljenih v času osamosvojitvene vojne, priznala šele po 31.12.1997,
               omogočilo vodenje postopka in ugotavljanje upravičenosti do statusa po tem zakonu.</p>
               <p>Argumenti, ki utemeljujejo sprejem zakona, so dejstvo, da gre za priznanje pravic
               državljanom, ki so sodelovali v osamosvojitveni vojni. Dejstvo, da je država doslej v
               vseh primerih, ko je šlo za priznavanje pravic po vojnih zakonih ali za popravo
               krivic, prvotne roke za pravočasnost vloge podaljševala in na novo odpirala.</p>
               <p>In tretjič. Nesporna ugotovitev, da predlagani zakon ne more povzročiti bistvenih
               posledic, da bo šlo za nekaj primerov in morda največ nekaj 100 tisoč tolarjev
               mesečno, in zato pomanjkanje točnega zneska obveznosti ne more biti pri tem zakonu
               izjema za zavrnitev. Veseli me, da je vlada prizadetemu že sporočila, da so njegovi
               predlogi, torej vsebina rešitev tega zakona upoštevani v predlogu, ki ga pripravlja
               vlada. To me veseli, a me hkrati prepričuje, da ni nobenih tehtnih razlogov za
               zavrnitev tega zakona. Naj zato navedem pomemben argument. Če tega zakona na tej seji
               ne sprejmemo, bo mogoče pravice prizadetim ugotoviti, če ga sprejmemo, bo mogoče
               pravic prizadetim ugotoviti in priznati takoj. Če pa čakamo na nov predlog zakona, te
               pravice morda še nekaj časa ti ljudje ne bodo dobili.</p>
               <p>V svojem odgovoru na moje poslansko vprašanje je pristojno ministrstvo 25. oktobra
               odgovorilo, da ima predlagane spremembe zakona sicer res v proceduri, vendar želi
               celovite sistemske spremembe, glede katerih pa stališča zainteresiranih strani ni
               mogoče zlahka poenotiti in ta postopek poenotenja še traja. Zato je realno mogoče
               pričakovati, da bo vlada še usklajevala celovito vsebino zakona in tudi ta izjemen
               primer za nekaj ljudi, ki so postali invalidi osamosvojitvene vojne, pa jim status
               invalida ni priznan, še nekaj časa ne bo rešen. Zato ureditev vprašanja ponovnega
               odprtja roka v okviru prilagoditve celotnega zakona lahko taja še mesece. Če ta zakon
               sprejmemo danes, pa bodo prizadeti invalidi svoje pravice dobili. Ker predlagane
               rešitve tudi za vlado niso sporne, ker je prav prizadetim omogočiti njihove pravice
               brez oglašanja, ker je tudi predsednik vlade obljubil, da vlada ne bo brez potrebe
               zavračala konstruktivnih predlogov opozicije, pričakujem, da boste glasovali proti
               predlogu matičnega delovnega telesa in s tem omogočili sprejem zakona. K temu vas je
               neposredno prosil tudi prizadeti invalid s svojim pismom vsem poslanskim skupinam in
               pričakujem, da boste vsaj njegovi prošnji ugodili. Hvala lepa.</p>
            </sp>
            <sp xml:id="SDZ4-Redna-13-2006-02-07.sp3">

               <speaker>PODPREDSEDNIK SAŠO PEČE:</speaker>

               <p>Kolega Potrč, hvala za obrazložitev predloga zakona. Mi pa prehajamo na predstavitev
               stališč poslanskih skupin.</p>
               <p>Prvo stališče bo predstavila poslanska skupina Slovenske ljudske stranke, poslanec
               Stanislav Brenčič. Izvolite prosim.</p>
            </sp>
            <sp xml:id="SDZ4-Redna-13-2006-02-07.sp4">

               <speaker>STANISLAV BRENČIČ:</speaker>

               <p>Hvala za besedo, gospod podpredsednik. Spoštovane kolegice in kolegi! Lepo vas
               pozdravljam! Skupina predlagateljev želi s predlogom spremembe drugega odstavka 121.
               člena zakona o vojnih invalidih omogočiti pridobitev statusa vojnega invalida tudi
               tistim, ki so zamudili rok za vložitev zahtevka, ki ga zakon določa, in jim je
               ugotovljena okvara zdravja nastala na podlagi vpliva vojnega dogajanja v času vojne
               za Slovenije. V poslanski skupini Slovenske ljudske stranke namero predlagateljev
               podpiramo v tem smislu, da je potrebno tistim pripadnikom teritorialne obrambe, ki so
               zaradi opravljanja vojaške dolžnosti pridobili oziroma utrpeli nepopravljive okvare
               zdravja, priznati na podlagi ugotovljene invalidnosti status vojnega invalida. To naj
               bi prvenstveno veljajo predvsem za tiste opravičence, za katere se ugotavljanje
               okvare zdravja oziroma priznanje invalidnosti ni sprovedlo do roka, ki je bil z
               zakonom določen kot rok, do katerega je potrebno opravičencem vložiti zahtevek za
               priznanje statusa. Po zagotovilih vlade, da bo z nekoliko širše potrebnimi
               dopolnitvami in spremembami zakona o vojnih invalidih, ki je bil s programom vlade
               predviden za sprejem že v letu 2005, pa se je sicer, tako kot to vidimo v poslanski
               skupini Slovenske ljudske stranke in ne vemo, zakaj, nekaj zapletlo, tudi to
               vprašanje iz večvzročnih posledic razrešila, in to na način, ki ne bo sprožil
               možnosti neopravičenih pristopov v zahtevah po priznanju statusa oziroma da se s
               spremembo zakona ne sproščajo možnosti postopanja v smislu domina.</p>
               <p>Iz teh vzrokov bomo v poslanski skupini Slovenske ljudske stranke predlog sklepa
               matičnega delovnega telesa podprli, pričakujemo pa, da bo vlada celovitejši predlog
               zakona o spremembah in dopolnitvah zakona o vojnih invalidih kar čim prej vložila v
               proceduro državnemu zboru, v katerega sestavi del bo vgrajena tudi razrešitev
               vprašanja, ki ga žele predlagatelji danes predmetnega predloga zakona razrešiti.
               Hvala lepa.</p>
            </sp>
            <sp xml:id="SDZ4-Redna-13-2006-02-07.sp5">

               <speaker>PODPREDSEDNIK SAŠO PEČE:</speaker>

               <p>Hvala vam. Stališče poslanske skupine Slovenske nacionalne stranke bo predstavila
               poslanka Barbara Žgajner Tavš.</p>
            </sp>
            <sp xml:id="SDZ4-Redna-13-2006-02-07.sp6">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Spoštovane kolegice, cenjeni kolegi, spoštovani predstavnik
               ministrstva!</p>
               <p>Osnovni zakon o vojnih invalidih je stopil v veljavo 1. januarja 1996 in je bil kar
               dvakrat noveliran v letu 1997, vendar obe omenjeni noveli nista zajeli podaljšanja
               roka. Zaradi preteka omenjenega roka je kar nekaj vojnih invalidov, vojaških in
               civilnih invalidov vojne za Slovenijo, ki so pri obrambi Slovenije utrpeli
               nepopravljive zdravstvene posledice, padlo mimo zakona, ker so pač zaradi lastne pa
               bom rekla nevednosti ali dolgotrajnih postopkov uradnega ugotavljanja zdravstvenega
               stanja zamudili rok. Zahteve za pridobitev statusa vojnega invalida in posledično
               seveda tudi pravic iz osnovnega zakona, ki so bile vložene po 31.12.1997 oziroma
               1.1.1998, so bile zavrnjene. To so nam ne nazadnje potrdili tudi na ministrstvu. A
               dovolite, na ministrstvu podatkov o tem, koliko vlog je bilo zavrnjenih, nimajo. Ob
               tem se seveda upravičeno sprašujem, kako lahko ministrstvo zavrne vloge ali še bolje,
               kako lahko ministrstvo tudi na podlagi tega obljublja celovit zakon. Govorimo o
               vojnih invalidih, tistih, ki so, pa bom rekla sokrivi za to, da je naša država danes
               samostojna. In verjamem, da ga ni človeka, ki bi pomislil, da je braniti državo greh.
               Je pa za marsikoga očitno greh zaprositi državo za pomoč, pa čeprav upravičeno. S
               predlagano novelo zakona o vojnih invalidih se v skladu z načelom pravne države in
               spoštovanjem človekovih pravic pripadnikom teritorialne obrambe, ki so sodelovali pri
               obrambi Slovenije leta 1991, omogoči, da v okviru podaljšanja prekluzivnega roka
               vložijo zahteve za priznanje statusa vojnega invalida po 1.1.1998.</p>
               <p>Novela, še bom povedala in poudarila, zgolj podaljšuje oziroma govori o podaljšanju
               prekluzivnega roka za vložitev zahteve. In dovolite, ta državni zbor je v preteklem
               mandatu in celo v tem mandatu sprejel kar nekaj zakonov, ki so govorili o podaljšanju
               roka. Naj omenim rok za izgradnjo avtocest za podeljevanje vrednostnih bonov, za
               pridobivanje subvencij ob naravnih nesrečah. Ne nazadnje smo sprejeli tudi novelo
               zakona o vračanju vlaganj v javno telekomunikacijsko omrežje, novelo zakona o
               izvršbi, zavarovanju, o dopolnitvi zakona o visokem šolstvu in še bi lahko naštevala.</p>
               <p>Leto dni in pol, pravzaprav na seji vsako leto vedno znova poslušamo vladne obljube
               o tem, kako bomo imeli celovito urejeno področje: zakon o preprečevanju nasilja v
               družini, veterina, gospodarska zbornica in ne nazadnje so danes tukaj vojni invalidi.
               Vlada po oceni Slovenske nacionalne stranke nerazumljivo zakona ne podpira. In to ta
               ista vlada, ki vedno znova poudarja pomen slovenske samostojnosti in neodvisnosti
               državnosti. Vlada je sicer taktična, ker se zaveda, da v takšnih primerih ni modro
               reči ne, na glas seveda. Zato uporablja drugo taktiko, vlada bo pač to področje
               celovito uredila. Jaz se sprašujem, kdaj bo vlada pripravila zakon, ki bi ga sicer že
               morala pripraviti, tisti celoviti zakon. In kako, še enkrat sprašujem, lahko vlada z
               obljubo o celostni rešitvi te tematike, tista vlada, ki ne pozna zavrnjenih oziroma
               števila zavrnjenih vlog, dejansko reši težave ljudi, ki so zamudili rok.</p>
               <p>Na tem mestu se moram tudi javno strinjati z mnenjem komisije državnega sveta za
               družbene dejavnosti. Predstavnik ministrstva je v svoj prid navajal argumente, ki z
               dotično novelo pravzaprav nimajo nič skupnega. In dovolite, če dam ob koncu še
               črnogledo opazko iz besed predstavnika ministrstva, ki je danes tudi z nami, je
               mogoče sklepati, da so zneski vojnih invalidov iz osamosvojitvene vojne za Slovenijo
               pravzaprav naslednji na seznamu varčevalnih ukrepov vlade. <gap n="..."/><stage>/Opozorilni znak za
               konec razprave./</stage><gap n="..."/> Bom zaključila. Veste, govoriti o povečevanju obstoječih
               nesorazmerjih, ko govorimo o vojnih invalidih v osamosvojitveni vojni za
               Slovenijo<gap n="..."/></p>
            </sp>
            <sp xml:id="SDZ4-Redna-13-2006-02-07.sp7">

               <speaker>PODPREDSEDNIK SAŠO PEČE:</speaker>

               <p>Čas.</p>
            </sp>
            <sp xml:id="SDZ4-Redna-13-2006-02-07.sp8">

               <speaker>BARBARA ŽGAJNER TAVŠ:</speaker>

               <p><gap n="..."/> ni moralno in tega bi se morala vlada zavedati. V Slovenski nacionalni<gap n="..."/></p>
            </sp>
            <sp xml:id="SDZ4-Redna-13-2006-02-07.sp9">

               <speaker>PODPREDSEDNIK SAŠO PEČE:</speaker>

               <p>Čas.</p>
            </sp>
            <sp xml:id="SDZ4-Redna-13-2006-02-07.sp10">

               <speaker>BARBARA ŽGAJNER TAVŠ:</speaker>

               <p><gap n="..."/> sklepa matičnega delovnega telesa ne bomo podprli.</p>
            </sp>
            <sp xml:id="SDZ4-Redna-13-2006-02-07.sp11">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo s predstavitvijo stališč. Stališče bo predstavila poslanska
               skupina SDS, poslanec Marjan Pojbič. Izvolite.</p>
            </sp>
            <sp xml:id="SDZ4-Redna-13-2006-02-07.sp12">

               <speaker>MARIJAN POJBIČ:</speaker>

               <p>Spoštovani, jaz bom seveda zelo kratek. V predlogu zakona predlagatelj podaljšuje rok
               za vlaganje zahtevka za priznanje statusa vojaškega vojnega invalida. Vlada načeloma
               predlog zakona podpira, vendar meni, da je pomanjkljiv in ga je nujno potrebno
               dopolniti. Predlaga celotno revizijo zakona, katerega že pripravlja. Zato v poslanski
               skupini Slovenske demokratske stranke predloga zakona ne bom podprli. Hvala.</p>
            </sp>
            <sp xml:id="SDZ4-Redna-13-2006-02-07.sp13">

               <speaker>PODPREDSEDNIK SAŠO PEČE:</speaker>

               <p>Hvala. Prehajamo na predstavitev stališča poslanske skupine Liberalne demokracije
               Slovenije. Kolega Ljubo Germič, izvolite.</p>
            </sp>
            <sp xml:id="SDZ4-Redna-13-2006-02-07.sp14">

               <speaker>LJUBO GERMIČ:</speaker>

               <p>Hvala lepa za besedo, gospod podpredsednik. Spoštovane kolegice in kolegi,
               predstavnik vlade! Zakon o vojnih invalidih je začel veljati 1.1.1996 in je v svoji
               materiji združil štiri zakone, ki so vsak zase urejali posamezna področja. S časoma
               se je pokazalo, da je zakon predvidel prekratek rok za vložitev zahteve za
               priznavanje statusa vojaškega vojnega invalida. Tako se predlog zakona o spremembah
               zakona o vojnih invalidih s spremembo 121. člena dotika področja, ki ureja varstvo
               žrtev vojaške agresije na Republiko Slovenijo v letu 1991 in pripadnikom teritorialne
               obrambe, ki so sodelovali pri obrambi Republike Slovenije leta 1991, omogoča, da v
               okviru podaljšanega prekluzivnega roka vložijo zahtevo za priznanje statusa vojaškega
               vojnega invalida do 31.12.2007. Razlog podaljšanja roka je v tem, da je bilo
               nekaterim pripadnikom teritorialne obrambe, ki so sodelovali pri obrambi Republike
               Slovenije in utrpeli nepopravljive zdravstvene posledice, njihovo zdravstveno stanje
               zaradi objektivnih razlogov ugotovljeno šele po 31.12.1997, kar je pomenilo, da je
               bila njihova zahteva zaradi zakonskega določila zavrnjena. Zaradi tega je bilo tem
               osebam onemogočeno, da zahtevo za priznanje statusa vojaškega vojnega invalida
               vložijo v zakonskem predpisanem roku. Pri obravnavi zakona na matičnem delovnem
               telesu je vlada kot velikokrat do sedaj podala standardno formulacijo, zakaj ne
               podpira spremembe zakona, ki jo je predlagala opozicija. Ob tem je zanimivo, da vlada
               načeloma podpira rešitve, ki jih predlaga opozicija s spremembo zakona, vendar pa
               meni, da so pomanjkljive in jih je potrebno dopolniti. Hkrati pa ne pove, na katerem
               delu je ta kratka in jasna in nedvoumna spremembe 121. člena pomanjkljiva in v
               katerem delu jo je potrebno dopolniti. V nadaljevanju vlada pojasni, da ni
               razpoložljivih finančnih virov v proračunu za leto 2006 in leto 2007, ter nadaljuje,
               da je vlada celovito pristopila k prenovi tega področja in da bodo spremembe in
               dopolnitve zakona o vojnih invalidih, ki so trenutno v medresorskem usklajevanju,
               reševale tudi to vprašanje podaljšanega roka. Pri tem pa je zanimivo, da vlada
               nadaljuje ignoriranje predlogov opozicije in pri tem kaže vso svojo arogantnost od
               teh predlogov. Pri obravnavi tega zakona pa nazorno pokaže tudi kontradiktornost
               svojih obrazložitev, zakaj ne podpira te spremembe o podaljšanju roka, kljub temu, da
               jo načeloma podpira. Govori namreč o tem, da ni predvidenih sredstev v proračunu, a
               hkrati navaja, da je novi zakon, ki bo uredil to področje na podoben način, kot to
               predlaga opozicija, že v medresorskem usklajevanju. Zato se logično postavi
               vprašanje, kdaj bo vlada uredila to področje, če ni sredstev v proračunu, razen, če
               se bo to uredilo šele leta 2008, kar pa za nas ni sprejemljivo.</p>
               <p>Ker smo prepričani, da je sprememba 121. člena zakona o vojnih invalidih v skladu z
               načelom pravne države in spoštovanjem temeljnih človekovih pravic ter omogoča
               pripadnikom teritorialne obrambe, ki so sodelovali pri obrambi Republike Slovenije,
               da v okviru podaljšanja prekluzivnega roka vložijo zahtevo za priznanje statusa
               vojaškega vojnega invalida do 31. decembra 2007, in ker vlada načeloma podpira to
               spremembo in obenem pripravlja svoj predlog sprememb in dopolnitev zakona o vojnih
               invalidih, menimo, da se s predlagano spremembo nikakor ne povzroča škoda državi,
               ampak gre za željo, da se zadeve uredijo čim prej v korist posameznikov - za njih
               gre. Gre za to, da bodo lahko na podlagi sprejetega popravljenega zakona prizadeti
               uveljavili pravico do statusa vojaškega vojnega invalida že danes in jim ne bo treba
               čakati na vladni zakon, ki še ni niti v parlamentarni proceduri.</p>
               <p>Zaradi naštetega bomo podprli to spremembo. Kolege in kolegice pa še vedno
               naprošamo, da ponovno premislijo, ali ne bi vseeno podprli predlagane spremembe, ki
               jo vlada načeloma podpira, in se pridružijo obljubi predsednika vlade Janeza Janše,
               ki je ob nastopu funkcije povedal, da se bo vlada trudila za sprejem vseh dobrih
               predlogov, ne glede na to, kdo bo njihov avtor, opozicija ali pozicija. Hvala lepa.
           </p>
            </sp>
            <sp xml:id="SDZ4-Redna-13-2006-02-07.sp15">

               <speaker>PODPREDSEDNIK SAŠO PEČE:</speaker>

               <p>Hvala vam, kolega Germič. Stališče poslanske skupine Socialnih demokratov bo
               predstavila mag. Potrata. Izvolite.</p>
            </sp>
            <sp xml:id="SDZ4-Redna-13-2006-02-07.sp16">

               <speaker>MAG. MAJDA POTRATA:</speaker>

               <p>Spoštovane poslanke in poslanci! Predlog zakona o spremembah zakona o vojnih
               invalidih spremlja v drugo obravnavo na državnem zboru sklep matičnega delovnega
               telesa, da je zakon neprimeren za nadaljnjo obravnavo. K taki odločitvi odbora je
               zagotovo pripomoglo negativno vladno mnenje, ki ga je pripravilo ministrstvo za delo,
               družino in socialne zadeve. Nič ni pomagalo, da je predlog podprl državni svet in da
               je tudi sicer vlada priznala, da je namen predlagateljev, to je poslancev in poslanke
               Socialnih demokratov, dober. Še več, povzela naj bi ga celo vladna koalicija v
               načrtovanem novem sistemskem zakonu o vojnih invalidih, ki bo celovito uredil to
               problematiko in bo znesek pravic po zakonu o vojnih invalidih uskladil z limiti, ki
               veljajo po zakonu o pokojninskem in invalidskem zavarovanju. Preprečil bo tudi
               kumulacijo pravic iz pokojninskega in invalidskega zavarovanja ter istovrstnih pravic
               po zakonu o vojnih invalidih. Napovedanega zakona v programu dela vlade za leto 2006
               v Poročevalcu številka 13 ni zaslediti, vsaj pod napovedanim naslovom ne, to je zakon
               o vojnih invalidih. Zato načelna podpora vlade ostaja na pol poti. Če problem, pa naj
               gre tudi za enega samega človeka, priznava, ni razlogov za odlašanje. Sklicevanje na
               številna nesorazmerja in pomanjkljivosti, ki jih vlada ugotavlja pri izvajanju sedaj
               veljavnega zakona o vojnih invalidih, naj bi bilo prepuščeno pa prav sistemskemu
               zakonu. Nobenega razumnega razloga ni, da bi vprašanje rokov za uveljavljanje statusa
               in pravic vojnega invalida oziroma civilnega invalida vojne kot posledice okvare
               zdravja zaradi bolezni ali poslabšanja bolezni, dobljene ob vojaški agresiji na
               Republiko Slovenijo leta 1991, urejali v okviru celovite revizije tega zakona. Ker
               gre za razmeroma majhen krog upravičencev - priznam, da natančnega števila ni mogoče
               napovedati, je pa že zdaj krog upravičencev zelo majhen, menda gre za okoli 67 -, ni
               mogoče sprejeti vladnega stališča, da se bodo obstoječa nesorazmerja še povečala.
               Sodimo, da bi bilo potrebna sredstva mogoče najti v proračunu, čeprav za ta namen
               niso načrtovana. V zraku obvisi tudi drugi očitek, to je, da je zakon pomanjkljiv,
               ker nima navedenih finančnih posledic.</p>
               <p>Spoštovani, dovolite, da vam citiram samo vladni predlog zakona, ki ga je državni
               zbor sprejel 14. marca lani. Je pa to zakon o spremembah in dopolnitvah zakona v
               popravi krivic. Ta ima pri oceni finančnih posledic zapisano: Finančnih posledic
               predloga zakona zaradi nedoločljivega števila možnih upravičencev ni možno dokončno
               oceniti, saj bodo nastajale trajno, namreč kot posledice odločb komisije in tako
               naprej. Torej, ni mogoče in jih je možno le okvirno oceniti, da so skoraj vsi
               domnevni upravičenci državljani Republike Slovenije že vložili navedene zahtevke,
               tako je možno pričakovati le manjše število utemeljenih zahtev. In če zdaj za
               primerjavo povemo, kakšne so besede o finančnih posledicah zakona, v tem primeru
               Socialnih demokratov, finančnih posledic predloga zakona zaradi nedoločljivega
               števila možnih novih zahtev za priznanje statusa vojaškega vojnega invalida ni mogoče
               točno oceniti. Pričakujemo pa, da se z novimi zahtevami za pridobitev statusa število
               upravičencev ne bo bistveno povečalo. To je razlog zaradi katerega upam, da boste
               poslanke in poslanci tudi koalicije predlog Socialnih demokratov podprli in glasovali
               proti predlaganemu sklepu matičnega delovnega telesa. Hvala.</p>
            </sp>
            <sp xml:id="SDZ4-Redna-13-2006-02-07.sp17">

               <speaker>PODPREDSEDNIK SAŠO PEČE:</speaker>

               <p>Hvala. Sledi še predstavitev stališča poslanske skupine Nove Slovenije, mag. Franc
               Capuder, izvolite.</p>
            </sp>
            <sp xml:id="SDZ4-Redna-13-2006-02-07.sp18">

               <speaker>MAG. FRANC CAPUDER:</speaker>

               <p>Hvala lepa, predsedujoči. Poslanke in poslanci. Veljavni zakon o vojnih invalidih je
               bil zadnjič spremenjen leta 1997. Po sedanji ureditvi je bilo možno uveljavljati
               status in pravice vojnega invalida oziroma civilnega invalida vojne na podlagi okvare
               zdravja zaradi bolezni ali poslabšanje bolezni, dobljene ob vojaški agresiji na
               Republiko Slovenijo najkasneje do 31.12.1997. Nekaterim udeležencem vojne za
               Slovenije pa je bila invalidnost ugotovljena po tem datumu. Zaradi tega je minister
               za delo, družino in socialne zadeve na pobudo nekaterih predlagateljev začel
               pripravljati spremembe zakona, kajti poleg tega problema so bila ugotovljena še
               številna nesorazmerja in pomanjkljivosti, ki so bile ugotovljene pri izvajanju sedaj
               veljavnega zakona o vojnih invalidih. Zato je vlada menila, da je vprašanje
               podaljšanje rokov bolje urediti v okviru celovite revizije tega zakona. Nadaljnje
               širitve kroga upravičencev bi brez ustreznih prilagoditev celotnega sistema lahko še
               povečale obstoječa nesorazmerja, kot so bila ugotovljena do sedaj, sicer pa primer
               upravičenca, ki ga omenjajo predlagatelji, ni od danes in bi bil lahko že rešen v
               prejšnji vladi, ki je poznala to problematiko. Zaradi teh razlogov bomo v Novi
               Sloveniji-Krščansko ljudski stranki podprli sklep matičnega delovnega telesa. Od
               Vlade Republike Slovenije pa pričakujemo, da bo v čim krajšem možnem času pripravila
               spremembe in dopolnitve zakona o vojnih invalidih, ki bodo celovito in uravnoteženo
               rešile odprta vprašanja, vključno s podaljšanim rokom za vlaganje zahtevkov za
               priznanje statusa vojnega invalida.</p>
            </sp>
            <sp xml:id="SDZ4-Redna-13-2006-02-07.sp19">

               <speaker>PODPREDSEDNIK SAŠO PEČE:</speaker>

               <p>Hvala. S tem smo končali s predstavitvijo stališč poslanskih skupin. O predlogu
               sklepa bomo v skladu z časovnim potekom seje zbora odločali danes v okviru glasovanj
               oziroma pol ure po končani 23. točki dnevnega reda, najkasneje ob 13.50 uri. Do
               takrat pa prekinjam to točko dnevnega reda.</p>
               <p>Prehajamo na <title>17. TOČKO DNEVNEGA REDA - OBRAVNAVA PREDLOGA ZAKONA O DOPOLNITVI
                  ZAKONA O PREPOVODI PROIZVODNJE IN PROMETA Z AZBESTNIMI IZDELKI TER O ZAGOTOVITVI
                  SREDSTEV ZA PRESTRUKTURIRANJE AZBESTNE PROIZVODNJE V NEAZBESTNO.</title> Obravnavali
               bomo zakon po skrajšanem postopku. Seznanjam vas, da je za skupen čas razprave
               predvidenih 45 minut. Predlog zakona sta v obravnavo predložili poslanca Samo Bevk in
               Breda Pečan. V zvezi s tem zakonom odbor za delo, družino, socialne zadeve in
               invalide predlaga državnemu zboru, da predlog zakona ni primeren za nadaljnjo
               obravnavo. Na podlagi tretjega odstavka 134. člena poslovnika dajem besedo najprej
               predstavniku predlagatelja zakona torej gospodu Samu Bevku za dodatno obrazložitev
               predlog. Izvolite, prosim.</p>
            </sp>
            <sp xml:id="SDZ4-Redna-13-2006-02-07.sp20">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor. Državni zbor je pred skoraj
               10-imi leti sprejel tako imenovani azbestni zakon. Zagotavljal je ukinitev
               proizvodnje azbestnih izdelkov, nadomeščanja azbestne proizvodnje z azbestno ter
               zagotavljal socialno varnost in potrebna sredstva delavcem, ki so bili ob ukinitvi te
               proizvodnje izpostavljeni škodljivim vplivom azbestnega prahu.</p>
               <p>10 let je minilo od sprejete tega zakona pa smo kljub temu pred dvema letoma v
               Sloveniji odkrili novo žarišče azbestnih bolnikov pri delavcih Slovenskih železnic.
               To je zelo alarmanten podatek, da v času, ko je v Evropski uniji že vrsto let azbest
               na črni listi in izločen iz proizvodnje ter uporabe, odkrivamo novo žarišče in to v
               podjetju, ki je v 100% lasti države. To je že negativna izkušnja iz lanskega leta, ko
               smo bili priča nestrokovnemu rušenju celjske cinkarne, kjer je azbestni prah
               nekontrolirano uhajal v človekovo neposredno okolico. Od leta 1996 naprej smo v
               državnem zboru še trikrat spreminjali obstoječi zakon. Nazadnje januarja lani, ko smo
               na pobudo kolegice Brede Pečan in na mojo pobudo za 1 leto podaljšali veljavnost
               obstoječega zakona. Zakon smo takrat v državnem zboru sprejeli s soglasjem vseh
               parlamentarnih skupin, predvsem zaradi tega, ker je vlada obljubila, da bo pripravila
               novi zakon, ki naj bi širše in celovito obravnaval azbestno problematiko v Sloveniji.
               V načrtu dela vlade je bilo zapisano, da bo vlada zakon sprejela do sredine leta 2005
               in da bo do 21. novembra lani v državnem zboru tudi sprejet. Ker vlada do sredine
               junija lanskega leta ni sprejela zakona, sem vprašal mag. Janeza Drobniča, ki je po
               novem pristojen za to področje, kako daleč je s pripravo tega zakona. Minister je
               takrat obljubil, da je predlog praktično pripravljen in da bo v roku, ki si ga je
               zadala vlada v svojem načrtu dela za leto 2005, tudi sprejet. Po zagotovilih ministra
               naj bi predlog zakona širše urejal azbestno problematiko, in sicer vprašanje
               odškodninske odgovornosti in odškodnin povzročiteljev bolezni, ki so posledica stika
               z azbestom, bodisi delavce v podjetjih kot tudi prebivalcev, ki so bili azbestnemu
               prahu izpostavljeni v okolici proizvodnih objektov.</p>
               <p>Ko se do določenega roka ni ničesar zgodilo, smo Socialni demokrati zakon ponovno
               vložili.Temeljni cilj, ki ga želimo doseči z dopolnitvijo zakona, je podaljšanje
               veljavnosti zakona do konca leta 2006, na ta način zapolniti pravno praznino, kar
               priznava tudi vlada v obrazložitvi novega zakona, in omogočiti črpanje sredstev iz
               državnega proračuna. Poleg tega povečujemo sredstva za izvajanje tega zakona iz 350
               na 692 milijonov tolarjev. Novelo zakona podpira državni svet, gospodarska zbornica,
               sindikat azbestnih bolnikov, društvo obolelih zaradi azbesta in v podjetjih, kjer se
               je v preteklosti v proizvodnji uporabljal azbest.</p>
               <p>Strokovnjaki v Evropi napovedujejo, da bo v naslednjih 20-ih do 30-ih letih v
               Evropski uniji zaradi azbesta umrlo okoli 250 tisoč ljudi, po najbolj mračnih
               napovedih, pa skoraj pol milijona. V Sloveniji je bilo azbestnemu prahu
               izpostavljenih 23 tisoč delavcev. Zaradi zelo dolge latentne dobe do izbruha ene
               izmed azbestnih bolezni strokovnjaki pri nas ocenjujejo, da bo vrh obolevnosti zaradi
               azbesta v Sloveniji pričakovati okoli leta 2025. Poleg Soške doline, sta v Sloveniji
               še dve veliki žarišči, to sta Ljubljana in Maribor, deloma tudi Izola, ter vrsta
               manjših. Z usposabljanjem kadrov na področju medicine dela in azbestne diagnostike
               ter ozaveščanjem vodstev v podjetjih, kjer so bili zaposleni izpostavljeni azbestu,
               bo prišlo tudi do večjega števila zahtev za predčasno upokojevanje in za odškodninske
               poravnave. Vsekakor nas prava epidemija na tem področju še čaka.</p>
               <p>S sprejetjem novele bi pridobili dragocen čas za uskladitev novega azbestnega
               zakona, saj je neusklajen tako s socialnimi partnerji kot medicinsko stroko. Zato vam
               predlagam, spoštovane kolegice poslanke in kolegi poslanci, da zakon podprete. Hvala
               lepa.</p>
            </sp>
            <sp xml:id="SDZ4-Redna-13-2006-02-07.sp21">

               <speaker>PODPREDSEDNIK SAŠO PEČE:</speaker>

               <p>Hvala vam kolega Bevk za dodatno predstavitev zakona. Mi pa prehajamo na predstavitev
               stališč poslanskih skupin. Stališče poslanske skupine Slovenske nacionalne stranke,
               bo predstavil poslanec Srečko Prijatelj. Izvolite.</p>
            </sp>
            <sp xml:id="SDZ4-Redna-13-2006-02-07.sp22">

               <speaker>SREČKO PRIJATELJ:</speaker>

               <p>Hvala lepa, spoštovani podpredsednik! Spoštovane kolegice, kolegi!</p>
               <p>Medtem ko v vseh drugih dejavnostih po Sloveniji lahko ugotavljamo letno 25-30
               poklicnih bolezni, je na področju obolelosti z azbestozo zaznati na leto 1400
               poklicnih bolnikov. Kot rečeno, je latentna doba te bolezni zelo velika in se lahko
               pričakuje v prihodnosti toliko več bolnikov s to boleznijo. Sramotno je dejstvo, da
               je matično delovno telo sprejelo tak sklep, če upoštevamo dejstvo, da smo v bistvu
               zakon, ki smo ga podaljšali 26. januarja 2005, sprejeli s popolnim soglasjem. Danes
               imamo tako imenovano brezvladje, ko nimamo ne enega ne drugega zakona, če ravno je
               vlada s stoprocentnim zagotovilom zagotavljala, da bo v bistvu v proceduro sprejetja
               poslala v državni zbor svojo novelo zakona.</p>
               <p>Zakon, ki je bil v državnem zboru sprejet 1996, leta, je tudi dejansko predpisoval
               potrebno količino denarja in pa pogoje za odpravo posledic proizvodnje z azbestom. To
               se do danes ni zgodilo. Kot smo slišali pri prejšnjem sogovorniku, se ta proizvodnja
               še nadaljuje v nekaterih podjetjih, zlasti pa je v zelo velikem obsegu prisotna na
               področju Slovenskih železnic. Torej vlada tudi tukaj ni poskrbela za to, da bi te
               posledice odpravila. Še več. Je v bistvu sramotno tudi to, da je vlada v proračunu za
               leto 2006 in 2007 namenila manjša sredstva, kot so bila namenjena v letu 2005, in to
               kar za 350 milijonov oziroma 336 milijonov. Kam je šel ta denar, vam lahko tudi
               povem. Za vojsko. Ljudje pri nas tako in tako niso pomembni, državljanke in
               državljani niso pomembni. Pomembni so neki drugi resursi.</p>
               <p>Celovita odprava posledic azbestnega prahu, ki lahko ogrozi sleherno gospodinjstvo,
               je nujna, kajti vemo, da imamo stare vodovodne napeljave v mestih, ki so iz azbestnih
               cevi, da so kritine ravno tako azbestne. In po obljubah vlade pri tako resnem
               reševanju te problematike bi pričakovali malo bolj resen in malo bolj konstruktiven
               odnos do te populacije ljudi državljank in državljanov, ki so prizadeti s to
               boleznijo. Ljudje namreč umirajo. To se dogaja vsak dan in nas to popolnoma nič ne
               briga. Po obljubah vlade naj bi v bistvu zakon, kot sem že rekel, zagotavljal tudi
               celovito reševanje problematike in bil sprejet že v lanskem letu. S takimi sredstvi,
               kot so planirana, lahko ugotavljamo, da to žal ne bo moč storiti.</p>
               <p>Na zakon, ki je sicer v vladni proceduri, vladni zakon, ki ga je vlada vložila v
               proceduro, bomo seveda vložili amandmaje, ker je še slabši kot obstoječi, ki je
               prenehal veljati. Sramotno je, ko poslušamo vladne predstavnike v sredstvih javnega
               obveščanja, kako zavajajo ljudi in govorijo, da v bistvu so storili vse, da bi lahko
               to agonijo preprečili. Nič ni storjeno, še slabše stanje je. Na to opozarja tudi
               stroka, vendar to nikogar ne zanima. Zato seveda mi sklepa matičnega delovnega telesa
               ne bomo podprli in bomo seveda z vsemi svojimi glasovi podprli predlog, ki povečuje
               namenska sredstva na 692 milijonov tolarjev, kar predstavlja točno ta znesek, za
               katerega smo v državnem zboru našli konsenz pri spremembi zakona oziroma pri
               podaljševanju zakona iz lanskoletnega obdobja do konec lanskoletnega obdobja.</p>
               <p>Sedaj pa še enkrat poudarjam, da v bistvu je nujnost, da rešimo ta problem takoj,
               ker v bistvu nimamo nikakršnega zakona, ki bi omogočal tudi diagnostiko bolnikom, ki
               obolevajo oziroma ki prihajajo s to boleznijo v zdravstvene centre. Apeliram na
               ministra, da v bistvu se potrudi, da te dve komisiji, ki sta imenovani s strani
               ministrstva za zdravstvo, <gap n="..."/><stage>/Opozorilni znak za konec razprave./</stage><gap n="..."/> bolj ažurno
               delata, kajti na diagnozo prihaja samo 5 do 10 bolnikov letno, kar je sramotno.</p>
            </sp>
            <sp xml:id="SDZ4-Redna-13-2006-02-07.sp23">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo s predstavitvijo stališč poslanskih skupin. Podpredsednik Vasja
               Klavora bo predstavil stališče poslanske skupine DeSUS. Izvolite.</p>
            </sp>
            <sp xml:id="SDZ4-Redna-13-2006-02-07.sp24">

               <speaker>MAG. VASJA KLAVORA:</speaker>

               <p>Spoštovani podpredsednik, poslanke in poslanci! V naši poslanski skupini predloga
               zakona o dopolnitvi zakona o prepovedi proizvodnje in prometa z azbestnimi izdelki
               ter o zagotovitvi sredstev za prestrukturiranje azbestne proizvodnje v neazbestno ne
               bomo podprli.</p>
               <p>Novela zakona obravnava odškodninsko odgovornost nastale azbestne problematike, 4
               milijarde tolarjev za plačilo odškodnin in dokup zavarovalne dobe v obdobju
               2005-2008, ki po mnenju predlagateljev za to namenja premalo finančnih sredstev. V
               predlogu proračuna je 350 milijonov SIT v letu 2006 in 336 milijonov SIT v letu 2007.
               V letu 2004 je bilo porabljenih le 220 milijonov SIT od predvidenih 692 milijonov.
               Obenem pa to podaljšuje veljavnost tega zakona vsaj do konca leta 2006. Predlagatelja
               ocenjujeta potrebno višino finančnih sredstev okrog 800 milijonov do milijarde SIT na
               leto, čeprav so sredstva v ta namen že zagotovljena v proračunu za prihodnji dve
               leti.</p>
               <p>V poslanski skupini menimo, da predlog zakona ni dorečen v okviru celovite sistemske
               zakonske obravnave in reševanja azbestne problematike. Tega se dobro zavedamo. In
               zavedamo se tudi tega, kar smo lansko leto rekli, da bi bilo treba izdelati zakon, ki
               bi vse to, kar smo tedaj že rekli in kar tudi večina nas misli, upošteval. V zakon bi
               bilo treba vgraditi tudi številne predloge amandmajev, ki so jih dale sindikalne
               organizacije azbestnih bolnikov, društvo azbestnih bolnikov, prav tako pa tudi
               sprejeti nekatere kompromisne rešitve delodajalcev. Na tem bi morali v najkrajšem
               času delati, posebej pa v okviru matičnega odbora.</p>
               <p>Po našem prepričanju je zato treba področje v zvezi z azbestom celovito urediti,
               tako glede prestrukturiranja azbestne proizvodnje v neazbestno kot tudi prevzemanja
               družbene odgovornosti zaradi nastalih posledic dela z azbestom, v smislu poravnavanja
               odškodnin vse do leta 2040. Vendar iz ocen strokovnjakov lahko ugotovimo oziroma
               pričakujemo, da bo višek stopnje obolevnosti zaradi azbesta dosegel vrhunec že okrog
               leta 2025 in takrat bo treba dodatno zagotoviti še več finančnih sredstev v ta namen.
               V poslanski skupini opozarjamo, da je treba v proračunu predvidena namenska sredstva
               tudi ustrezno realizirati, saj vemo, da je država za te postopke sporazumevanja in
               priznanja odškodnin državljanom v letih od 1996 do 2004 porabila le 3,3 milijarde
               slovenskih tolarjev, preostanek sredstev pa je bil prerazporejen oziroma uporabljen v
               druge namene.</p>
               <p>Zavedamo se, da predstavlja zdravje najpomembnejšo življenjsko vrednoto. Zato smo
               nedvomno v naši poslanski skupini mnenja, da je treba vsem izpostavljenim azbestu
               zagotoviti socialno varnost, poskrbeti za primernejše, bolj zdravo okolje in ne
               nazadnje zagotoviti vsem upravičencem primerno odškodnino. Po našem mnenju bi bilo
               treba poskrbeti tudi za transparentnejšo evidenco vseh bolnih, obolelih, torej
               smiselna uvedba registra za popis vseh do sedaj že obolelih, pa tudi tistih, pri
               katerih se ta diagnoza pričakuje. Smatramo, da je treba zadeve konkretizirati, tudi
               učinkovito delovanje inšpekcijskih služb. Menimo, da takšna azbestna problematika
               zajema široko dimenzijo reševanja in zaščite vseh primerov, povezanih z azbestom.
               Pričakujemo, da bomo na matičnem odboru o tem govorili in tudi razpravljali o
               predlaganih amandmajih, ki posegajo v zakon, ki ga je predložila vlada in zato
               mislim, in je tudi to stališče naše poslanske skupine, da bomo le tako usklajeni z
               vsemi socialnimi partnerji, z vsemi pripombami, ki so dane, tak nov zakon tudi
               potrdili. Hvala lepa.</p>
            </sp>
            <sp xml:id="SDZ4-Redna-13-2006-02-07.sp25">

               <speaker>PODPREDSEDNIK SAŠO PEČE:</speaker>

               <p>Hvala. Prihajamo na predstavitev stališča poslanske skupine SDS, poslanec Mitja
               Ljubeljšek. Izvolite.</p>
            </sp>
            <sp xml:id="SDZ4-Redna-13-2006-02-07.sp26">

               <speaker>MITJA LJUBELJŠEK:</speaker>

               <p>Spoštovani podpredsednik, spoštovana kolegice, spoštovani kolegi, spoštovani drugi
               prisotni!</p>
               <p>Poslanska skupina Slovenske demokratske stranke ne bo podprla predloga zakona, ker
               predlog le podaljšuje veljavnost dosedanjega zakona, do konca leta 2006. Ne prinaša
               pa nobenih sistemskih dopolnitev, ki bi dolgoročno in celovito razreševale in
               odpravljale posledice dela z azbestom. V poslanski skupini Slovenske demokratske
               stranke se močno zavedamo azbestne problematike v Sloveniji, ki s prestrukturiranjem
               proizvodnje še ni zaključena. Se pa posledice še vedno kažejo na zdravstvenem,
               delovnem, socialnem in ekološkem področju. Zaradi dolge latentne dobe bo azbestna
               problematika v naši državi prisotna še v naslednjih letih in desetletjih. In prav
               zato je potreben nov zakon, ki bo to problematiko reševal celovito in predvsem
               dolgoročno. Dosedanji zakon je uvedel predvsem takojšnje in enkratno ukinitev
               proizvodnje azbestno-cementnih izdelkov, postopno pa ukinil in nadomestil drugo
               azbestno proizvodnjo v neazbestno, ter postopno ukinil tudi promet in uporabo drugih
               izdelkov, ki vsebujejo azbest. Predvidel je tudi pomoč gospodarskim družbam pri
               prestrukturiranju, upokojevanje pod ugodnejšimi pogoji, tehnoloških viškov. Azbestni
               bolniki, pa so se lahko z vladno komisijo sporazumeli o primerni odškodnini ter o
               vložitvi zahtevka za upokojitev pod ugodnejšimi pogoji. Dosedanji zakon, ki je bil do
               sedaj že trikrat noveliran, pa z vsem tem le delno rešuje zelo kompleksno azbestno
               problematiko in posledice dela z azbestom.</p>
               <p>V poslanski skupini Slovenske demokratske stranke smo prepričani, da je potreben nov
               zakon in ne le dopolnitve sedaj obstoječega, ki le parcialno ureja obravnavano
               materijo. Potrebujemo zakon, ki bo sistemsko, celovito, konsistentno, izkustveno in
               družbeno odgovorno uredil azbestno problematiko, tako z vidika oškodovancev,
               gospodarskih družb in države kot tudi v okviru predvidljivih ocenjenih zahtev in
               potreb ter proračunskih zmožnosti. Potrebujemo zakon, ki bo dolgoročno zagotovil
               zadovoljive rešitve v interesu ljudi, ki so prizadeti zaradi posledic
               izpostavljenosti škodljivemu vplivu azbestnega prahu. Tak zakon je vlada že
               pripravila in ga tudi posredovala državnemu zboru v sprejem, v proračunu za leto 2006
               in 2007 pa opredelila namensko proračunsko postavko v višini ocenjenih potreb, ki jo
               je državni zbor s proračunom tudi potrdil.</p>
               <p>Poslanska skupina Slovenske demokratske stranke je vseskozi aktivno sodelovalo s
               sindikatom, z gospodarskimi družbami in vlado pri vsebinskem oblikovanju predloga
               novega zakona, saj menimo, da je le sistemski zakon primerna zakonska podlaga za
               dolgoročno reševanje azbestne problematike, pa tudi zakonska podlaga za izvrševanje
               namenske proračunske porabe.</p>
               <p>Zaradi vseh navedenih razlogov poslanska skupina Slovenske demokratske stranke,
               predlagane dopolnitve dosedanjega zakona ne bo podprla. Hvala za pozornost.</p>
            </sp>
            <sp xml:id="SDZ4-Redna-13-2006-02-07.sp27">

               <speaker>PODPREDSEDNIK SAŠO PEČE:</speaker>

               <p>Hvala. Poslanec Ljubo Germič bo predstavil stališče poslanskega kluba Liberalne
               demokracije Slovenije. Izvolite.</p>
            </sp>
            <sp xml:id="SDZ4-Redna-13-2006-02-07.sp28">

               <speaker>LJUBO GERMIČ:</speaker>

               <p>Hvala lepa, gospod podpredsednik. Spoštovani prisotni! Težko je neprizadeto govoriti
               o uporabi azbesta in posledicah te uporabe, saj so s tem žal povezane številne
               človeške usode, izgubljena življenja in trpljenje posameznikov. Britanska
               inšpektorica za varstvo pri delu Lucy Dean je že leta 1898 opozorila na škodljive
               učinke azbestnega prahu. Ta zgodnja svarila na žalost niso bila deležna večje
               pozornosti. Desetletja je tako azbest veljal za čudežno rudnino z vsestransko
               uporabnostjo. Do ukrepov za zajezitev uporabe azbesta je prišlo šele po odkritju
               hudih posledic izpostavljanja azbestnemu prahu in po mnogih tragičnih izgubah
               človeških življenj v poznih 80-ih letih prejšnjega stoletja. Šele v letih 1998 in
               1999 so države Evropske unije končno prepovedale uporabo vseh vrst in oblik azbesta,
               torej več kot stoletje po prvih opozorilih o škodljivosti azbesta. Tudi v naši državi
               smo šele leta 1996 s posebnim zakonom prepovedali proizvodnjo in promet azbestnih
               izdelkov, uredili prestrukturiranje azbestne proizvodnje v neazbestno ter rešili
               nekatera socialna vprašanja delavcev, ki so bili izpostavljeni škodljivemu vplivu
               azbestnega prahu. Omenjeni zakon o prepovedi proizvodnje in prometa z azbestnimi
               izdelki ter o zagotoviti sredstev za prestrukturiranje azbestne proizvodnje v
               neazbestno ima kljub dejstvu, da je bil sprejet prepozno osrednjo vlogo pri reševanju
               azbestne problematike v naši državi. Z leti izvajanja pa so se kljub novelam pokazale
               tudi pomanjkljivosti in nedoslednosti nekaterih zakonskih rešitev. Že prejšnja vlada,
               ki jo je vodila LDS, se je zavedala, da je potrebno po osmih letih izvajanje zakona
               to problematiko urediti z novim celovitejšim zakonom. Zato je v začetku leta 2004
               ustanovila posebno medresorsko delovno skupino, ki je pripravila celovit pregled
               izvajanja tega zakona, napoved ocene obolelih ter izhodišča za pripravo novega
               zakona. Novega zakona zaradi konca mandata prejšnja vlada ni uspela pripraviti, zato
               je to nalogo prevzela aktualna vlada. V januarju leta 2005 smo v državnem zboru
               enkrat že podaljšali veljavnost zakona o prepovedi proizvodnje in prometa z
               azbestnimi izdelki ter o zagotovitvi sredstev za prestrukturiranje azbestne
               proizvodnje v neazbestno. Ker pa je vlada novi zakon pripravljala predolgo, smo
               tokrat pred podobno nalogo, kot smo bili pred letom dni. Vlada je sicer 12. decembra
               lanskega leta v zakonodajni postopek vložila predlog novega zakona o odpravljanju
               posledic dela z azbestom, vendar sta že pred tem poslanka Breda Pečan in poslanec
               Samo Bevk v zakonodajni postopek vložila predlog zakona, s katerim bi ponovno
               podaljšali veljavnost zakona o prepovedi proizvodnje in prometa z azbestnimi izdelki
               ter o zagotovitvi sredstev za prestrukturiranje azbestne proizvodnje v neazbestno do
               konca letošnjega leta. O tem predlogu odločamo danes.</p>
               <p>Vlada v svojih argumentih za zavrnitev tega predloga zatrjuje, da je obstoječi zakon
               še veljaven, da se izvaja ter da pravne vrzeli ni. V poslanskem klubu LDS smo mnenja,
               da bi pravno korektnejšo rešitev do uveljavitve novega zakona pomenilo sprejetje
               predloga zakona o dopolnitvi zakona o prepovedi proizvodnje in prometa z azbestnimi
               izdelki ter o zagotovitvi sredstev za prestrukturiranje azbestne proizvodnje v
               neazbestno.</p>
               <p>Drugi tehten argument za sprejem predlaganega zakona pa je dejstvo, da je predlog
               novega zakona o odpravljanju posledic dela z azbestom deležen vrste pripomb s strani
               socialnih partnerjev, gospodarskih družb, strokovnih združenj ter sindikata in
               društva azbestnih bolnikov. Očitno je, da ga je vlada v zakonodajni postopek vložila
               kljub temu, da ga ni uskladila z vsemi zainteresiranimi. S sprejetjem obravnavanega
               zakona bi vlado razbremenili časovnega pritiska in ji omogočili, da z vsemi
               zainteresiranimi pripravi skladnejši predlog novega zakona o odpravljanju posledic
               dela z azbestom. Sama vlada pa ob tem trdi, da novi zakon o odpravljanju posledic
               dela z azbestom sistemsko, celovito, konsistentno, izkustveno in družbeno odgovorno
               ureja porazdelitev bremen posledic dela z azbestom, ki izhajajo iz pretekle uporabe
               in proizvodnje azbesta v naši državi. In ravno družbena odgovornost terja od vlade,
               da zakonske rešitve v čim večji meri uskladi z vsemi prizadetimi.</p>
               <p>Zaradi obeh navedenih razlogov v poslanskem klubu LDS ne bomo podprli sklepa, da
               predlog zakona o dopolnitvi zakona o prepovedi proizvodnje in prometa z azbestnimi
               izdelki ter o zagotovitvi sredstev za prestrukturiranje azbestne proizvodnje v
               neazbestno ni primeren za nadaljnjo obravnavo. Hvala lepa.</p>
            </sp>
            <sp xml:id="SDZ4-Redna-13-2006-02-07.sp29">

               <speaker>PODPREDSEDNIK SAŠO PEČE:</speaker>

               <p>Hvala vam. Spoštovane poslanke in poslanci, verjetno ste opazili, da je naš
               poslanski kolega Ljubo Germič prekoračil čas za 4 minute, kar seveda ni njegova
               napaka. Problem je v našem merjenju časa. Prosil bom, če se bo to še dogajalo, naj
               vsak govornik predvsem pazi, da se drži dogovorjenega časa.</p>
               <p>Nadaljujemo s predstavitvijo stališč. Besedo ima poslanska kolegica Breda Pečan, da
               predstavi stališče poslanske skupine Socialnih demokratov. Izvolite.</p>
            </sp>
            <sp xml:id="SDZ4-Redna-13-2006-02-07.sp30">

               <speaker>BREDA PEČAN:</speaker>

               <p>Dober dan, kolegice in kolegi! V poslanski skupini Socialnih demokratov ne samo
               zaradi tega, ker je zakon vložil kolega Samo Bevk in sem ga sopodpisala, pač pa tudi
               zaradi tega, ker menimo, da je nujno treba zapolniti pravno praznino.</p>
               <p>Med 1. januarjem letos, ko so dopolnitve zakona, poenostavljeno rečeno, azbestnega
               zakona prenehale veljati, ki so bile lansko leto sprejete, pa do sprejetja
               sistemskega zakona, ki bo celovito reševal celotno problematiko azbestnih bolnikov,
               ki jih imamo in jih bomo še imeli v Sloveniji, zakon ki ga je pripravila vlada
               Republike Slovenije. Zato seveda te spremembe zakona podpiramo in tudi menimo, da ni
               dobro, da ni prav, da je odbor sprejel sklep in ga predlagal tudi državnemu zboru v
               sprejem, da ta zakon ni primeren za nadaljnjo obravnavo. Gre namreč za to, da je tudi
               vlada Republike Slovenije v svoji obrazložitvi sistemskega zakona, če lahko temu
               posebej rečemo tako, ker je to pravzaprav prvi zakon, ki posebej obravnava
               problematiko poklicnih bolezni celovito, in sicer posebne specialne poklicne bolezni,
               ampak vendarle celovito rešuje problematiko bolnikov, in vlada v obrazložitvi pravi,
               da nastaja s 1. januarjem letos pravna praznina na področju reševanja problematike
               priznavanja odškodnin in tudi predčasnih upokojitev azbestnim bolnikom. Če sama vlada
               pravi, da je nastala s 1. januarjem letos pravna praznina, bi bilo logično in prav,
               da tudi pove, da je potrebno sprejeti za prehodno obdobje do sprejema novega zakona
               dopolnitev oziroma spremembe zakona o azbestu, starega zakona o azbestu, in celo to
               bi bilo še bolj prav, da ne čaka ali pa ne dovoli, da bi zakon vložili poslanci, pa
               naj bodo to eni ali drugi, ampak bi ga morala vložiti sama. Zato tudi še, čeprav ne v
               zvezi ne s tem zakonom, ampak z novim zakonom, ki ga je pripravila in že predlagala
               vlada, opozarjam, da sicer novi zakon načeloma podpiramo, vendar pa nikakor ne
               podpiramo načina, kako rešuje problematiko azbestnih bolnikov. Gre namreč za to, da
               zakon obravnava spet samo bolnike, ki so zboleli z azbestozami različnih vrst ob
               opravljanju poklica, pozablja pa na vse tiste prebivalce, državljane pa tudi
               nedržavljane Republike Slovenije, ki so zboleli za azbestozo kot normalne civilne
               osebe, ki niso neposrednega stika z azbestom imele pri svojem opravljanju poklica,
               ampak v življenjskem okolju, v katerem so.</p>
               <p>Tukaj naj znova povem, da ne gre samo za tiste, ki živijo v bližini cementarne
               Anhovo, ampak tudi vse tiste, ki so tako ali drugače bili izpostavljeni azbestnim
               delcem v času svojega življenja. To so na primer, čeprav za enkrat je tudi to na nek
               način poklicno obolenje, pa zagotovo o tem nihče ne razmišlja, na primer policisti,
               cariniki, vsi tisti, ki so delali ob prometnicah, kjer je bilo zelo veliko zaviranja,
               ko so še avtomobili imeli zavorne obloge, delane tudi z azbestom.</p>
               <p>Zato poslanska skupina Socialnih demokratov pozivamo, vsi pozivamo, tudi vse ostale
               poslance, da ne podprejo sklepa, ki ga je predlagal odbor. Namreč s tem boste
               omogočili, da bo zakon šel v proceduro, da bo sprejet po skrajšanem postopku, in da
               bodo lahko vsi tisti azbestni bolniki, ki ta trenutek ne pridejo v obravnavo pred
               komisijo, lahko deležni sredstev, ki jih konec koncev v proračunu Republike Slovenije
               za leto 2006 imamo. Hvala in prosim, da pomagate in da zavrnete predlagani sklep.
               Hvala.</p>
            </sp>
            <sp xml:id="SDZ4-Redna-13-2006-02-07.sp31">

               <speaker>PODPREDSEDNIK SAŠO PEČE:</speaker>

               <p>Hvala. Prihajamo na predstavitev stališča poslanske skupine Nove Slovenije. Mag.
               Franc Capuder, izvolite.</p>
            </sp>
            <sp xml:id="SDZ4-Redna-13-2006-02-07.sp32">

               <speaker>MAG. FRANC CAPUDER:</speaker>

               <p>Hvala lepa, predsedujoči. Poslanke in poslanci! Državni zbor je v letu 1996 sprejel
               zakon o prepovedi proizvodnje in prometa z azbestnimi izdelki. Z zakonom naj bi se
               zagotavljala sredstva za prestrukturiranje azbestne proizvodnje v neazbestno in naj
               bi se zagotavljalo socialno varnost in potrebna sredstva delavcem, ki so bili ob
               ukinitvi in v času proizvodnje izpostavljeni škodljivemu vplivu azbestnega prahu. Od
               leta 1996 je bil v državnem zboru ta zakon še trikrat noveliran z obrazložitvijo
               predlagateljev, da zakon iz leta 1996 ne velja več. S temi novelami se je omogočilo
               izplačevanje obveznosti upravičencem, skladno z zakonom.</p>
               <p>Vendar pa je navkljub tem novelam zakona vedno znova prihajalo do zastoja izvajanja
               zakona, ker v aktualnih proračunih ni bilo dovolj planiranih sredstev. Zaradi
               zaostajanja za potrebnimi finančnimi sredstvi v letih 2000, 2001, 2002 in 2003, je
               država v letu 2004 namenila dodatna sredstva v skupni višini okrog 1,2 milijarde
               tolarjev. V letu 2005 je bilo planiranih okrog 700 milijonov, dejansko pa je bilo
               porabljenih okrog 220 milijonov. Glede na porabo v letu 2005, je vlada za leto 2006
               izkustveno planirala okrog 350 milijonov tolarjev.</p>
               <p>Ob obravnavi zakona o prepovedi proizvodnje in prometa z azbestnimi izdelki na
               odboru za delo, družino in socialne zadeve, je bil v obravnavo državnemu zboru dan
               tudi že zakon o odpravljanju posledic dela z azbestom, ki ga je v sprejem predlagala
               vlada Republike Slovenije.</p>
               <p>Prepričan sem, da se bo s tem zakonom sistemsko, celovito in konsistentno,
               izkustveno in družbeno odgovorno uredila porazdelitev bremen posledic dela z
               azbestom, ki izhajajo iz pretekle uporabe in proizvodnje azbesta v Republiki
               Slovenije, na celotnem, ne pa le na ozko omejenem področju. Kajti vsi po vrsti
               ugotavljamo, da so posledice uporabe in dela z azbestom in z azbestnimi izdelki širše
               in niso omejene le na ožje ali širše področje Anhovega. Pojavljajo se tudi tam, kjer
               se pred leti o tem še ni govorilo, ali pa smo si pred tem zatiskali oči. Nihče se ni
               nikoli vprašal, ali so do odškodnine, ali pa vsaj do ustreznega varstva, upravičeni
               tudi delavci Donita, Termike, Izolirke, TVT, zaposleni pri gradbenih podjetjih, ki
               delajo z azbestnimi izdelki, delavci na železnicah, kjer je bilo pred kratkim odkrito
               novo žarišče, in še bi lahko naštevali.</p>
               <p>V Novi Sloveniji-Krščanski ljudski stranki predlagane novele zakona ne bomo podprli,
               zato ker je, kot smo slišali na odboru, nepotrebna in ne rešuje ničesar oziroma je
               zakon v svojem delovanju veliko preozek in ne zajema vseh upravičencev. Obstoječi
               zakon o prepovedi proizvodnje in prometa z azbestnimi izdelki velja in v državnem
               proračunu za leto 2006 je namenjen denar za njegovo izvajanje. Upamo pa, da bomo v
               državnem zboru čim prej sprejeli takšen zakon, ki bo celovito reševal posledice dela
               z azbestom.</p>
            </sp>
            <sp xml:id="SDZ4-Redna-13-2006-02-07.sp33">

               <speaker>PODPREDSEDNIK SAŠO PEČE:</speaker>

               <p>Hvala. Poslanec Stanislav Brenčič bo predstavil stališče poslanske skupine Slovenske
               ljudske stranke. Izvolite.</p>
            </sp>
            <sp xml:id="SDZ4-Redna-13-2006-02-07.sp34">

               <speaker>STANISLAV BRENČIČ:</speaker>

               <p>Hvala za besedo. No, danes v bistvu več govorimo o novem zakonu, ki je tudi že v
               proceduri, kot pa o zakonu, na katerega se predmetni sklep matičnega delovnega telesa
               nanaša. Zato nam je v poslanski skupini Slovenske ljudske stranke po svoje žal, da
               glede na to, da je vlada, še preden je predloženi predlog zakona s strani dveh
               poslancev pričel postopek obravnave, v proceduro vložila svoj zakon, predlagatelja pa
               obravnavanega predloga nista umaknila, ker bi na tokratni seji državnega zbora tako
               rekoč že lahko obravnavali vladni predlog, ki vprašanja, povezana s posledicami
               proizvodnje, prometa in uporabe azbestnih izdelkov obravnava dosti bolj sistemsko in
               celostno glede na obstoječe stanje na tem področju in ne le zgolj v delu, kot ga
               želita predlagatelja tega predloga, to pa je določitev obsega sredstev za izvajanje
               obstoječega zakona za leto 2006.</p>
               <p>Poslanska skupina Slovenske ljudske stranke bo podprla predlog sklepa matičnega
               delovnega telesa, da predlog zakona, predložen s strani dveh poslancev, ni primerna
               podlaga za nadaljnjo obravnavo. Osredotočili pa se bomo v obravnavo in sprejemanje
               predloga novega vladnega zakona, ki je že uvrščen v smislu druge obravnave na sejo
               matičnega delovnega telesa.</p>
               <p>Na podlagi morda utemeljenih vsebinskih pripomb na pripravljen vladni predlog tudi s
               strani civilnih institucij, bo mogoče tako že na februarski seji državnega zbora
               sprejeti zakon, ki bo na čim bolj nevtralen način razreševal vsa ključna vprašanja,
               vezana na posledice prekomernega vpliva azbesta na ljudi, seveda pa to v okviru
               razumne zmožnosti države.</p>
               <p>Kot rečeno, bomo predlog sklepa matičnega delovnega telesa podprli. Hvala.</p>
            </sp>
            <sp xml:id="SDZ4-Redna-13-2006-02-07.sp35">

               <speaker>PODPREDSEDNIK SAŠO PEČE:</speaker>

               <p>Hvala. S tem smo končali s predstavitvijo stališč poslanskih skupin. O predlogu
               sklepa bomo v skladu s časovnim potekom seje zbora odločali danes, v okviru točke
               glasovanj, pol ure po končani 23. točki dnevnega reda oziroma najkasneje ob 13.50
               uri.</p>
               <p>S tem prekinjam to točko dnevnega reda.</p>
               <p>Mi pa prehajamo na <title>23. TOČKO - OBRAVNAVA PREDLOGA ZAKONA O SOGLASJU REPUBLIKE
                  SLOVENIJE, DARS, D.D. ZA NAJETJE KREDITOV IN IZDAJO DOLŽNIŠKIH VREDNOSTNIH
                  PAPIRJEV ZA REALIZACIJO GRADNJE AVTOCESTNIH ODSEKOV IZ NACIONALNEGA PROGRAMA
                  IZGRADNJE AVTOCEST V REPUBLIKI SLOVENIJI V VIŠINI 1.030,15 MILIJONOV EVROV, KI JO
                  OBRAVNAVAMO PO NUJNEM POSTOPKU.</title> Ob tem vas seznanjam, da je za skupni čas
               razprave predvidenih 3 ure in 20 minut. Predlog zakona je v obravnavo zboru
               predložila Vlada Republike Slovenije, zato besedo dajem predstavniku vlade za dodatno
               obrazložitev. Bomo počakali. Medtem se nam je pridružil minister za promet mag. Janez
               Božič.</p>
            </sp>
            <sp xml:id="SDZ4-Redna-13-2006-02-07.sp36">

               <speaker>MAG. JANEZ BOŽIČ:</speaker>

               <p>Spoštovane poslanke, spoštovani poslanci, lep dober dan želim!</p>
               <p>Republika Slovenija je v Resoluciji o nacionalnem programu izgradnje avtocest, ki jo
               je državni zbor sprejel februarja 2004, izrazila svoj namen izgraditi avtocestno
               omrežje, s čimer bi se omogočila ustrezna notranja, zlasti medregionalna povezanost
               države ter njeno ustrezno vključevanje v mednarodno cestne prometne tokove. Sestavni
               del izgradnje tega omrežja je tudi 25 odsekov avtocest, hitrih cest in povezovalnih
               cest na praktično vseh avtocestnih krakih, ki so sestavni del resolucije o
               nacionalnem programu izgradnje avtocest ter letnega plana razvoja in obnavljanja
               avtocest za leto 2005, na katerega je ta državni zbor podal soglasje aprila 2005 in
               za leto 2006, ki ga je Vlada Republike Slovenije sprejela konec novembra 2005.</p>
               <p>Cilj predlaganega zakona je omogočiti pravočasno zagotovitev vseh potrebnih virov,
               sredstev, ki so predpogoj za oddajo del, začetek ali zaključek gradnje navedenih
               odsekov v skladu z nacionalnim programom izgradnje avtocest, letnim planom razvoja in
               obnov za leto 2006 ter zaradi pospešenih rokov izgradnje avtocest v Pomurju, ki so
               bile določene s sklepom Vlade Republike Slovenije, z dne 29.7.2004. Sprejetje zakona
               bo omogočilo najetje predvidenih kreditov oziroma izdajo dolžniških vrednostih
               papirjev, s čemer bodo ob zagotovljenih investicijskih transferjih iz proračuna
               Republike Slovenije zaprte finančne konstrukcije za izgradnjo navedenih avtocestnih
               odsekov v samem zakonu. S tem bodo zagotovljeni viri sredstev za dograditev skupno
               90% dolžine celotnega osnovnega nacionalnega programa izgradnje avtocest ali 516,5
               kilometra avtocest in drugih cest od predvidenih 572,6 kilometra v osnovnem programu.</p>
               <p>Tako bo v celoti dograjena avtocesta v petem evropskem koridorju, ki poteka od
               Kopra, s krakom do Fernetičev, preko Ljubljane in Maribora do Pinc na
               slovensko-madžarski meji in v desetem evropskem koridorju od Karavank preko Ljubljane
               do Obrežja. Kot tudi del 10.A evropskega koridorja od Šentilja na
               avstrijsko-slovenski meji do Dražencev. Zgrajen bo Vipavski krak hitre ceste od
               Razdrtega do Šempetra pri Novi Gorici in hitra cesta od Slovenske Bistrice do Ptuja.</p>
               <p>Skupna investicijska vrednost navedenih odsekov avtocest, hitrih cest in
               povezovalnih cest teh avtocestnih odsekov, znaša 2 milijarde 182,86 milijona evra.
               Sredstva za financiranje teh odsekov bodo zagotovljena iz lastnih sredstev v višini
               371,77 milijona evra, že najetih kreditov v višini 780,94 milijona evra in
               predvidenih finančnih kreditov ali z izdajo dolžniških vrednostnih papirjev v skupni
               višini 1030,15 milijona evra. Skupno je potrebno v letu 2006 za gradnjo avtocestnih
               odsekov iz letnega plana razvoja in obnov za 2006 najeti kredite oziroma izdati
               dolžniške vrednostne papirje za okvirno 47,57 milijona evrov ali 11,4 milijarde
               tolarjev. Predlog zakona tako omogoča stabilno zadolževanje Darsa, d.d. z
               uravnoteženo strukturo in ročnostjo virov, ki ne obremenjujejo virov za gradnjo
               avtocest v obdobju intenzivne gradnje, to je do leta 2010.</p>
               <p>Naj na koncu še povem, da je bil v obdobju od 1.1.1994 do 31.12.2005 nacionalni
               program izgradnje avtocest realiziran v višini 3 milijarde 281 milijonov evra, stanje
               zadolženosti Darsa za financiranje nacionalnega programa izgradnje avtocest pa je na
               dan 31.12.2005 znašalo milijardo 515,13 milijona evrov po srednjem tečaju Banke
               Slovenije. Hvala lepa za ta uvodni del.</p>
            </sp>
            <sp xml:id="SDZ4-Redna-13-2006-02-07.sp37">

               <speaker>PODPREDSEDNIK SAŠO PEČE:</speaker>

               <p>Hvala vam, minister. Predlog zakona je obravnaval odbor za promet kot matično
               delovno telo. Prosim predsednika odbora, poslanca Franca Kanglerja, da predstavi
               poročilo odbora.</p>
            </sp>
            <sp xml:id="SDZ4-Redna-13-2006-02-07.sp38">

               <speaker>FRANC KANGLER:</speaker>

               <p>Hvala za besedo. Spoštovane poslanke, poslanci, predstavniki vlade in Darsa! Odbor
               državnega zbora za promet je na 14. nujni seji, 31. januarja, opravil drugo obravnavo
               predloga zakona o soglasju Republike Slovenije za najetje kreditov in izdajo
               dolžniških vrednostnih papirjev za realizacijo gradnje avtocestnih odsekov iz
               nacionalnega programa izgradnje avtocest v Republiki Sloveniji, v višini 1.030,15
               milijonov evrov, ki ga je državnemu zboru Republike Slovenije v zakonodajni postopek
               posredovala vlada Republike Slovenije.</p>
               <p>Zakonodajno-pravna služba je v svojem mnenju opozorila, da Dars v tekočem letu
               zadolžuje v predvideni višini zaradi znatno manjšega obsega zagotavljanja
               proračunskih sredstev od načrtovanih v nacionalnem programu izgradnje avtocest v
               Republiki Sloveniji in določenih v 2. členu zakona o zagotovitvi namenskih sredstev
               za graditev državnih cest, določenih v nacionalnem programu izgradnje avtocest v
               Republiki Sloveniji. Ob navedeni predstavitvi potreb zadolžitve Darsa v predlagani
               višini, se postavlja vprašanje z vlogo za pomembno odstopanje v zagotavljanju
               namenskih sredstev, kot so predvidena po predhodnem citiranem zakonu, česar
               predlagatelj ne predstavi. Prav tako pa tudi ne predstavi posledic delnega odpuščanja
               predvidenega obsega lastnih sredstev za celotno realizacijo načrtovanega podjema in
               odstopanj od finančne konstrukcije, na kateri so zasnovan nacionalni program,
               sredstva za odplačevanje predvidenih kreditov in izdanih obveznic, naj bi se
               zagotavljala sredstva koncesije dajatve Dars, kar pomeni izbranih cestnin in
               zmanjševanje stroškov javnih služb v okviru Dars-a, česar pa vlada prav tako ne
               pojasni. Glede na pomisleke zakonodajno pravne službe v nadaljevanju predstavniki
               Dars-a in predstavniki vlade omenjene zadeve pojasnijo.</p>
               <p>Odbor za promet je v skladu z 126. in 144. členom poslovnika državnega zbora opravil
               razpravo in glasovanje o posameznih členih predloga zakona in sprejel tudi svoje
               amandmaje. V razpravi o 1. členu predloga zakona so bila vzpostavljena vprašanja, ki
               jih je obravnavala že komisija državnega zbora za nadzor proračuna in drugih javnih
               financ, se nanašajo na spremembo načina financiranja in izvedbe avtocest programa iz
               pretežno proračunskih sredstev letni višini okoli 35 milijard SIT na znatno
               zadolževanje z najemanjem kreditov. Dars bi lahko kredite odplačali le ob zagotovitvi
               40% večjega obsega zbranih cestnin v prostem prometu, toku in vsakoletnem povečanju
               sredstev iz proračuna okoli 50 milijard tolarjev.</p>
               <p>Predstavnik vlade je pojasnil, da je sprejem predloga zakona nujen za nadaljnjo
               gradnjo avtocest in drugih cest, kot je predvideno v resoluciji o nacionalnem
               programu izgradnje avtocest v Republiki Sloveniji in letnem planu izgradnje. Skupna
               investicijska vrednost avtocestnih odsekov znaša 2 tisoč 182 milijonov evrov.
               Sredstva za financiranje teh odsekov bodo zagotovljena iz lastnih sredstev v višini
               371 milijonov evrov, že najetih kreditov v višini 780 milijonov evrov in pri delih
               finančnih kreditov ali izdajo dolžniških vrednostnih papirjev v vrednosti tisoč
               milijonov evrov.</p>
               <p>Glede na razpravo je odbor za promet sprejel amandmaje odbora k 1. členu, k 2. členu
               in k 3. členu. Odbor za promet je po končani razpravi o členih predloga zakona v tej
               razpravi glasoval o amandmaju odbora, v skladu s 128. členom poslovnika državnega
               zbora, glasoval še o vseh členih predloga zakona in jih tudi sprejel. Ob upoštevanje
               sprejetih amandmajev v skladu s prvim odstavkom 133. člena poslovnika državnega zbora
               je pripravljen dopolnjen predlog zakona o soglasju Republike Slovenije Dars, delniška
               družba za najetje kreditov in izdajo dolžniških vrednostnih papirjev za realizacijo
               gradnje avtocest na odseku iz nacionalnega programa izgradnje avtocest v Republiki
               Sloveniji tisoč 30 cela 15 milijonov evrov sestavni del poročila. Odbor za promet je
               podprl omenjeni predlog zakona.</p>
            </sp>
            <sp xml:id="SDZ4-Redna-13-2006-02-07.sp39">

               <speaker>PODPREDSEDNIK SAŠO PEČE:</speaker>

               <p>Hvala. Prehajamo na predstavitev stališč poslanskih skupin. Stališče poslanske
               skupine DeSUS bo predstavil poslanec Vili Rezman. Izvolite.</p>
            </sp>
            <sp xml:id="SDZ4-Redna-13-2006-02-07.sp40">

               <speaker>VILI REZMAN:</speaker>

               <p>Dober dan tudi v mojem imenu vsem in hvala lepa za besedo. Najbrž ni nikogar, ki se
               ne bi zavedal, za kak obseg sredstev gre, za kako pomembne projekte torej. Najbrž
               tudi ni nikogar, ki ne bi z določenim strahom, s spoštljivostjo, s previdnostjo
               razmišljal o tem, kako bomo gradili, obnavljali in financirali naše državne in
               avtoceste, zato me ne preseneča, da je od prve najave v razpravi bilo precej
               pomislekov, bilo je precej opozoril, najbrž tudi tehtnih, in nas v poslanski skupini
               DeSUS nič ne moti, če se ljudje, ki o tem kaj vedo, tega lotevajo in opozarjajo na
               morebitne slabosti in predlagajo tudi kakšne druge rešitve.</p>
               <p>Sami smo sicer prepričani, da sta vlada in Dars, ko sta pripravljala gradivo, dovolj
               tehtno premislila, da potem, ko so bili soočeni njihovi predstavniki tudi s pomisleki
               ne spreminjajo svojih osnovnih ambicij in mi tej njihovi presoji zaupamo, zato bomo
               podprli ta predlog zakona.</p>
               <p>Čeprav gre za zelo velika sredstva ima zakon samo štiri člene in pravzaprav so samo
               trije pomembni, tisti, ki govorijo o tem, kje in kaj bomo gradili, tisti, ki govorijo
               o tem, s kakšnimi viri bomo zagotavljali sredstva za gradnjo, po kakšni dinamiki bomo
               gradili in pod kakšnimi pogoji. Torej, vse to kar je predlagano, smo v poslanski
               skupini DeSUS pripravljeni podpreti.</p>
               <p>Podpreti predvsem zavoljo tega, ker sodimo, da gre za to, da bodo tudi drugi deli
               Slovenije dobili boljše možnosti za razvoj, ne samo gospodarstva, ne samo boljše
               prometne povezave, tudi za demografijo in za druge probleme, s katerimi se srečujemo
               na teh področjih, utegne biti to blagodejno. Če so se doslej ceste gradile predvsem
               zato, da so, če slikovito povem, ceste našle k velikim in razvitim okoljem, mi upamo,
               da bodo sedaj ceste prispevale k temu, da se bodo manj razvita okolja lahko hitreje,
               bolj pospešeno razvijala, to seveda ne gre brez določenih, recimo temu tako, žrtev.
               Mi se zavedamo, da bo to financirano seveda iz davkoplačevalskega denarja, saj
               kakšnega drugega posebej ne računamo. Zavedamo se, da bomo to plačevali mi, sedanja
               generacija, pa tudi tisti, ki bodo šele postali davkoplačevalci, ampak tako je tudi
               danes, tudi tiste dolgove, tiste kredite, tista poroštva od poprej, pri katerih
               nekateri celo nismo sodelovali, moramo plačevati z našimi davkoplačevalskimi
               prispevki pa tudi z cestninami, ki jih plačujemo.</p>
               <p>Zato, ker ocenjujemo, da je to zelo pomemben projekt, ki bo v resnici lahko
               prispeval kaj k boljšemu razvoju na manj razvitih območjih, kjer bo decentraliziral
               številne funkcije, ker bo lahko tisto območje, ki je manj razvito, hitreje
               napredovalo, zato bomo torej to podprli in pri tem povemo, da ne vemo natančno,
               kakšna bo struktura financiranja v letih, ki prihajajo. Kajti, po letu 2007 nimamo
               sprejetih tistih prispevkov za gradnje avtocest, ki gredo iz proračuna. Morebiti se
               bo struktura kaj spreminjala. Če se bo struktura državnega proračuna spreminjala,
               bomo mi najbrž to podpirali zlasti, če bo šlo tudi takrat v to smer, da se hitreje
               razvijajo manj razvita območja in da se prioriteta opremljanja našega okolja s
               cestami ne bo postavila v kakšen nižji red.</p>
               <p>Torej, iz navedenih razlogov bomo ta predlog podprli, kot bomo podprli tudi predlog
               za poroštvo in sam načrt gradnje. Hvala lepa.</p>
            </sp>
            <sp xml:id="SDZ4-Redna-13-2006-02-07.sp41">

               <speaker>PODPREDSEDNIK SAŠO PEČE:</speaker>

               <p>Hvala. Prehajamo na predstavitev stališča poslanske skupine SDS. Poslanec Danijel
               Krivec, izvolite.</p>
            </sp>
            <sp xml:id="SDZ4-Redna-13-2006-02-07.sp42">

               <speaker>DANIJEL KRIVEC:</speaker>

               <p>Hvala za besedo. Lepo pozdravljeni vsi prisotni! Predlagani zakon, s katerim daje
               država Darsu soglasje za najetje dobre milijarde evrov kreditov oziroma izdajo
               obveznic, je nedvomno prelomnica v načinu financiranja gradnje avtocest. S spremembo
               v financiranju, ki jo je predlagala vlada, se avtocestni program prilagaja
               spremenjenim razmeram na transportnem trgu, ki zaradi rasti omogoča drugačen model
               financiranja gradnje avtocest. V zgodnjih 90. letih, ko so bile razmere glede
               prihodnjih prometnih obremenitev avtocest in posledično prihodkov od cestnine
               negotove, je bila odločitev o več kot polovičnem proračunskem financiranju gradnje
               avtocest upravičena, saj program drugače ni izkazoval finančne trdnosti. Slovenija
               danes beleži visoko gospodarsko rast, je članica Evropske unije, razmere na Balkanu
               so vse bolj stabilne in posledično je tudi gospodarsko sodelovanje vse večje.
               Prometni tokovi, ki so v zadnjih petih letih izjemno narasli, po vstopu v Evropsko
               unijo pa se je začel zelo hitro povečevati predvsem tovorni promet v smeri
               Madžarska-Italija in obratno. Prilivi od cestnin so zato znatno večji, kar omogoča
               drugačno finančno konstrukcijo financiranja gradnje avtocest. Vse večji priliv od
               cestnin zagotavlja večjo kreditno sposobnost projekta.</p>
               <p>Vlada je bila pred velikim izzivom - ali nadaljevati s sistemom polovičnega
               proračunskega financiranja gradnje avtocest ali pa povečati delež kreditov in
               obveznic, ki jih projekt lahko odplača sam. Odločila se je za drugi pristop, s tem pa
               sprostila znatna proračunska sredstva in jih namenila za razvoj na drugih področjih,
               tako v transportnem sektorju kot tudi drugje. Seveda se je treba vprašati, ali bo
               Dars sposoben odplačati najete kredite in izdane obveznice. Simulacije kažejo, da bo,
               saj se promet povečuje, s tem pa tudi priliv od pobrane cestnine. Prelomnico bo
               pomenilo uvajanje cestninjenja v prostem prometnem toku, ko bo Dars cestninil vse
               avtoceste in bo vsak uporabnik plačal toliko, kolikor porabi.</p>
               <p>S predlaganim zakonom se dotikamo še enega strateškega vprašanja, in sicer, kdo naj
               plača stroške gradnje avtocest in njihovega vzdrževanja - dejanski uporabniki, glede
               na njihovo uporabo, ali pa kar pavšalno vsi davkoplačevalci, ne glede na to, koliko
               uporabljajo avtoceste. Ob tem želim opozoriti tudi na to, da Dars že več kot 25%
               cestnine pobere od voznikov izven Slovenije. Slovenija se z novim načinom
               financiranja gradnje avtocest uvršča v skupino razvitih držav, ki financiranje
               gradnje avtocestne infrastrukture izločajo iz sistema proračunskega financiranja.
               Takšne države so Francija, Italija, Španija, Portugalska, ne nazadnje tudi Avstrija
               in druge.</p>
               <p>Predlog zakona, ki je pred nami, je dober in z njim bomo zagotovili stabilno
               financiranje gradnje avtocest v prihodnjih treh letih in tudi pravočasno dokončanje
               vseh planiranih avtocestnih odsekov. Zato bomo v poslanski skupini Slovenske
               demokratske stranke predlog zakona podprli.</p>
            </sp>
            <sp xml:id="SDZ4-Redna-13-2006-02-07.sp43">

               <speaker>PODPREDSEDNIK SAŠO PEČE:</speaker>

               <p>Hvala. Mag. Milan M. Cvikl, bo predstavil stališče poslanske skupine Liberalne
               demokracije Slovenije. Izvolite.</p>
            </sp>
            <sp xml:id="SDZ4-Redna-13-2006-02-07.sp44">

               <speaker>MAG. MILAN M. CVIKL:</speaker>

               <p>Gospod predsedujoči, poslanke in poslanci. Gospod minister s sodelavci, Slovenke in
               Slovenci!</p>
               <p>V Liberalni demokraciji Slovenije ne nasprotujemo gradnji avtocest, nasprotujemo pa
               spremembi politike financiranja izgradnje avtocest. Če bi vse, kar ste predhodniki
               povedali minister, predstavnik SDS-a in še nekateri, res bilo, tako kot pravite, da
               bo Dars to sposoben <gap n="..."/> vrniti, potem tega zakona danes ni treba obravnavati. Potem
               Dars ne potrebuje soglasja in ni potrebno poroštvo.</p>
               <p>Vendar temu ni tako. Vlada ni mogla zapreti proračuna drugače, kot da je zmanjšala
               sredstva za avtocestni program in posledica je rekordno zadolževanje Republike
               Slovenije. Ne približujemo se evropskemu modelu, ker o evropskem načinu financiranja
               izgradnje avtocest se ne govori v parlamentih, ampak se vračamo v balkanski,
               argentinski model visokega zadolževanja in neodgovornega nalaganja bremena Darsa, ki
               ga le-ta ne bo mogel vrniti.</p>
               <p>Do sedaj je bil večji del denarja za gradnjo avtocest zagotovljen iz državnega
               proračuna, približno tretjina je bila državno proračunskih sredstev, tretjina je bilo
               zadolževanje in tretjina cestnine. Sedaj ste ta koncept spremenili. Spremenili ga
               niste zato, ker verjamete, da bi se Dars lahko sam zadolžil, ampak zato, ker je bilo
               potrebno dati več denarja na represivne organe, 36 dodatnih milijard za vojsko,
               policijo v letu 2006 in 26 milijard več v letu 2007. In zato je prometno ministrstvo
               dobilo 10% točk manj denarja.</p>
               <p>In kaj se bo zgodilo? Ne boste pospešili gradnje avtocest, le podražili jih boste.
               Projekt, ki je bil narejen na podlagi študij, ki jih je naročil ta minister še kot
               predsednik uprave Darsa, finančno stabilen in bi omogočil s svojo neto ali pa
               ostankom denarja izgradnjo drugih projektov, bo postal negativen. Dars bo nesolventen
               in zato bomo zaradi balkanskega načina, argentinskega načina financiranja avtocest to
               morali plačati davkoplačevalci. Danes bomo vsakega od nas, od dojenčka do upokojenca
               zadolžili za dodatnih 120 tisoč tolarjev. Tiste, ki pa seveda morajo vrniti to, kar
               gospod Sok in drugi pač porabljate, pa bomo zadolžili za 740 tisoč tolarjev ali štiri
               neto povprečne plače.</p>
               <p>Vprašam vas, kdo bo to vrnil? Analiza ekonomskega instituta jasno pravi, da se to
               lahko vrne samo tako, da se bo z letom 2008 obseg cestnin povečal za 40%, kar pomeni,
               da bomo prvi na svetu uvedli elektronsko cestninjenje za vse v prostem teku in po tej
               isti analizi naj bi Dars od leta 2008 ponovno začel dobivati po 50 milijard iz
               državnega proračuna. Ne gospod Bajuk, ne gospod Božič, ne gospod Janša tega do sedaj
               nista zagotovila. Ampak sta rekla, potrebno se je zadolžiti, zato bo to početje vlade
               obremenilo, ne samo nas, ne samo to vlado, ampak naše otroke in njih otroke. Zaradi
               tega zadolževanja, teh 240 milijard bo potrebno v času dospetja tega kredita plačati
               do dodatnih 75 milijard več obresti kot bi jih, če bi seveda imeli takšno
               financiranje iz proračuna, kot ga je predlagal gospod minister Božič, ko je bil
               predsednik uprave Dars. Kakšna bi morala biti rešitev? O tem se naj minister za
               finance ne pogovarja z evropskimi bankirji, ampak z evropskimi tehnokrati. Čez 9, 10
               mesecev bo začela veljati nova finančna perspektiva, v njej je v Sloveniji na voljo
               900 milijard tolarjev sredstev. Potrebno se je potruditi in z evropskimi tehnokrati
               denar pridobivati.</p>
               <p>Gre za neodgovorno dejanje, ki slovenski model ne uvršča v evropski model temveč v
               balkanski, argentinski model visokega zadolževanja brez zagotovil, da bo Dars ta
               denar lahko vrnil. Zato bomo v poslanskem klubu temu zakonu nasprotovali.</p>
            </sp>
            <sp xml:id="SDZ4-Redna-13-2006-02-07.sp45">

               <speaker>PODPREDSEDNIK SAŠO PEČE:</speaker>

               <p>Hvala. Stališče poslanske skupine Socialnih demokratov bo predstavil poslanec Janko
               Veber. Izvolite.</p>
            </sp>
            <sp xml:id="SDZ4-Redna-13-2006-02-07.sp46">

               <speaker>JANKO VEBER:</speaker>

               <p>Hvala za besedo, predsedujoči. Lepo pozdravljen minister s sodelavci ter lepo
               pozdravljene kolegice in kolegi.</p>
               <p>Predlog zakona o soglasju Republike Slovenije Darsu za najetje kreditov in izdajo
               vrednostnih papirjev je zagotovo eden od pomembnejših zakonov, vendar ugotavljamo, da
               je težko soglašati z zakonom, ki predvideva zadolževanje v višini 1 milijarde in 30
               milijonov evrov, saj se s tem drastično spreminja vir financiranja avtocestnega
               programa in v celoti izgubljamo vir za financiranje dodatnega avtocestnega programa.
               Iz obrazložitev tega zakona lahko zasledimo, da je celotna vrednost avtocestnega
               programa od leta 1994 do 2005 v višini 3 milijard in 281 milijonov evrov, zadolženost
               pa za ta program konec leta 2005 znaša 1 milijardo in 515 milijonov evrov, torej gre
               za že sedaj relativno visoke obremenitve z zadolževanjem. Če predvidevamo, da
               potrebujemo za dokončanje avtocestnih odsekov in izgradnje hitrih cest dodatnih 2
               milijardi in 182 milijonov evrov ter, da bomo za to zagotovili zgolj 371 milijonov
               evrov lastnih sredstev, 780 milijonov evrov bomo zagotovili iz že najetih kreditov in
               ko je že omenjeno, kot je predlog današnjega zakona, 1 milijardo in 30 milijonov
               zapiramo to finančno konstrukcijo z dodatnim zadolževanjem.</p>
               <p>Socialni demokrati smo v zgodovini izvajanja avtocestnega programa vedno spremljali,
               budno spremljali ta program, nikoli pa v tej zgodovini nismo imeli priložnosti
               prevzeti neposredne odgovornosti za vodenje resorja, ki je izvajal ta avtocestni
               program. Toda naše stališče je bilo vedno cestninjenje po prevoženem kilometru,
               zagotavljanje najkvalitetnejših virov, kot je bencinski tolar in cestnina v planirani
               višini in tako ohranjati finančno konstrukcijo, ki omogoča samofinanciranje
               avtocestnega programa in zagotavljati seveda tudi ustrezna sredstva za vzdrževanje
               ter razvoj avtocest in hitrih cest.</p>
               <p>Danes ugotavljamo, da bo avtocestni program postavljen na rob rentabilnosti, zato
               grozi državi celo povečevanja javnega dolga. Predpostavke vlade, da ne bo prišlo do
               povečevanja javnega dolga, temeljijo na tem, da se uvede elektronski sistem
               cestninjenja, ki ga še nimamo. Da se povečujejo cestnine, ne vemo, če jih bomo lahko
               uveljavljali. Da se bo povečeval promet od leta 2004 do 2009 tudi do 5%, od 2010 do
               2019 za 4% in od leta 2022 do leta 2033 za 3%. To so predpostavke, za katere ne vemo,
               če bo promet resnično tako tudi tekel. In predpostavke vlade, da ne bo javnega dolga,
               temeljijo tudi na tem, da se predvideni odseki, ki se bodo gradili ne bodo podražili,
               praksa kaže, da temu do sedaj ni bilo tako. In vlada pravi, da se tudi stroški pri
               izdaji vrednostnih papirjev na kapitalskem trgu ne bodo povečevali zaradi
               prezadolženosti DARS-a, težko verjamemo temu, kajti kapitalski trg ima svoje
               zakonitosti in bo zagotovo odreagiral tudi na veliko prezadolženost DARS-a. Torej,
               zelo veliko neznank, ki vladi ne dajejo trdne podlage za predlagani zakon.</p>
               <p>Še posebej pa želimo poudariti, da nas res izjemno skrbi, ker bo DARS prezadolžen in
               s tem se posega tudi v dodatni avtocestni program, torej z današnjim soglasjem
               ogrožamo tretjo razvojno os, Koroška, avtocestni križ, ogrožamo tudi tako imenovano
               3.a razvojno os, gre za obvoznico Škofljica v smeri ljubljanski obroč proti Kočevju,
               ter ogroža se tudi četrta razvojna os Bovec-Tolmin-Želin z odcepom proti Poljanski
               dolini ter z odcepom proti Idriji oziroma Logatcu. Skratka, gre za izjemno veliko
               odprtih vprašanj, na katera smo opozarjali že pri proračunu za leto 2006, 2007 in
               ugotavljamo, da se z današnjim zakonom poskuša omogočiti izvajanje slabih proračunov
               za leto 2006/2007 z dodatnim zadolževanjem. Zato bo tudi naše stališče <gap n="..."/><stage>/Opozorilni
               znak za konec razprave./</stage><gap n="...."/> omejeno pri tem zakonu.</p>
            </sp>
            <sp xml:id="SDZ4-Redna-13-2006-02-07.sp47">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine Nove Slovenije, poslanec Ciril
               Testen, izvolite.</p>
            </sp>
            <sp xml:id="SDZ4-Redna-13-2006-02-07.sp48">

               <speaker>CIRIL TESTEN:</speaker>

               <p>Hvala za besedo, gospod podpredsednik. Spoštovani minister s sodelavci, poslanke in
               poslanci! Poslanska skupina Nove Slovenije-Krščansko ljudska stranka bo podprla
               soglasje k najetju kredita DARS za kredite in za dolžniške vrednostne papirje za
               realizacijo gradnje avtocestnih odsekov iz nacionalnega programa izgradnje avtocest v
               Republiki Sloveniji, v višini 1 milijarda 30 milijonov evrov. Soglasje bomo podprli,
               ker je to nujen pogoj za najetje predvidenih kreditov oziroma izdajo dolžniških
               vrednostnih papirjev, s katerimi bodo zagotovljeni viri sredstev za dograditev 90%
               avtocestnega nacionalnega programa. Z zaključkom tega dela bo dokončan osnovni
               avtocestni križ, ki bo povezoval Slovenijo od madžarske meje in Šentilja do Kopra in
               Nove Gorice ter od Karavank do Obrežja. Našo podporo utemeljujemo z naslednjimi
               argumenti.</p>
               <p>Ocena vlade in koalicije, kot tudi že prejšnje vlade, da je treba zaradi skokovitega
               naraščanja cestnega prometa avtocestni križ čim prej zgraditi, je bila po našem
               mnenju pravilna in jo v celoti podpiramo. Zlasti se je povečal promet na mejnih
               prehodih z Madžarsko, kar je za cestno infrastrukturo, s katero trenutno v tem delu
               Slovenije razpolagamo, nevzdržno. Nevzdržno je tudi za krajane, ki ob teh cestah
               živijo. Še bolj skokovito pa se promet povečuje po vstopu Slovenije v Evropsko unijo.
               Pričakovati pa je mogoče še dodatno povečanje prometa po dokončanju celotnega
               avtocestnega križa. Še zlasti je pričakovati dodaten porast prometa iz jugovzhoda, po
               vstopu Bolgarije in Romunije in po vsej verjetnosti v nekaj letih tudi Hrvaške v
               Evropsko unijo.</p>
               <p>Že pri obravnavi rebalansa proračuna za leto 2005, kot tudi pri proračunih za leti
               2006 in 2007, smo se veliko pogovarjali o tem, ali je pravilno, da se prvenstveno
               gradi samo avtoceste in zapostavlja državne ceste in tudi nekatere druge
               infrastrukturne objekte. V naši poslanski skupini smo prepričani, da so državne ceste
               pomembne in da jim je treba posvetiti vso pozornost, še zlasti na območjih, ki so
               oddaljena od avtocest in so praviloma manj razvita območja. Ne smemo namreč pozabiti,
               da nas poleg dokončanja avtocestnega križa čaka izgradnja tretje razvojne osi, ki je
               za Koroško in tudi nekatere druge predele Slovenije življenjskega pomena. Pojavlja se
               ideja z zelo konkretnimi predlogi in izračuni za izgradnjo četrte razvojne osi, ki bi
               nekoliko bolje povezala zgornjo Soško dolino preko Cerknega in Škofje Loke z
               Ljubljano.</p>
               <p>Poleg zgoraj navedenega se je treba zavedati, da so nujna intenzivna vlaganja tudi v
               železniškem prometu in energetiki.</p>
               <p>Postavlja se vprašanje, kako vse projekte, ki so pomembni in potrebni, financirati.
               V naši poslanski skupini smo prepričani, da je način financiranja izgradnje avtocest,
               ki predvideva v letih 2006-2010 najem kreditov v skupni vrednosti milijarde 30
               milijonov evrov, vzdržen in da bo Dars ob doslednem pobiranju cestnin brez prevelikih
               težav sposoben odplačevati anuitete.</p>
            </sp>
            <sp xml:id="SDZ4-Redna-13-2006-02-07.sp49">

               <speaker>PODPREDSEDNIK SAŠO PEČE:</speaker>

               <p>Kolega Testen, dovolite, da vas prekinem. Vladnega predstavnika bi prosil, da preneha
               telefonirati v sejni sobi; zoper to je tudi znak. Prosim, da nadaljujete. Hvala.</p>
            </sp>
            <sp xml:id="SDZ4-Redna-13-2006-02-07.sp50">

               <speaker>CIRIL TESTEN:</speaker>

               <p>To je ne nazadnje pokazala tudi študija ekonomskega inštituta pravne fakultete in
               tudi mnenja ministrstva za finance ter ministrstva za promet, kot tudi Darsa so taka,
               da bodo to lahko odplačevali. Je pa odprto vprašanje.</p>
               <p>Slovenija ima v bodoče zelo velike razvojne ambicije, kar samo po sebi pomeni
               obsežne investicije dokončanja avtocest in tudi državnih cest, zato bo potrebno v
               bodoče računati tudi na razvojna Evropska sredstva in sredstva iz naslednje finančne
               perspektive, kot tudi na zasebno in javno partnerstvo. Mi bomo soglasje podprli.
               Hvala.</p>
            </sp>
            <sp xml:id="SDZ4-Redna-13-2006-02-07.sp51">

               <speaker>PODPREDSEDNIK SAŠO PEČE:</speaker>

               <p>Hvala vam za predstavljeno stališče in slišali bomo tudi stališče Slovenske ljudske
               stranke. Predstavil ga bo poslanec Franc Kangler.</p>
            </sp>
            <sp xml:id="SDZ4-Redna-13-2006-02-07.sp52">

               <speaker>FRANC KANGLER:</speaker>

               <p>Hvala za besedo. Spoštovane poslanke, spoštovani poslanci, predstavniki vlade,
               predstavnik Darsa! V poslanski skupini Slovenske ljudske stranke bomo predlog zakona
               o soglasju Republike Slovenije Dars za najetje kreditov in izdajo dolžniških
               vrednostnih papirjev za realizacijo izgradnje avtocestnih odsekov iz nacionalnega
               programa v omenjenem znesku podprli. Tako kot smo na odboru za promet tudi podprli
               vse amandmaje, bi želeli poudariti, da je zelo pomembno, da se avtocestni progam v
               omenjenem predlogu in v omenjenih vrednostih čim prej realizira in tudi zaključi.</p>
               <p>Avtocestni križ in avtocestni program, iz 1. člena omenjenega zakona lahko
               razberemo, za katere odseke gre, je zelo pomemben, da se slovenski kraji medsebojno
               povežejo, da se tranzit skozi Slovenijo od vzhoda na zahoda, od severa na jug poveže
               in zagotovi čim bolj varen in hiter transport, tako blaga kot tudi oseb. Ne smemo
               zanemarjati, da je Slovenija strateško geografsko zelo pomembno središče in na nek
               način, glede na stabilnost nekaterih sosednjih držav Balkana lahko ugotavljamo, da se
               promet skozi Republiko Slovenijo iz dneva v dan povečuje predvsem v turističnih
               sezonah, zato je nujno potrebno, da Dars pelje program v skladu z nacionalnim
               programom in da se avtocestni križ, kot ga predvidevamo, čim prej konča.</p>
               <p>Iz samega zakona je razvidno, da se sredstva lahko črpajo samo do leta 2010, kar
               pomeni v večjih obrokih in tudi pričakujemo v poslanski skupini Slovenske ljudske
               stranke, da se do leta 2010 v večji meri investicije na omenjenih odsekih, kot so
               omenjeni v 1. členu, tudi zaključi. Seveda pri roku odplačevanja, gre za 25 let od
               dneva sklenitve posameznega kredita, omenjen zakon daje možnost, da se krediti
               najemajo sprotno po potrebi. V Slovenski ljudski stranki pa tudi pričakujemo, da bo
               vlada pri pripravi proračuna za leto 2008 upoštevala nekatere pomisleke in tudi
               pripombe opozicije in poskušala zagotoviti večji del sredstev za investicije v
               avtocestnem programu.</p>
               <p>Še enkrat poudarjam, poslanska skupina Slovenske ljudske stranke bo podprla omenjeni
               predlog zakona skupaj z amandmaji, kot smo jih tudi sprejeli na odboru za promet.
           </p>
            </sp>
            <sp xml:id="SDZ4-Redna-13-2006-02-07.sp53">

               <speaker>PODPREDSEDNIK SAŠO PEČE:</speaker>

               <p>Hvala. Sledi še predstavitev stališča poslanske skupine Slovenske nacionalne
               stranke, kolega Bogdan Barovič bo predstavil stališče. Izvolite.</p>
            </sp>
            <sp xml:id="SDZ4-Redna-13-2006-02-07.sp54">

               <speaker>BOGDAN BAROVIČ:</speaker>

               <p>Hvala lepa, gospod podpredsednik. Kolegice, kolegi, predstavniki vlade!</p>
               <p>Danes govorimo o soglasju, ki naj bi ga dali vladi za skorajda 250 milijard tolarjev
               in to je seveda tako zanimiva tema, predvsem za zakonodajno vejo oblasti, da nas je
               kar 29 prisotnih od 90. Ob dejstvu, da je Dars že zadolžen za 1,5 milijarde evrov,
               kar skupaj znaša 400 milijard, če seštejemo je to 600 milijard tolarjev. 600 milijard
               tolarjev zadolženosti ali skoraj tretjina proračuna.</p>
               <p>Drugič. V Slovenski nacionalni stranki ne želimo slišati očitkov, da smo proti
               razvoju. Mi smo za razvoj, toda razvoj v okviru zmožnosti. Ali veste, da obstaja
               seveda tudi potreba po razvoju zračnega, pomorskega, železniškega prometa. Tudi tam
               bodo potrebna državna sredstva.</p>
               <p>Tretjič. V Slovenski nacionalni stranki nikdar nismo in ne bomo kršili vseh zakonov
               in dogovorov, ki smo jih sprejeli tule, v tem državnem zboru. Določena višina
               zadolževanja države Republike Slovenije je 3% bruto družbenega produkta. Ste
               izračunali, koliko bo samo zadolžitev Dars-a za eno milijardo evrov pomenila
               zadolženosti države Republike Slovenije, ne tri, kot je dovoljeno v enem letu, kot je
               dogovorjeno, ampak štiri.</p>
               <p>Letos smo vsi skupaj sprejemali zakon o izvrševanju proračuna Republike Slovenije,
               ki ima 33. člen, v katerem je zelo natančno določeno, koliko se sme država
               zadolževati, v višini 150 milijard tolarjev vseh glavnic, piše. Ne drži izgovor
               ministra za finance, ki trdi, da to govori samo za eno leto. Ni res. Mi govorimo
               danes o 250 milijardah in kršimo 33. člen zakona o izvrševanju proračuna, ki smo ga
               sprejeli tule. To pomeni 250 milijard vseh glavnic. Preberite si natančno 33. člen.
               Sprašujemo se zakaj, zakaj smo sprejeli nacionalni program, samo dejstva nizam,
               nacionalni program Republike Slovenije o izvrševanju avtocestnega programa, v katerem
               je bila predvidena višina sredstev, ki naj bi bila dana letno za izgradnjo avtocest.
               Ta višina sredstev v nacionalnem programu, če pogledate za leto 2006, je nižja od
               dogovorjene. Zakaj? Zakaj država Republika Slovenija v proračunu znižuje potrebna
               sredstva v nekem razmerju za izgradnjo avtocest in se zadolžuje za 600 milijard. Bilo
               je rečeno, da Dars-ov dolg 600 milijard ni javni dolg. Lepo vas prosim, kaj pa je
               drugega javni dolg tisti trenutek, ko država da soglasje, pravzaprav poroštvo. Država
               je prevzela obveznost, jasno piše v členu, da bo plačala, če Dars ne bo. To je javni
               dolg in ne govorite, ne govorite, predvsem mislim, da bo ministrstvo za finance to
               povedalo na prihodnji točki, ko bomo dajali poroštvo, da to ni javni dolg. Kaj pa je
               drugega? Če ta državni zbor da poroštvo in prevzame obveznost, da bo plačala dolg, ki
               ga Dars ne bo. In ne nazadnje, gospe in gospodje ste si kdaj pogledali in prebrali,
               kaj se vse skriva za tem denarjem, kakšne pogodbe, kdo so podpisniki teh pogodb in
               izvajalci programov in koliko aneksov k pogodbam je? Trojanski klanec, vzamejo delo
               slovenskemu izvajalcu, ga dajo italijanskemu, ga krepko plačajo z aneksi in za
               italijanskim popravlja še enkrat slovenski izvajalec. O milijardah tolarjev govorim.</p>
               <p>Spoštovane gospe in gospodje, nihče ne bo s prstom kazal ne za Bogdanom Barovičem,
               ne za Slovensko nacionalno stranko, da so bili ali pa še vedno so v tem državnem
               zboru in da so zadolžili državo za 600, pravzaprav ne državo, delniško družbo za 600
               milijard tolarjev, nihče. Zato mi soglasje lahko damo, ampak k temu soglasju sledi
               poroštvo, saj Dars se lahko zadolži, če se ima kje, brez poroštva države. Ampak, to
               soglasje je samo prvi korak k naslednji točki, mislim, da ne vem kdaj bo, prihodnji
               teden ali v prihodnjih dneh <gap n="...."/><stage>/Opozorilni znak za konec razprave./</stage><gap n="..."/> Slovenska
               nacionalna stranka ne bo zadolžila te države za skoraj tretjino državnega
               proračuna.</p>
            </sp>
            <sp xml:id="SDZ4-Redna-13-2006-02-07.sp55">

               <speaker>PODPREDSEDNIK SAŠO PEČE:</speaker>

               <p>Hvala. Tako, končali smo s predstavitvijo stališč poslanskih skupin. Mi pa prehajamo
               na drugo obravnavo, to je na razpravo o členih in vloženih amandmajih. Na mizi imate
               pregled oziroma imate en vložen amandma predlagatelja poslanskega kluba Liberalne
               demokracije Slovenije. Tako v razpravo dajem omenjeni amandma k 1. členu, kakor
               rečeno, predlagatelja poslanskega kluba Liberalne demokracije Slovenije. Kdo želi
               besedo v povezavi z omenjenim amandmajem? Kolega Petek, imate prvi besedo.</p>
            </sp>
            <sp xml:id="SDZ4-Redna-13-2006-02-07.sp56">

               <speaker>MILAN PETEK:</speaker>

               <p>Jaz sem se prvi javil, če jo pa imam, ne odklanjam tega. Torej, amandma je za
               današnjo razpravo in tistim, ki spremljate to problematiko, popolnoma jasen. V
               Liberalni demokraciji smo v uvodni predstavitvi poslanskega kluba in pa na vseh
               predhodnih razpravah povedali, da menimo, da je oblika in višina zadolževanja, o
               kateri danes govorimo, previsoka, nepotrebna, nestvarna in premalo odgovorno sprejeta
               oziroma dana v obravnavo. Zaradi tega predlagamo z amandmajem, da se ta višina
               kredita omeji na višino 500 milijonov evrov, torej ne na milijardo in še nekaj evrov,
               ampak na 500 milijonov, saj menimo, da se s to višino sredstev da v letošnjem letu,
               pa delno v naslednjem letu financirati oziroma skrbeti za razvoj izgradnje avtocest
               oziroma izgradnje avtocest po nacionalni resoluciji in po letnem programu. In menimo,
               da bodo že drugo leto nastopile okoliščine, ko bomo lahko pravzaprav pogumneje
               posegli in kandidirali za sredstva iz kohezijskih in strukturnih skladov, kar v tem
               primeru kaže, da vlada tega optimizma pri sebi očitno ne čuti. Zaradi tega smo
               vložili amandma in menimo in mislimo, da bi bilo pametno o tem amandmaju razmisliti,
               tisti, ki imate večjo pozicijo pri glasovanju kot mi, ki vas verjetno, če se ne
               premislite, ne bomo preglasovali.</p>
               <p>Vendar, zakaj to utemeljujemo? Torej, prej je bilo rečeno, da je vlada enostavno
               prehitro, neodgovorno obrnila na glavo dosedanje slovenske opredelitve do
               financiranja izgradnje avtocest. V Liberalni demokraciji se zavedamo pomena izgradnje
               avtocestnega križa oziroma pomena izgradnje vseh avtocest v slovenskem prostoru,
               vendar menimo, da se okoliščine niso tako spremenile, da bi zaradi tega morali
               spremiti tudi način financiranja izgradnje avtocest.</p>
               <p>Ko prihajamo v situacijo, da bomo večina cest gradili s kreditom, da bomo večino
               cest gradili torej z denarji, s sredstvi, ki so tako velika, da bodo obremenjevala
               naše znance, naše otroke, naše vnuke še pravzaprav 30, 40 ali pa več let, se nam zdi,
               da si je potrebno vzeti čas, vzeti premor pa ugotoviti in reči, da je možno v tem
               obdobju, kot ta relacija še ni natančno opredeljena, vzeti kredit samo za 500
               milijonov, ostalo pa prepustiti razvoju dogodkov, ali kot smo rekli iz kohezijskih
               sredstev ali pa eventualno, če tega ne bo možno kasneje, iz lastnih sredstev iz
               proračuna. Pri tem nas skrbi to, da se vlada pravzaprav odloča, da financira druge
               programe, namesto da bi financirala programe, ki jih je opredelila že prejšnja
               politika. Da, financira porabo v javno sfero, namesto da bi ta kredit, ki ga sedaj
               uporablja za ceste, omejila na taki razumljivi višini.</p>
               <p>Torej, enostavno ne moremo razumeti, da so ljudje, ki so še leto dni, leto pa pol
               ali dve leti nazaj razlagali, kako ta kredit oziroma zadolževanje Darsa sodi v
               obveznost države, sodi v zadolževanje, ki nima pokritja, sodi v javni dolg ali pa bi
               radi govorili, da je to prikriti javni dolg, danes to dejansko spravljajo v znani
               javni dolg in to sta govorila tako gospod Bajuk, to je govoril tako premier in kaj se
               je zgodilo, kakšno transformacijo, kakšno preobrazbo so doživeli, da naenkrat
               govorijo druge besede kot so jih govorili v času, ko so bili v opoziciji.</p>
               <p>Zaradi tega opozarjamo, da bo prišlo do posledic še v relativno hitrem času, saj
               enostavno ta država ne bo zmogla vračati obresti takrat, ko bodo za to nastale
               okoliščine, vemo pa, da je to leta 2008. Država ne bo zmogla vrniti v proračun take
               postavke, take vrednosti, kot so bile do sedaj znane, torej 35 do 44 milijonov in
               takrat bodo nastale posledice, ki si jih verjetno tisti, ki ste tako brezrezervno
               pritrdili zadolževanju ne znate in verjamem, da ne morete v tem trenutku niti realno
               prestavljati.</p>
               <p>Zaradi tega še enkrat poziv. Skušamo vsi skupaj razmisliti, ali je potrebno, da se
               zadolžimo danes, sedaj, v tem trenutku za tako višino. Ali je možno, da si vzamemo
               odlok, da se zadolžimo za višino, kot jo mi predlagamo z amandmajem in se kasneje v
               odvisnosti do razvoja dogodkov, analiz, ki bodo pokazale, kakšni so in bodo prihodki
               iz cestnin, iz analiz, ki bodo pokazale kakšne bodo vrednosti iz cestnega oziroma
               bencinskega tolarja, iz analiz, ki bodo pokazale, kakšne bodo možnosti proračuna,
               takrat ugotovimo, da morebiti res ne nastajajo potrebe po tem kreditu ali če ne bo
               drugih izračunov, da je ta kredit treba najeti.</p>
               <p>Zato še enkrat apel: skušajmo biti razumni in podprimo amandma, kot ga predlaga
               Liberalna demokracija Slovenije. Hvala zaenkrat.</p>
            </sp>
            <sp xml:id="SDZ4-Redna-13-2006-02-07.sp57">

               <speaker>PODPREDSEDNIK SAŠO PEČE:</speaker>

               <p>Hvala vam. Kolega Petek, kot prvemu sem vam dal besedo izključno zaradi tega, ker je
               pod amandma podpisan poslanski klub Liberalne demokracije. Besedo dajem poslanskemu
               kolegu Bojanu Starmanu. Izvolite.</p>
            </sp>
            <sp xml:id="SDZ4-Redna-13-2006-02-07.sp58">

               <speaker>BOJAN STARMAN:</speaker>

               <p>Hvala lepa, gospod podpredsednik. Vesel sem, da se je vlada odločila, da določene
               postopoma umika iz direktnega proračunskega financiranja. Na tak način se bo
               zmanjšala javna poraba oziroma se bodo financirali projekti, ki se morajo financirati
               iz državnega proračuna. Mislim, da je ta trend pravi in da ga moramo nadaljevati.</p>
               <p>Druga stvar. Rad bi povedal nekaj o teh številkah, o katerih smo govorili, o velikih
               dolgovih in velikih strahovih glede vračanja teh dolgov. Vemo, da je Dars konec leta
               2005 bil zadolžen za 1.515 milijard tolarjev. Vemo, da danes razpravljamo o 1.030,15
               milijona evrov, in vemo, da je zapisano, da rabimo za dokončanje programa še 756.000
               evrov. Če to vse skupaj seštejemo, je to 3 milijarde 324 tisoč evrov oziroma
               preračunano na okroglo 800 milijard tolarjev. Seveda, če današnje pobrane cestnine
               pomnožimo z obdobjem 25 let, pridemo do 600 milijard evrov, to je, se pravi, 200
               milijard premalo. Seveda pa vemo, da moramo te ceste še zgraditi in da bo letni
               priliv iz tega naslova bistveno večji. Zato mislim, da bomo lahko ob pravilnem
               najetju kreditov brez problemov vračali te dolgove, seveda v daljšem časovnem
               obdobju. Mislim, da bi lahko tu tudi poskrbeli, da bi prišel del denarja, ki ga je
               država že vložila iz direktnih proračunskih sredstev, tudi nazaj na nek način v
               državno blagajno, kjer bo dovolj sredstev na razpolago, seveda ob pametnem,
               racionalnem trošenju teh sredstev, ob racionalnem delu Darsa ter ob optimalnem
               pobiranju cestnin, seveda s tem, da se cene realno ne bi povečale <stage>(jaz sem tu
               upošteval to varianto)</stage>. Zato ne vidim res prav nobenega strahu, da se ta program ne
               bi realiziral.</p>
               <p>Država se ne zadolžuje, temveč daje poroštvo investitorju, to je Darsu, ki ne more
               najeti ugodnih dolgoročnih kreditov v takem obsegu brez poroštva države - zato, ker
               je Dars upravljavec avtocest, ne pa lastnik avtocest. Tu mora država nastopiti kot
               garant in poskrbeti za to, da ne bo prišlo do realizacije danih garancij.</p>
               <p>Tudi z vidika proračuna je jasno, da se držimo določb ZIPRO, 33. člena, kot smo ga
               sprejeli, in v letu 2006 in 2007 bomo v teh okvirih izdajali ta poroštva, ki bo vsako
               od njih še posebej obravnavano, in tu ne vidim prav nobenega problema.</p>
               <p>Zato še enkrat, mislim, da je prav, da smo se tako odločili. Podpiram ta znesek. Že
               vnaprej povem, da se ne bom bal čez tri leta podpreti še nadaljnjih 800 milijonov
               evrov, ker imamo te možnosti in bomo morali poskrbeti zato, da se bodo stroški
               vračali oziroma da se bodo krediti odplačevali na tak način oziroma da bo ta, ki jih
               je najel, lahko tudi v celoti odplačal.</p>
               <p>Še nekaj bi povedal. Seveda s tem, če ne omogočimo sredstev za gradnjo avtocestnega
               programa, se ta izvaja počasi. Mi moramo čim prej izgraditi in čim prej pobrati
               denar. Bolj počasi kot gradimo, slabši je učinek pobiranja cestnin. Nekje sem rekel,
               da mislim, da vsaj 50% teh tonskih kilometrov mednarodnega transporta se sedaj odvija
               po naših lokalnih, regionalnih cestah, predvsem v Pomurju, kjer enostavno ti
               prevozniki ne plačujejo nič. Dajmo jim zgraditi avtocesto, poberimo od njih denar in
               seveda s tem tudi poplačajmo te obveznosti in koristimo seveda tudi naši državljani
               lepše možnosti prevoza. Mislim, da je prav in da se moramo zato vsi skupaj zavzeti in
               da so vsi ti strahovi, ki jih poslušamo od ljudi, ki prej niso našli te možnosti pa
               tega izračuna, bili so tudi različni pogoji, kar je razumljivo, vendar pa mislim, da
               bo potrebno še kakšno stvar izriniti iz proračuna in s tem zmanjšati davke, naše
               davke v gospodarstvu in našem prebivalstvu. Hvala lepa.</p>
            </sp>
            <sp xml:id="SDZ4-Redna-13-2006-02-07.sp59">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim poslanca Ferija Horvata. Izvolite.</p>
            </sp>
            <sp xml:id="SDZ4-Redna-13-2006-02-07.sp60">

               <speaker>FRANC (FERI) HORVAT:</speaker>

               <p>Hvala za besedo, gospod podpredsednik, spoštovani minister s sodelavci, kolegice in
               kolegi. Jaz se strinjam, da je to izjemno velik zalogaj zadolževanja, vendar se ob
               tem sprašujem, ali imamo dejansko realno drugo alternativo ali drugo možnost, brez da
               bi ogrozili izvajanje nacionalnega programa oziroma da bi zagotovili izvajanje
               programa Darsa, ki ga bomo obravnavali v četrtek. Če bo odgovor, da je možno
               zagotoviti iz drugih virov, kot je bilo omenjeno v dosedanji razpravi ali kot so bili
               dani nekateri predlogi, dodatna sredstva ali pa tako velika sredstva, da bi lahko
               predlagani znesek z milijarde in nekaj zmanjšali za polovico, kot predlaga amandma
               kolegu iz poslanske skupine LDS, potem bi brez nadaljnjega v skrbi tudi za javne
               finance ta amandma podprl. Če pa tega zagotovila ni, potem pa tega amandmaja ne morem
               podpreti, kljub vsej skrbi in zaskrbljenosti v zvezi z našimi javnimi financami.
               Torej, če je na mizi ta možna izbira oziroma samo dve izbiri, ali v tem trenutku iti
               v tako zadolžitev, dati soglasje in potem tudi poroštvo in zagotoviti izvajanje
               programa, potem podpiram tako rešitev. Če pa je možno kaj drugega, sem pa pripravljen
               tudi potem podpreti amandma. Nesprejemljivo bi pa bilo, da bi odstopali od programa
               in da bi šli v nadaljnje in časovno odlaganje, zamujanje, kar se nam je dogajalo že v
               preteklosti.</p>
               <p>Seveda to ne zmanjšuje upravičenosti kritike, ki je bila izrečena na ravnanje vlade
               v zvezi z zmanjševanjem sredstev za avtoceste iz proračuna v proračunu za letošnje
               leto in za prihodnje leto, in pa tudi nekatere druge pripombe, ki so bile dane, ali
               je bilo vse narejeno za zagotovitev ugodnejših virov, vključno z nepovratnimi
               sredstvi iz Evropske unije, vendar nam ta diskusija v tem trenutku kaj dosti ne
               koristi, ko smo pred odločitvijo: ali graditi in se zadolžiti ali enostavno ne
               graditi. In ta druga varianta, da ne bi pospešeno gradili, za mene ne pride v poštev.
               Posebno še, če upoštevam ne samo sklepe vlade iz leta 2004 o pospešitvi izgradnje
               pomurskega kraka avtoceste, ki mora biti končan do leta 2008, in sem vesel, da ta
               vlada to obveznost tudi jo spoštuje, da jo je sprejela in da jo je dala tudi v plan,
               ampak kolegice in kolegi, stanje in trend <gap n="..."/> - predvsem tem pomurskem kraku, ki je
               tako rekoč prišel zadnji na vrsto, z veliko kasnitvijo v izgradnji avtocestnega križa
               - se iz dneva v dan, iz meseca v mesec poslabšujejo. Promet - tukaj imam pred seboj
               podatke - zlasti tovorni, nezadržno narašča naprej. Naj navedem podatek, da je v
               lanskem letu bil porast napram prejšnjemu letu za skoraj polovico, za blizu 50%. Če
               primerjamo to z letom 2003, je povečanje za 159%. In po mesecih, če gledamo podatke,
               se število, zlasti tovornih vozil, rekordno povečuje. To še bolj ogroža in povzroča
               nevzdržno bivanje in življenje ljudi, zlasti v strnjenih naseljih, povzroča
               materialno škodo na objektih, hišah, gospodarskih poslopjih, na infrastrukturi,
               pospešeno uničuje - ker se vsak teden vozim po tej cesti in vidim, kakšno je stanje -
               uničuje magistralno cesto in pa druge državne ceste, to je pogoj za skladen
               regionalni razvoj. In tudi s prometnega vidika ni odveč opozoriti na dejstvo, ki smo
               ga pred leti zapostavljali.</p>
               <p>Namreč, upanje je bilo in govorjenje, da bodo Madžari zamujali z gradnjo svojih
               avtocest, danes vidimo, da so nas prehiteli in da so na slovenski meji z
               dvopasovnico, in da so na Hrvaški meji, ki je konkurenčna smer, tudi povezano z
               njihovo luko, da so že tudi praktično na meji. Res je, priznati je treba, da tako
               velika zadolžitev pomeni potencialno tveganje tudi za državni proračun oziroma za
               državo, kljub temu da je Dars najemnik kredita, vendar stvar moramo obrniti drugače:
               pospešeno graditi, se v tem trenutku zadolžiti in narediti - vse to pa je predvsem v
               prvi vrsti naloga vlade in sem tudi za to, da o tem vodimo že ob tej priliki in pa v
               prihodnje razpravo, zlasti za dve zadevi. Prvič, da se v naslednji proračunih
               dejansko zagotovijo večja sredstva za gradnjo avtocest iz bencinskega tolarja, kar
               nismo dosledno počeli in spoštovali zakona in nacionalnega programa, in pa drugo, kar
               se mi zdi še bolj realno in pomembno v tem trenutku, to je zagotoviti učinkovito
               pobiranje cestnin in s tem zagotoviti večja sredstva Darsa za odplačilo kreditov.
               Poleg zagotavljanja večjih sredstev bo z učinkovitim pobiranjem cestnin tudi
               zagotovljena večja pravičnost v pobiranju cestnin, kajti danes, kolegice in kolegi,
               moramo priznati, da so državljanke in državljani, vključno z nami, v neenakopravnem
               položaju. Da tisti, ki se vozimo na najdaljših relacijah, celo z območij, kjer še
               nimamo izgrajene avtoceste, da plačujemo največ in tudi v celoti za vsak kilometer,
               ki ga prevozimo po izgrajeni avtocesti, medtem ko mnogi v centrih, predvsem v
               Ljubljani in v okolici ne plačujejo koriščenja avtocest v takšni meri. Hvala lepa.
           </p>
            </sp>
            <sp xml:id="SDZ4-Redna-13-2006-02-07.sp61">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim poslanca Zvonka Černača.</p>
            </sp>
            <sp xml:id="SDZ4-Redna-13-2006-02-07.sp62">

               <speaker>ZVONKO ČERNAČ:</speaker>

               <p>Spoštovane kolegice in kolegi in vsi ostali prisotni!</p>
               <p>Jaz sem že relativno v letih, čeprav mogoče na prvi pogled ne izgledam, ampak odkar
               pomnim zase v tej Sloveniji gradimo avtoceste. Mislim, da je skrajni čas, da se je
               vlada tega področja lotila resno in odgovorno. In da smo pred tem, da to stvar
               zastavimo na nek operativen način, ki bo v relativno kratkem obdobju omogočila
               ustreznejšo povezanost naše države med posameznimi regijami.</p>
               <p>Številka, ki jo imamo na mizi, ena milijarda se zdi res impozantna, ampak nič manj
               impozantna ni tudi številka 500 milijonov, kar beremo v amandmaju LDS-a. S strani te
               stranke je bilo rečeno, <q>"ne nasprotujemo gradnji avtocest, nasprotujemo pa spremembi
               politike"</q>. In v kolikor tega amandmaja ne bi bilo, bi temu stališču lahko tudi
               verjeli, z njim polemizirali, ker pa je, je pa s tem ta trditev ovržena. Kajti
               sprememba zneska govori o tem, da se politiki, ki je tukaj, ne nasprotuje. Samo v
               malo manjši meri naj bi se uresničevala, pa obdobje bi se prolongiralo, kajti 1. člen
               je sestavljen iz dveh odstavkov in amandmiran je samo prvi odstavek, samo znesek. Kaj
               bomo potem vrgli iz drugega odstavka ven, katere odseke, da bomo uresničili tisto, za
               kar bodo ta sredstva zadoščala? Bomo vrgli ven pomurski krak, za katerega je prejšnja
               vlada sprejela leta 2004 sklep, da ga je treba pospešiti? Ali bomo vrgli kakšen drugi
               krak na petem, desetem oziroma 10.A koridorju. Mislim, da bi bilo treba ta amandma s
               strani kolegov dopolniti in bi potem lahko bil kompatibilen, tako pa ni.</p>
               <p>Tudi ta populizem je neproduktiven. Ali bomo, v kolikor amandma sprejmemo kaj manj
               zadolžili dojenčka pa none? Za polovico zneska, ki je bil omenjen, in nič drugače!
               Ampak, ne gre za to, da bomo kogarkoli zadolžili, mislim, da se tega vsi zavedamo,
               gre za to, da je zganjanje takšnega populizma pa res skrajno neproduktivno in da bi
               bil že čas, da s takimi cenenimi stvarmi nehamo in se o zadevah, ki so resne, resno
               pogovarjamo. Normalno, da je lahko taka zadolžitev problematična. Problematična je v
               tistem primeru, ko se izgubi občutek za gospodarnost in racionalnost pri izvedbi
               programa. In človek bi pričakoval, da bomo danes temu področju namenili kaj več
               besed, in jaz sem trdno prepričan, da tisti, ki bodo te zadeve na podlagi tega
               programa izvajali, vedo, da je tukaj tisti srž oziroma tista rešitev, ki ji je
               potrebno posvetiti več pozornosti, se pravi, zagotoviti je treba večjo gospodarnost
               pri gradnji avtocest v Republiki Sloveniji na vseh segmentih. Da pa povezavo
               potrebujemo iz več vidikov, verjetno ni sporno, zaradi tega takšnega amandmaja ni
               mogoče podpreti. Prej kot bodo avtoceste zgrajene, prej ko bomo poskrbeli za ostale
               segmente prometne politike v naši državi, prej bomo omogočili, da se bo ta država
               bolj enakomerno regionalno razvijala, kar je, smatram, vsem, ki smo v tem državnem
               zboru, cilj in mislim, da je to tudi ključnega pomena za nadaljnji hitrejši razvoj
               naše države.</p>
               <p>Številka bi bila problematična v kolikor bi vlagali v državne ceste, kjer ni
               vračila, kjer ni mogoče zajemati, ker ne pobiramo cestnin. Ampak odločitev, ki je
               bila sprejeta, da se državnim cestam v okviru proračuna v letošnjem in prihodnjih
               letih nameni več denarja, je dobra. Tam se zagotavljajo sredstva skozi proračun, kar
               mislim, da je pametno, omogoča se normalna obnova cestnega programa. Na drugem
               segmentu, kjer so potrebe mnogo večje, pa je potrebno iskati druge vire in, žal, do
               sedaj nobeden ni ponudil nobenega drugačnega alternativnega boljšega vira. Človek bi
               pričakoval, da bomo slišali, da se namesto tega zneska določeni odseki dajo v
               koncesijo, ampak bi hitro lahko ugotovili, da če bi bili zanimivi za koncesijo, so
               zanimivi verjetno tudi za Dars in jih lahko tudi Dars sam in na ustrezen in
               racionalen način zgradi, v kolikor pa niso zanimivi za koncesijo, pa jih tudi ni
               mogoče zgraditi. Tako da je v danem trenutku verjetno rešitev, ki je na mizi, edina
               mogoča in omogoča ob primernem pristopu v relativno kratkem času realizacijo
               avtocestnega programa in ob predvideni spremembi načina pobiranja cestnin, ki ne bo
               omogočil povečanje cestnin, kot je bilo večkrat narobe povedano, omogočil bo
               povečanje obsega sredstev iz naslova cestnin, kajti vsi mi vemo, da sedanji sistem
               zajeme nekaj več kot 60% tistega, kar se po teh cestah dogaja. Mislim, da ob takšni
               politiki in ob takšnem pristopu ni bojazni, da bi se skozi cestnine zagotovilo
               ustrezno vračilo teh sredstev, in tudi ni bojazni, da bi država v takšnem primeru
               dejansko morala nastopati kot dejanski odplačnik tako najetih posojil. Hvala lepa.
           </p>
            </sp>
            <sp xml:id="SDZ4-Redna-13-2006-02-07.sp63">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo dajem poslancu Kristijanu Jancu.</p>
            </sp>
            <sp xml:id="SDZ4-Redna-13-2006-02-07.sp64">

               <speaker>KRISTIJAN JANC:</speaker>

               <p>Hvala lepa, spoštovani podpredsednik, gospod minister s sodelavci, kolegice in
               kolegi. Amandma, ki so ga predlagali kolegi v LDS-u, je zagotovo ponekod na nek način
               všeč nekomu, v isti sapi pa govorijo o pospešeni gradnji avtocestnega križa. Nekaj pa
               tukaj ne <q>"štima"</q>, se mi zdi. Pa vendarle, v zadnjih tednih je bilo veliko govora o
               tej zgodbi, veliko smo razpravljali o tem poroštvu, o tej višini, mnogo je bilo
               napisanega in povedanega, kaj to je in tako naprej.</p>
               <p>Jaz sem upal, da bomo vsaj na tej točki, koalicija in opozicija skupni, da je to
               slovenski interes, da hočemo čim prej dokončati avtocestni program, kajti zato so
               argumenti popolnoma jasni, vemo, da se ta križ že kar dolgo vleče in da so potrebe
               tako v hitrejšem razvoju, v prometu, v zastojih in tako naprej vse večje. Jaz
               verjamem, da smo tu poslanci bolj ali manj enotni, da je to slovenski interes. To smo
               si - že prejšnja vlada, zdajšnja vlada, prejšnji poslanci, zdajšnji poslanci in če
               hočemo to zgraditi, rabimo denar. Preprosto, rabimo denar. Vi dobro veste, da v
               proračunu tega denarja ni mogoče zagotoviti, definitivno ga ni mogoče. In spoštovani
               gospod Cvikl, to je projekt generacij, projekt generacij, ne samo te generacije,
               ampak tudi prihodnje generacije. In ko bomo enkrat to vendarle zgradili, bo po mojem
               tudi prav, da del tega bremena prenesemo na naše otroke. Konec koncev tudi oni bodo
               to uporabljali. In ne nazadnje, jaz verjamem, da bo cestnina, o kateri tudi veliko
               govorimo, o elektronski cestnini, bolj pravično narejena in poštena in do vseh
               uporabnikov, ki to uporabljamo, ne tako kot, je danes. Danes žal so eni
               privilegirani, ki ne plačujejo nobene cestnine, eni plačujemo pa vedno in to tudi ni
               pošteno. Mislim, da je to naloga Darsa in ministrstva, da čim prej uredi na tak
               način, da bo za vse enaka plačilo cestnine, in s tem nekako tudi zagotavljata redno
               odplačevanje. Današnji čas omogoča na finančnem trgu izredno ugoden najem kredita.
               Slab gospodar, katerikoli je, da ga ne bi porabil za take razvojne projekte, kot je
               avtocestni križ. Logično, pametno, gospodarno. Ne vidim tukaj nobenega posebnega
               problema, ne vpliva to na nek finančni javni dolg, tako so nam zagotovili najbolj
               odgovorni na tej vladi, in mislim, da je to postopno vračilo na 25 let in postopno
               zadolževanje do leta 2010 pametna, smiselna, logična poteza; da vendarle čim prej s
               pospešeno gradnjo, ponavljam, pridemo do dokončanja. Kajti, spoštovane kolegice in
               kolegi. Mi smo in vlada je to že akceptirala, tretja razvojna os je pred nami:
               Koroška, Dolenjska, Bela krajina, o tej razliki govorimo. In naslednji projekt, o
               katerem upam, da se že resno pripravljajo načrti, projekti in tako naprej, da ko ta
               križ končamo, ki je seveda prednosten, lahko postopoma začnemo delati Koroško, Celje,
               Posavje, Dolenjsko in Belo krajino. In to mislim, da je tudi naloga tega parlamenta
               in te vlade, da tu pripravimo vse ustrezne papirje, da bomo čim prej, ko končamo to
               zgodbo, začeli ono zgodbo. In glede tega projekta, jaz mislim, da ne vidim nekih
               posebnih razlogov za to prepolovitev tega zneska, brez argumentov, kje pa zmanjšamo
               tudi gradnjo. To je to. Mislim, nekorektno, bom rekel, zmanjšamo za 500, za polovico
               ta znesek, ostane pa vse isto, kot je bilo predvideno v samem zakonu. To ni korekten
               predlog amandmaja. Zato ga ne morem podpreti, podpiral bom pa seveda zagotovo to
               poroštvo, ki ga vendarle naj država nudi Darsu, da čim prej uspešno dokonča to
               pomembno slovensko zgodbo, ki se ji reče avtocestni program. Hvala lepa.</p>
            </sp>
            <sp xml:id="SDZ4-Redna-13-2006-02-07.sp65">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim poslanca Cvikla. Ste tudi na vrsti sedaj. Boste oboje
               izkoristili? Kolega Cvikl. Kot kaj se javljate? Kot repliko ali kot prijavljeni?</p>
            </sp>
            <sp xml:id="SDZ4-Redna-13-2006-02-07.sp66">

               <speaker>MAG. MILAN M. CVIKL:</speaker>

               <p>Najprej bom imel kar razpravo, bom pa tudi odgovoril gospodu Jancu in gospodu
               Černaču in drugim.</p>
               <p>Najprej gospodje, ker pravite, da ste dobro poučeni in ker ste za to, da je
               vprašanje izgradnje avtocest nekaj, kar je nacionalnega interesa, bi vas rad spomnil,
               da je februarja 2004 ta državni zbor sprejel resolucijo o izgradnji avtocest v
               Sloveniji. V tej resoluciji je bila potrjena struktura financiranja. 1/3 krediti, 1/3
               državni proračun in 1/3 cestnine. Ta resolucija je bila na podlagi študij, ki jih je
               gospod Božič še kot predsednik uprave Darsa zelo vehementno ministru SLS-a in
               ministru za finance pojasnjeval, zakaj je potrebno imeti tak način strukturiranja in
               takšen način financiranja izgradnje avtocest. Ta resolucija je v osnovi izhajala iz
               tega, da se nadaljuje uveljavljanje zakona o zagotavljanju sredstev iz proračuna ali,
               če hočete, bencinskega tolarja, ki se je po pretvorbi v DDV se spremenil v približno
               30 do 40 milijard letnega financiranja izgradnje avtocest iz državnega proračuna. To
               je slovenski, če hočete, evropski model izgradnje avtocest.</p>
               <p>To, kar je gospod Božič pisal v ponedeljek v Večeru in pravi, da gre za pomembno
               prelomnico- se z njim strinjam. Vendar gospod Božič, te prelomnice se delajo s
               spremembo resolucij, ne pa zato, ker ste najprej denar v državnem proračunu namenili
               nekam drugam, priti po milijardo evrov zadolževanja.</p>
               <p>Zakaj zmanjšujemo obseg sredstev v tem amandmaju? Zato, ker samo takšen obseg
               sredstev ohranja strukturo iz resolucije. Ker takšen obseg sredstev zagotavlja, kot
               je lepo napisano, da je potrebno razliko zagotovitvi v državnem proračunu in pred
               nami so spremembe proračuna za leto 2007, pred nami je državni proračun za leto 2008,
               se pravi, to je en vir oziroma druga dva vira, preko kohezijskih sredstev iz
               strukturnih skladov Evropske unije v finančni perspektivi 2007 in 2014. Gospodje, za
               leto 2007 vlada predvideva 3 milijarde tolarjev denarja iz Evropske unije. 3
               milijarde tolarjev. Na voljo pa jih je od 1. januarja 2007 naprej 900 milijard. In če
               ne boste, vlada, gospod minister za promet, gospod minister za finance, evropske
               tehnokrate prepričevali o pomeni izgradnje avtocest in zato pomembni od delitvi v
               okviru državnega razvojnega programa za izgradnjo avtocest, potem seveda se boste pač
               zadolževali. Kdo bo to plača? Plačal bo na koncu državni proračun. Zato, ker nihče,
               ne gospod Božič in ne gospod minister za finance nista dala ključnega zagotovila, da
               bo res prišlo do uvedbe elektronskega cestninjenja, kar je en robni pogoj, in da bo
               od leta 2008 naprej res zagotovljeno toliko, kot je predvideno v študijah ekonomskega
               inštituta, to pa je približno 200 milijonov evrov. In, gospodje, resolucija, ki je
               bila sprejeta februarja leta 2004, je imela zelo temeljit model. In ta model pravi,
               da bomo avtoceste zgradili do leta 2008, da se bo do leta 2013 eventualno izdelal
               tudi dopolnilni program in da bo pretežni vir za izgradnjo tega dopolnilnega programa
               - govorimo o tretji razvojni osi, govorimo o četrti razvojni osi - presežek sredstev
               iz projekta izgradnje avtocest. Tisti, ki ste ekonomisti, verjetno veste, da kadar se
               gre nekdo zadolžit, se mu kredit da samo, če na koncu projekta pokaže, da ima neko
               neto pozitivno vrednost. In resolucija z viri financiranja zagotavlja 75 milijard
               presežka sredstev ali 285 milijonov evrov. Ker pa ne gospod Božič in ne gospod Bajuk
               nista zagotovila, da bo v letu 2008 in dalje zagotovljenih iz državnega proračuna po
               50 milijard tolarjev - naj vas pri tem spomnim, da gospod Damjan pravi, da se bo vmes
               do leta 2012 celo proračun zmanjšal za več kot 240, 250 milijard -, bo učinek tega,
               kar kaže študija ekonomskega inštituta, ki jo je naročil gospod Božič, ki jo je
               gospod Božič kot minister poslal v državni zbor v septembru 2005, kaže, da bo učinek
               tega, da bo Dars imel negativno sedanjo vrednost v višini 852 milijonov evrov ali več
               kot 200 milijard tolarjev. In, gospodje, zaradi tega seveda ni res, da je to
               prelomnica. Če bi bila prelomnica, gospod minister, potem danes tega ne bi
               obravnavali, ker bi Dars tako kot, na primer, portugalska Brisa ali kdorkoli drug,
               zadeve financiral brez poroštev države, brez soglasij državnega zbora - ker bi to res
               bili tako imenovani projekti javno-zasebnega partnerstva. Vendar temu ni tako. Vi pač
               v proračunu niste mogli zagotoviti toliko, kot piše v resoluciji, niste šli
               popravljat resolucije, ampak po nujnem postopku iz plus 75 milijard delate luknjo v
               višini 200 milijard tolarjev.</p>
               <p>Minister za finance in gospod Božič sta rekla, onadva tega ne moreta zagotoviti,
               ker, veste, proračun sestavlja vlada. Sprašujem vas, koalicijski poslanci, ali boste
               v pripravi proračuna za leti 2008 in 2009 - začela se bo na podlagi vseh ustreznih
               postopkov relativno kmalu - zagotovili Darsu 200 milijonov evrov? Ali mu boste
               zagotovili? Ne boste. Gospod Janša seveda ne more tega tukaj potrditi, zato je to
               neodgovorno dejanje - ker zadolžujemo bodoče generacije. To pač na žalost ni
               prelomnica, ampak je vračanje v balkanski model, v argentinski model, kjer bo seveda
               teh minus 200 milijard potrebno vrniti in vračali bodo to seveda slovenski
               davkoplačevalci, vmes pa bo Slovenija tudi zaradi tega, kar počnete, imela vsaj dva
               problema. Plačali bomo več kot dodatnih 75 milijard obresti in ne bomo mogli, ker ne
               bo od kje vzeti, financirati dopolnilnega programa izgradnje avtocest, tretje
               razvojne osi, četrte razvojne osi, ampak se bodo na nas pasli samo evropski bankirji.
               To je, milo povedano, kratko vidna politika, neodgovorna politika in zato ji seveda
               nasprotujemo.</p>
            </sp>
            <sp xml:id="SDZ4-Redna-13-2006-02-07.sp67">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim poslanko Marjetko Uhan. Izvolite.</p>
            </sp>
            <sp xml:id="SDZ4-Redna-13-2006-02-07.sp68">

               <speaker>MARJETKA UHAN:</speaker>

               <p>Hvala lepa, gospod podpredsednik. Spoštovani minister s sodelavci, kolegice in
               kolegi. Sama ne bom podprla amandmaja Liberalne demokracije. Tudi sama vem, da je
               tako 500 milijonov kot 1 milijarda izredno velik denar in upam, da se tega zaveda
               tako Dars, kot minister, ki je predlagal ta zakon. Za primerjavo naj povem, da bi s
               tem denarjem preživelo kar nekaj ministrstev.</p>
               <p>Vendar, sama podpiram ta zakon, ker je to trenutno edino upanje, da dobimo, recimo,
               avtocesto tudi na podhranjeni Dolenjski, kjer se na določenih odsekih sploh še ni
               začelo graditi, kjer se razpravlja o lokacijskem načrtu in če bi podprla danes
               amandma gospoda Cvikla, potem bi izpadli verjetno kraki, kjer se sploh še ni začelo
               graditi. In danes naj jaz za Trebanjcem rečem, mene pa skrbi zadolževanje Darsa,
               države, zato si vi kar odpišite to cesto. Kje ste bili, ko se je država zadolževala
               za ostale krake, za ostalo avtocesto, po kateri se že vozite? Torej, edino upanja je
               danes, da podprem ta zakon in to poroštvo, in mislim, da ste kar nesramni s svojimi
               modeli, ko govorite o balkansko, argentinskih modelih. Jaz mislim, da je slovenska
               politika eno upanje, da dobimo avtocesto čim prej zgrajeno, medtem ko Cviklov model
               pa gotovo ni to upanje z avtocest. Hvala lepa.</p>
            </sp>
            <sp xml:id="SDZ4-Redna-13-2006-02-07.sp69">

               <speaker>PODPREDSEDNIK SAŠO PEČE:</speaker>

               <p>Hvala. Replika, kolega Cvikl.</p>
            </sp>
            <sp xml:id="SDZ4-Redna-13-2006-02-07.sp70">

               <speaker>MAG. MILAN M. CVIKL:</speaker>

               <p>Na kratko. Poglejte, gospa Uhan, ne gre za Cviklov model, gre za model ekonomskega
               inštituta pravne fakultete, gre za Božičev model, samo vmes je pozabil, da je kot
               predsednik uprave Darsa zagovarjal eno varianto, ko ga je pa gospod Janša stisnil, pa
               gospod Bajuk stisnil, pa ni mogel več dobiti iz proračuna toliko denarja, je pa začel
               zagovarjati drugo alternativo, alternativo po kateri bo vas Trebanjce, ta avtocesta
               stala veliko več pa veliko kasneje jo boste dobili.</p>
            </sp>
            <sp xml:id="SDZ4-Redna-13-2006-02-07.sp71">

               <speaker>PODPREDSEDNIK SAŠO PEČE:</speaker>

               <p>Hvala. Nadaljujemo z razpravo. Besedo ima poslanec Matej Lahovnik.</p>
            </sp>
            <sp xml:id="SDZ4-Redna-13-2006-02-07.sp72">

               <speaker>DR. MATEJ LAHOVNIK:</speaker>

               <p>Hvala lepa. Najprej, da razčistimo dilemo pri tem amandmaju, namreč gre za veliko
               zlorabo. V LDS ne govorimo, naj se sredstva za gradnjo avtocest zmanjšujejo, pač pa
               povemo, da so alternativni viri. Naslednje leto je nova finančna perspektiva, iz
               katere je mogoče črpati 900 milijard tolarjev, kar je 28% tega zneska, ki naj bi ga
               odobrili kot poroštvo Darsu. Druga možnost in drugo dejstvo, in dajte si to že,
               prosim, enkrat zapomniti, da ne bomo ponavljali nonstop je, da je minister Bajuk
               sredstva za gradnjo avtocest z 38 milijard zmanjšal na vsega 8 milijard v letu 2006.
               In študija ekonomskega inštituta pravne fakultete zelo jasno pravi: če se ne bodo ta
               sredstva za gradnje avtocest vrnila na prejšnji nivo 38 milijard tolarjev, se bo
               bistveno podaljšalo financiranje tja preko leta 2060. Ampak to gospoda Bajuka seveda
               ne skrbi. Jaz ga čisto razumem, on dobi penzijo iz Argentine ali ZDA iz nekih
               mednarodnih institucij, nima s tem težave, kdo bo to odplačeval in na kakšen način.
               Ampak oprostite, v tej državi je zelo veliko mladih generacij, ki veliko bi raje
               videle, naj se sredstva zagotovijo iz evropski skladov, iz kohezijskih sredstev in iz
               proračuna, ne pa kot poroštvo, ki ga bodo slej ko prej pokrile prihodnje generacije.</p>
               <p>Tukaj gre pa za neko osnovno ekonomiko in prosim, da ne zlorabljate več tega
               dejstva, da govorite, da mi s tem amandmajem zaviramo gradnjo avtocest. Ne gre za to!
               Gre za to, da se gradnja pospeši, ampak naredi cenejša. In to, kar govori spet
               minister Bajuk, ko pravi, poglejte, saj obrestne mere so trenutno na najnižjih
               nivojih, najnižjih zgodovinskih nivojih, to se zdaj splača. Ja, seveda, ampak naj mi
               pove, kakšne bodo leta 2010, 2015. In v prihodnost, tja preko leta 2060, ko se bo ta
               gradnja oziroma ko se bo to odplačevanje dogajalo. Tega pa seveda ne ve in jaz
               verjamem, da ga ne skrbi, ampak to, kar se dogaja je nojevsko tiščanje glave v pesek.
               In poglejte si magnetograme z odborov tega državnega zbora in boste videli,
               opozarjali smo, ne zmanjšujete deleža sredstev iz proračuna z 38 milijard tolarjev na
               8 milijard tolarjev! Tudi minister Božič je potrdil, da je lahko to nevarno. Tudi v
               tisti študiji ekonomskega inštituta pravne fakultete, ki ste jo sami naročili, zelo
               jasno piše, ne tega delati, ker se bo morala dinamika vrniti financiranja na prejšnjo
               raven. Ampak za leti 2008, 2009 - to verjamem, da vas danes še ne skrbi, kaj bo
               takrat, kaj šele v naslednjih letih, ko se bodo ti <q>"pufi"</q> odplačevali.</p>
               <p>In da na koncu izpostavim še eno dejstvo, ko govorimo o tretji razvojni osi, nihče
               ne <q>"osporava"</q> tretje razvojne osi. Nasprotno, sam sem postavil ministrom vprašanje,
               zakaj se gradnja te tretje razvojne osi ne zastavi še hitreje in še bolj aktivno
               pospeši. Še enkrat, ko govorimo o avtocestnem omrežju, govorimo samo iz katerih
               virov. In še enkrat gospoda, naslednje leto začne teči nova finančna perspektiva, 900
               milijard tolarjev sredstev imate tam, 28% tega denarja namenite za te infrastrukturne
               projekte, pa bo gradnja zelo poceni in zelo enostavna. Nehajte pa <q>"farbati"</q> celo
               državo s tem, da dajete neka poroštva in se zadolžujete nekam v oddaljeno prihodnost.
               To se mi pa zdi neodgovorno in še večja manipulacija se mi zdi, ko kdo reče, da LDS s
               tem amandmajem želi zavreti gradnjo avtocest. Dajte no, poglejte si vsebino in
               preberite si vsaj te študije ekonomskega instituta pravne fakultete, ki ste jih sami
               naročili!</p>
               <p>In še nekaj, očitno bomo res morali vprašati ministra za finance ali nekoga, koliko
               je vsaj ta študija stala, ker očitno je, da vam nič ne koristi, niti prebrali je
               niste in res me zanima, zakaj mečemo denar v brezno, če te študije, ki jih sami
               naročite, potem sploh ne preberete. Hvala.</p>
            </sp>
            <sp xml:id="SDZ4-Redna-13-2006-02-07.sp73">

               <speaker>PODPREDSEDNIK SAŠO PEČE:</speaker>

               <p>Hvala. Naslednji na seznamu prijavljenih je poslanec Samo Bevk.</p>
            </sp>
            <sp xml:id="SDZ4-Redna-13-2006-02-07.sp74">

               <speaker>SAMO BEVK:</speaker>

               <p>Hvala lepa, gospod podpredsednik. Jaz zakonu ne bom nasprotoval, kljub temu da ima
               pomembne finančne posledice. Posodobitev cestne infrastrukture je po mojem mnenju
               bistvena - ne samo cestne, vse prometne infrastrukture - je po mojem bistvena za
               nadaljnji gospodarski razvoj naše države. Leta 2001, ko je prišlo do zastoja
               financiranja avtocestnega programa, se je to odražalo negativno in je prišlo do
               zastoja ne samo v gradbeništvu, temveč v vsem slovenskem gospodarstvu.</p>
               <p>Vendar tu nimamo samo avtocest, tu imamo še železniško infrastrukturo in tudi
               državne ceste. Pred seboj imamo tudi dokumente vlade o investicijskih prioritetah
               Slovenije v obdobju 2007 in 2013. V teh prioritetah imamo tudi tam, kjer govorijo o
               državnih cestah, tudi tako imenovano tretjo os pa tudi del četrte razvojne osi, ki se
               je v zadnjem času tudi uveljavila v našem slovenskem prostoru, danes smo slišali, še
               3.a razvojno os. Bi pa rad povedal, gospod minister, da se glede prioritet in nabora
               projektov, ki bodo lahko kandidirali na sofinanciranje evropskih sredstev, v naši
               subregiji, na Idrijskem, ne strinjamo, kajti četrto razvojno os ste v investicijskih
               prioritetah Slovenije za obdobje 2007-2013 naredili invalidno; ponavljam, to razvojno
               os ste naredili invalidno, kajti popolnoma ste zanemarili levi krak te osi. Se pravi,
               najbolj propulzivno razvito izvozno gospodarstko okolje v Sloveniji, na Idrijskem,
               ste popolnoma zaobšli <gap n="..."/><stage>/Opozorilni znak za konec razprave./</stage><gap n=".."/> in ga naredili za
               slepo črevo. Zato prosim, da preden boste dokončno sprejeli te prioritete, da to
               korigirate. Hvala lepa.</p>
            </sp>
            <sp xml:id="SDZ4-Redna-13-2006-02-07.sp75">

               <speaker>PODPREDSEDNIK SAŠO PEČE:</speaker>

               <p>Hvala. Besedo dajem poslancu Bogdanu Baroviču.</p>
            </sp>
            <sp xml:id="SDZ4-Redna-13-2006-02-07.sp76">

               <speaker>BOGDAN BAROVIČ:</speaker>

               <p>Hvala. Kolegice in kolegi. Povedal bom zelo kratko zgodbo, ki pa je povezana z
               amandmajem, da ne bo nesporazumov. V banko sta prišla mož, žena in otrok. Rekla sta,
               živiva v občini, kjer je velik stanovanjski problem, želiva ga rešiti tako, da bova
               zgradila hišo, se preselila skupaj s starši in s tem sprostila prostor drugim; to
               želiva narediti takoj, zato ker so zelo ugodni krediti pogoji in potrebujeva 100
               milijonov. Bančni delavec seveda ugotovi, da niti s poroštvom niti drugače nista
               sposobna dobiti kredita za 100 milijonov, in ju odslovi. In potem - kaj? - ljudje
               rečejo, da je bančni uslužbenec naperjen proti reševanju stanovanjskih problemov, da
               je bančni uslužbenec naperjen proti razvoju mladih družin in da ne da denarja. Ni
               res! Gospe in gospodje, ravno ta amandma je posledica neresnega odnosa pristojnega
               finančnega ministrstva do sprejetih zakonov. 33. člen zakona o izvrševanju proračuna
               natančno določa, da je lahko zadolženost države, Republike Slovenije, v enem letu 150
               milijard tolarjev na glavnice. Ali je tako težko napisati, da je država, Republika
               Slovenija, na vse glavnice v letu 2006, na pamet bom rekel, zadolžena 40 milijard, in
               vemo, da imamo še razliko za vse ostale zadolžitve 110 milijard. Kje imamo ta
               podatek, osnovni podatek, ki bi ga morali imeti?! Nimamo ga! V tem državnem zboru smo
               rekli, država, Republika Slovenija, ima zadolževanje v višini 3% bruto družbenega
               produkta. Če je to na pamet 120 milijard, je to 120 milijard - in to je zakon in ga
               je treba spoštovati! In ne moremo mi na naš zakon, ki govori, da je to 120 milijard,
               vzeti kredit za 250 milijard! In za <q>"bog lonaj"</q> potem očitate, da smo, ne vem, proti
               razvoju cest! Bog ne daj, da bi bili proti razvoju cest! Ampak kaj se je zgodilo v
               tem državnem zboru, ne glede na katero oblast? Kaj smo naredili pred slabim letom:
               znižali cestnino za tovornjake in povečali osno obremenitev! Ali je to način? Je to
               način, kako bomo zdaj dobili denar nazaj - to, da znižamo cestnine? In vsi tovornjaki
               iz Evrope, pametni, gredo z vlakov na slovenske ceste - zato, ker je to pri nas
               poceni, in zato, ker pri nas lahko imajo, ne vem, 15-tonsko obremenitev in uničujejo
               slovenske ceste? Je to način, kako bomo zbirali denar? Kje imamo napisanih pet ali
               šest ukrepov, s katerimi bomo črpali in vračali sredstva za novozgrajene ceste? Kje?
               Govorimo o elektronskem cestninjenju, govorimo o tem in onem. Nikjer ni tega! Nikjer
               ni jamstev.</p>
               <p>In ne nazadnje, če bi se zgodilo, da bi morala država, ker piše v členu, če ne bo
               Dars sposoben, bo morala država poravnati - če bi se to zgodilo, iz čigavega denarja?
               Iz davkoplačevalskega, tam, kjer se polni proračun. In kaj iz tega sledi: dvojna
               obdavčenost državljank in državljanov. Bog ne daj, da se to zgodi! Prvič, proračun bo
               vračal, to je davkoplačevalski denar, in drugič, vsi mi, ki se vozimo, bomo plačevali
               višjo cestnino. Saj je prav, saj jo bomo morali, če hočemo imeti ceste, to že sedaj
               vemo. In v Slovenski nacionalni stranki imamo stokrat raje, da ta trenutek poveste,
               da je možna zadolženost do tistega okvira do katerega je glede na zakonodajo, za
               razliko do potrebnega denarja pa sedajle odkrito povejte vsem nam in vsem Slovenkam
               in Slovencem, da bomo pač plačevali, ne vem, 10, 15, 20% dražjo cestnino. Prav je
               tako, pošteno je. Pregledno je, da bomo mi plačevali cestnino, ne pa, da bomo sedaj
               skozi nekatere najete <q>"pufe"</q> v višini skupnih 600 milijard tolarjev kasneje plačevali
               in ta posojila in še 40 ali pa 50% večjo cestnino. Samo to preglednost bi radi:
               koliko se sme ta država letos in prihodnja leta zadolžiti. In do tiste meje, do tiste
               meje bo tudi Slovenska nacionalna stranka, rekla: da.</p>
               <p>In ne nazadnje, me prav zanima, šest let se borim, pa končam, za trboveljsko
               bolnišnico in sedaj je sklep, da se bo zgradila nova. Stala bo nekaj milijard.
               Verjetno bo prišel predlog ministrstva za zdravje za poroštvo. In kaj se bo zgodilo?
               Že v naprej vem, 33. člen zakona o ZIPRU govori, da se lahko država zadolži do toliko
               in ker je ta zadolženost že na meji 150-ih milijard, tega poroštva za eno bolnico pa
               ne bo. Slučajno je ta v Trbovljah, lahko bo pa kje drugje. Pa ni samo bolnica, je še
               kaj drugega. Imamo še železnice, imamo drugi tir, imamo zračni promet, imamo pomorski
               promet. Tudi tam so težave, s katerimi se minister neposredno srečuje, ampak ta
               trenutek o njih ne more ali pa ne sme govoriti, ker mora reševati avtocestni problem.
               Ko bo pa tam zmanjkalo denarja, ko bo Evropa tistih par sto milijonov, ki jih ima za
               železnice, rekla jih nočete, jih bo dala stran, bo imel pa spet minister druge
               težave.</p>
            </sp>
            <sp xml:id="SDZ4-Redna-13-2006-02-07.sp77">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim poslanca Antona Anderliča. Izvolite.</p>
            </sp>
            <sp xml:id="SDZ4-Redna-13-2006-02-07.sp78">

               <speaker>ANTON ANDERLIČ:</speaker>

               <p>Danes se postavljajo vprašanja, ali je nekdo za gradnjo avtocest, drug pa proti.
               Samo če si upa postaviti kakšno vprašanje, je že proti. Ampak nekaj je narobe pri tem
               celotnem postopku. Mi sprejemamo danes enega od dvojčkov in v četrtek drugega od
               dvojčkov zakonov, ki govorita o isti stvari. Ampak prav čudno je, da to ne dela vlada
               kot taka, usklajeno in da oba ministra sedita pri obeh zakonih, kajti sta v neki
               usodni zvezi, kot bi se temu lahko reklo. Ampak je to tako, da mogoče stvari skozi
               tak način bolj zvodenijo, se bolj skrijejo, postajajo nepregledne itn., in tako to
               življenje teče. Ne trdim, da je ta način financiranja izgradnje avtocest, ki je bil
               do sedaj uzakonjen, če hočete, v državi Sloveniji, najboljši. Trdim pa, da ni edina
               alternativa temu, preprosto prehod s tistega, kar je bilo sedaj, na zadolževanje.
               Nobena velika modrost ni, da imamo zelo zelo različne oblike po svetu, kako te stvari
               delajo. Ali pa je res mogoče, kar tako, z levo roko odpraviti zakon o zagotavljanju
               namenskih sredstev za izgradnjo avtocest, ki ga mimogrede plačujemo pri litru
               bencina, nafte vsak dan ali pa takrat, ko kupujemo gorivo za kurjavo čez zimo. Ampak
               to se vlade ne tiče. Ta zakon je osnova in je seveda osnova resolucije, o kateri je
               že bilo govora, in tukaj se ne pove, zakaj se odstopa do tega načina, od konec koncev
               neizvrševanja zakona. In mi to, kar bomo zdaj s poroštvi prevzeli kot obvezo, tudi če
               se teoretično zgodi, da bodo cestnine leta 2065 pokrile vse tisto, kar bomo sedaj
               najeli kot kredit ali bomo najemali kredite v prihodnosti zato, da bomo
               reprogramirali kredite, kajti dejstvo je, da nekatere kredite in tiste, ki smo jih
               lani tukaj potrjevali, smo najemali zato, da smo reprogramirali nekatere kredite iz
               preteklosti. In zdaj bo pa seveda tega še bistveno več. In jaz menim, da tisto, kar
               smo že plačali uporabniki avtocest skozi namenski tolar, nam ne bi smeli zdaj obesiti
               skozi davke na drugi strani. To je protizakonito, celo sem trdno prepričan. Pa vi
               mislite, da se res ni v preteklih desetih letih nobeden spomnil <q>"za boga"</q>, da je pa
               ja lažje iti po kredit v EIB, EBRD, v komercialne banke, kamorkoli, kot pa se mučiti
               in sestavljati proračun, zato da bo <q>"štimal"</q>, zato da bo javna poraba v okvirih, zato
               da bomo dosegli makroekonomske cilje, zato da bomo dosegli razvoj, zato da bomo
               vzpostavili pogoje za približevanje evro in tako naprej. Ali mislite, da tega, teh
               idej in teh skušnjav nihče ni imel v preteklih 10 letih? Ampak se je reklo, ni mogoče
               vse preko kreditov financirati, kajti to obremenjuje javne finance čez določene
               okvire, ki smo jih sprejeli kot zavezo, da bomo spravili inflacijo na pravo mero in
               tako naprej. Ni velika pogruntavščina, da rečete, to nima zveze z državo, Dars se bo
               zadolžil. Ampak vendarle, s poroštvom se pač to zgodi. Jaz bi rad slišal odgovor:
               prvič, na vprašanje, zakaj se je odstopilo od tega zakona, ki zagotavlja sredstva in
               zakaj se ta sredstva ne zagotavljajo. Drugič. Kakšen je predvideni izračun vseh
               obresti do konca, do tega celotnega projekta, do odplačila. In tretje, kje je tisti,
               recimo temu prelom, ki se mu pravi, do tukaj plačujemo te obresti v luknjo in od tam
               naprej se bo začel dobičkonosen projekt teh avtocest. Na kateri točki pričakujete, da
               se bo ta prelom zares zgodil? Kajti če avtoceste same po sebi ne bodo v neki
               prihodnosti tudi profitabilne, da se bo nek dobiček vendarle vračal zato, da se bo
               lahko avtoceste obnavljalo, da se bo lahko tudi iz tega naslova še kaj gradilo in da
               bo teza, ki je po mojem mnenju dokaj verjetna, da se bo vse, kar se bo pokasiralo iz
               naslova cestnin, tako rekoč namenjalo za vračilo kreditov, in še več, da bomo morali
               tudi v prihodnje - danes je bilo rečeno tukaj, nekdo je rekel, da bo z veseljem še
               drugo leto podprl najem kredita za 300 milijonov evrov, če sem prav razumel. Jaz se
               pa tega seveda bojim, ker neka moralna obveznost pa je vseh nas, da tistih po letu
               2060, 2070 in tako naprej ne zadolžujemo z nesmotrnimi rešitvami. Glede na tri
               postavljena vprašanja bi želel, da vendarle tudi predstavniki vlade kaj odgovorijo.
           </p>
            </sp>
            <sp xml:id="SDZ4-Redna-13-2006-02-07.sp79">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim poslanca Alojza Soka.</p>
            </sp>
            <sp xml:id="SDZ4-Redna-13-2006-02-07.sp80">

               <speaker>ALOJZ SOK:</speaker>

               <p>Hvala za besedo. Spoštovani gospod minister s sodelavci, spoštovane kolegice poslanke
               in poslanci! Cestna problematika seveda ni tema, ki bi bila v državnem zboru prvič. Z
               njo smo se srečevali skozi zadnjih nekaj let, tako, približno dvakrat na leto smo
               razpravljali o poroštvih, pa potem še enkrat ob planu izgradnje za tekoče leto, in te
               debate so vedno bolj ali manj enake ali pa podobne. Problem je v tem, da to, kar se
               danes pogovarjamo o izgradnji avtocest, bi morali v tej državi storiti tam leta 1970;
               takrat so v razviti Evropi gradili avtoceste. Danes pa se srečujemo s tem problemom,
               da imamo ogromen promet in da nimamo avtocest, na eni strani, na drugi strani pa se
               srečujemo s težavami, kako to financirati.</p>
               <p>Res je, kolega Cvikl, sprejeli smo nacionalni program izgradnje avtocest, ampak ta
               program gre nekako tja do leta 2013. Potem ste vi pred volitvami, torej leta 2004, v
               Pomurju obljubili, da bo to končano leta 2008, ne 2013, kajne, gospod Rop? In to je
               bila tudi predvolilna parola. In prav je tako. In seveda ta vlada in ta vladna
               koalicija tej obljubi sledi. In sedaj smo na tem, da je treba do leta 2008 Pomurcem
               to zgraditi. Res je, zgradili smo okoli Ljubljane, lahko se vozite, tudi ne plačujete
               cestnin, tudi do morja se je zgradilo, tako da ste lahko hitro v Portorožu in na
               morju. Problem pa je seveda za tiste, ki pridejo iz severovzhodne Slovenije, iz
               Prlekije, Pomurja, problem je za Korošce in še za marsikoga. Bilo bi veliko lažje, če
               bi se kdaj v preteklosti odločili in bi katero od avtocestnih povezav gradili s
               koncesijo. To se ni zgodilo. Na vseh delih se je nekaj zgradilo in danes, mislim, da
               enostavno s koncesijo ni možno nikjer več graditi, razen eventualno phyrnske
               avtoceste; to bi verjetno še vedno bilo možno. In tu bi tudi rad odgovor od ministra,
               ali se v tej smeri kaj razmišlja, da bi se pa mogoče le del tega nadoknadilo na
               kakšen drug način, kajti jasno je vsem, poroštvo pomeni v bistvu to, da če tisti, ki
               pač dobi poroštvo, tega ne more vrniti, potem je država tista, ki to plača. Torej, to
               je povsem logično in to vsi razumemo.</p>
               <p>Sedaj, koliko je zadolžena država, po tistem, ko se je spremenil zakon o Darsu, in
               pa seveda tudi po teh merilih, ki jih priznava Evropska unija, se dolg Darsa ne šteje
               v državni dolg, kolega Barovič. Slovenija je izpolnila kriterije za prevzem evra, to
               pomeni, da tako po dolgu kot tudi po inflaciji ne presega teh pogojev in smo edina
               država v tem trenutku, ki izpolnjuje vse te pogoje in bi lahko že jutri, če bi seveda
               se sedaj o tem odločalo, prevzeli kot skupno evropsko valuto evro, to se bo po
               pričakovanju pač zgodilo s 1.1.2006.</p>
               <p>Dolg Darsa seveda ni nastal čez noč, dolg Darsa je nastajala, poglejte, jaz vam
               lahko prebral, vi govorite o nekem balkanskem, argentinskem modelu - sedaj ne vem,
               balkanski model sigurno ni bil takšen, da bi gradili avtoceste, so se zadolževali,
               vendar za kaj drugega. Ne bom se spuščal v kaj vse se je zadolževalo in za kaj vse se
               je trošilo. Kar se pa tiče argentinskega modela, to je sedaj neka noviteta, ki je
               prinesena v to razpravo, edino, kar jaz lahko s tem povežem, je verjetno to, da je
               pač družina finančnega ministra poiskala, tako kot tisoče drugih družin, svoj prostor
               v Argentini. To je bila edina država, ki je tem revežem takrat dala možnost, da so
               lahko prišli ali pa bi končali v Kočevskem rogu, tako kot je marsikdo. Ne vem, zakaj
               vedno ponavljate ta argentinski model, morali bi se zamisliti kolega Cvikl nad tem.
               Ne vem, zakaj to govorite, enostavno mi ni jasno. Poleg tega smo pa pred časom lahko
               brali, da je Argentina velik del svojega dolga povrnila, se pravi, se tam ponovno
               razvija ena uspešna ekonomija, je pa seveda ta država še vedno hudo zadolžena, to
               tudi lahko beremo. Jaz vam enostavno predlagam, da tega več ne uporabljate, ker ima
               zelo težke čustvene emocije lahko za marsikoga. Za nas, ki smo rojeni v tej državi
               ne, za marsikoga pa da, vi vedno govorite balkansko, argentinski.</p>
               <p>Recimo, kakšen pa je bil potem ta model pred volitvami leta 2000. 1.5.1999 je
               sprejel državni zbor poroštvo za 330 milijonov ameriških dolarjev, 15.5.1975
               milijonov evrov, potem je bilo 5.11.1999 za 85 milijonov evrov in potem še 13.11.1999
               za 160 milijonov evrov. Če to seštejete, dobiti nekaj manj kot eno milijardo evrov,
               leta 1999. Poglejte, imam tu pred sabo, lahko si preberete. Ampak vseeno je iz vsega
               tega naslova do tega trenutka pač nastalo vse skupaj dolga za približno ena pa pol
               milijarde evrov, to predstavlja približno polovico tistega programa, ki ga je Dars do
               sedaj izvedel. S tem poroštvom, ki ga pa danes uzakonjamo in ki naj bi ga Dars črpal
               do leta 2010, pa bi se ta del dvignil za 90% izvedenega programa na 54%. Za 90%
               oziroma 517 kilometrov avtocest naj bi se ta del dvignil na 54% in finančni minister,
               ki je dobil tudi eno od priznanj, ki mu sicer vi ne dajete neke velike teže, pravi,
               da je to vzdržno in da je to možno z <gap n="...."/><stage>/Oglašanje iz klopi./</stage><gap n="..."/> Če lahko, kolega
               Anderlič? Da je to možno ob drugačnem načinu cestninjenja zagotoviti iz pobiranja
               cestnin in potem tudi to zadevo na takšen način izfinancirati. Tisto, kar je pa bolj
               pomembno in čemur bo potrebno posvetiti znatno večjo pozornost, pa je vsekakor nadzor
               nad porabo teh sredstev. V preteklosti se je dogajalo, da se je ob cestnem programu,
               meni je žal, da ni tukaj bivšega prometnega ministra, ne vem, kako to, da danes
               manjka, bi lahko marsikaj povedal, da se je ob tem programu marsikaj financiralo, od
               raznih lokalnih cest, pa ne samo cest, še raznih zadev, ki sploh s cestami niso imele
               nobene zveze. In to je velika naloga na Darsu, da takšne in podobne zadeve prepreči
               in da se cena zgrajenega kilometra avtoceste zmanjša, ker je pri nas obupno predraga.
           </p>
            </sp>
            <sp xml:id="SDZ4-Redna-13-2006-02-07.sp81">

               <speaker>PODPREDSEDNIK SAŠO PEČE:</speaker>

               <p>Poslanke in poslance prosim, da prisluhnemo govorniku, besedo ima in edini jo ima
               kolega Sok.</p>
            </sp>
            <sp xml:id="SDZ4-Redna-13-2006-02-07.sp82">

               <speaker>ALOJZ SOK:</speaker>

               <p>Jaz bom počakal, da bo kolega Anderlič končal, jaz njega nisem motil, on mi tu neka
               svoja mnenja vsiljuje, ampak imam pravico, da tako razmišljam. Kar se tiče pogojev,
               pod katerimi bodo ta sredstva do leta 2010 odobrena, tukaj jasno je predpostavljeno
               tudi, da se naredi vse, da se pridobijo sredstva evropskega kohezivnega sklada. Tukaj
               je napisano, da se v okviru tega planira do 300 milijonov teh sredstev in da se bo
               potem poraba iz tega za toliko zmanjšala. In tudi danes tukaj s strani kolega
               Lahovnika spraševati: <q>"Povejte nam, kakšne bodo obresti leta 2010?"</q> Ja, kdo pa to ve,
               to naj on pove kot ekonomski strokovnjak, naj nam on pove, kakšne bodo obresti leta
               2010. Mi lahko vemo, kakšne so obresti v tem trenutku. Kakšne bodo čez pet let, ne
               vem, on je dr. ekonomije, vse ve, naj on pove. Pogoji, pod katerimi se pa ta kredi
               naj najame, pa so v 2. členu tega kratkega zakona zapisani. Tu so zapisani pogoji, se
               pravi, od teh pogojev se ne sme odstopati, če pa bi se, pa bo potem vlada kot
               predlagatelj morala priti v parlament s spremembo tega zakona in takrat bomo pa lahko
               tudi rekli, ne pod takšnimi pogoji pa se več ne strinjamo. Vse drugo, kolega Cvikl,
               je neko ugibanje, bi rekel, neko širjenje strahov, v bistvu pa je to, da ceste obupno
               potrebujemo, da tudi to, da je vlada znižala v okviru proračuna sredstva za
               avtocestni program, to sicer drži, je pa res, da je ob tem treba povedati, da je
               vlada namenila veliko več sredstev za druge ceste, ki so bile vseskozi zanemarjene,
               da je vlada namenila več sredstev lokalnim skupnosti, ki še kako potrebujejo sredstva
               za financiranje svoje občinske infrastrukture. Res je tudi, da je vlada znižala davek
               na izplačane plače in da se bo to še zniževalo, se pravi, če se nekje nekaj niža,
               potem je treba na neki drugi strani to razliko na nek način zagotoviti. To je pač
               enostavna logika, ki jo lahko razumemo tudi tisti, ki pač po stroki nismo ekonomisti.</p>
               <p>Pred vlado je tudi projekt posodabljanja železnic in tukaj se bomo seveda morali pač
               zavestno odločiti, ali se zadolžite in te zadeve čim prej spravite v uporabo ali pa
               dejansko še leta in leta dolgo čakate in pač stopicate na mestu.</p>
               <p>Torej, tudi sam bom ta zakon podprl, čeprav se zavedam, da gre za veliko odločitev.
               Hvala lepa.</p>
            </sp>
            <sp xml:id="SDZ4-Redna-13-2006-02-07.sp83">

               <speaker>PREDSEDNIK FRANCE CUKJATI:</speaker>

               <p>Hvala gospodu Soku. Imamo dve replike. Najprej gospod Cvikl.</p>
            </sp>
            <sp xml:id="SDZ4-Redna-13-2006-02-07.sp84">

               <speaker>MAG. MILAN M. CVIKL:</speaker>

               <p>Zelo na kratko gospod Sok. Glejte, razlika med nami in vami je v tem, da je vlada 10
               krat prišla v državni zbor in v tem času se je Dars zadolžil za to milijardo 900
               evrov. Iz tega je izgradil to, kar je zgradil. Vi sedaj še za obdobje naslednjega
               mandata zadolžujete Dars za dodatno milijardo evrov. To je balkansko argentinski
               model zato, ker je njegova značilnost, da se zadolžiš pri bankirjih in ne vrneš. In
               gospod Sok, vsak ki gre v London, pa reče, jaz bi imel milijardo evrov in bo zato
               plačal 75 milijard obresti, dobi zelo veliko pohval.</p>
            </sp>
            <sp xml:id="SDZ4-Redna-13-2006-02-07.sp85">

               <speaker>PREDSEDNIK FRANCE CUKJATI:</speaker>

               <p>Hvala. In še gospod Anderlič.</p>
            </sp>
            <sp xml:id="SDZ4-Redna-13-2006-02-07.sp86">

               <speaker>ANTON ANDERLIČ:</speaker>

               <p>Glejte gospod Sok, ko vi govorite o tem, bilo je namenjeno za, ne vem kaj, bilo je in
               tako naprej, povejte ime, povejte kdaj in zakaj. Ne v svoji maneri obtoževati, vse je
               bilo prej narobe, zdaj bomo pa mi rešili. Bilo bi to korektno.</p>
               <p>In drugo, to, ko govorite, ja, če bo kaj narobe, bomo prišli s spremembami. Če bi
               res imeli namen, potem bi prišli s spremembo zakona o zagotavljanju namenskih
               sredstev za izgradnjo avtocest. Denar se pobira, gre v proračun, namenja se v
               integralnem proračunu za kamorkoli že, mi to plačujemo z bencinom in ni prav, da se
               namenja za druge stvari. Gradimo iz tega ceste ali pa spremenite zakon.</p>
            </sp>
            <sp xml:id="SDZ4-Redna-13-2006-02-07.sp87">

               <speaker>PREDSEDNIK FRANCE CUKJATI:</speaker>

               <p>Hvala. Gospod Rop, ali ste za razpravo? Za repliko, izvolite.</p>
            </sp>
            <sp xml:id="SDZ4-Redna-13-2006-02-07.sp88">

               <speaker>MAG. ANTON ROP:</speaker>

               <p>Spoštovani gospod predsednik. Prav tako, zelo na kratko. Torej, vse to, kar je gospod
               Sok povedal, bi morda držalo, če ne bi spregledal bistva. Mi smo avtocestni program
               financirali tako, da se je lahko samofinanciral. Nova vlada oziroma ta vlada, zdaj že
               kar nekaj časa traja, je ta projekt zastavila na takšen način, da ne zagotavlja
               samofinanciranje.</p>
               <p>Od leta 2000 naprej smo poskušali zagotavljati sredstva za avtocestni program tako,
               da smo polovico zagotovili iz proračuna, polovico smo se pa zadolževali. In to je
               omogočalo samofinanciranje projekta. Sedaj se je 38 milijard skrčilo na 8 milijard,
               vse se financira samo iz kreditiranja, to pomeni, da bo na koncu ta dolg plačal
               proračun ali pa davkoplačevalci preko višje cestnine.</p>
               <p>To je nedopustno, to je prikrito zadolževanje in to je izjemno slabo in mi
               prevaljujemo dolg za izgradnjo avtocest, zaradi prikritega financiranja drugih
               izdatkov, na te in na bodoče generacije in to želimo danes opozoriti. To je slabo in
               v popolnem nasprotju s tem, kar je do sedaj ta koalicija obljubljala, da bo v
               Sloveniji delala. In na to danes opozarjamo in še je čas, da se v zvezi s tem
               naredijo ustrezne korekcije.</p>
            </sp>
            <sp xml:id="SDZ4-Redna-13-2006-02-07.sp89">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Štebe. Prosim.</p>
            </sp>
            <sp xml:id="SDZ4-Redna-13-2006-02-07.sp90">

               <speaker>MAG. TOMAŽ ŠTEBE:</speaker>

               <p>Hvala lepa, gospod predsednik. Spoštovani gospod minister, gospod predsednik Darsa,
               kolegice in kolegi!</p>
               <p>Jaz tega dopolnila ne bom podprl, pravzaprav menim, da je dopolnilo nepopolno, morda
               celo formalno. Kajti oni, predlagatelji, LDS, je enostavno spremenil samo število v
               prvi alineji iz 1.030,15 na 500, ni pa opredelil in zaokrožil tega amandmaja s tem,
               da bi izločil tiste avtocestne odseke, ki bi jih pač financirali s tako zmanjšanim
               zneskom poroštev oziroma zadolžitev ali pa z izdajo delnic. Pravzaprav
               <gap n="..."/><stage>/Nerazumljivo./</stage><gap n="..."/> država oziroma državnega proračuna ponudijo rešitev pač na
               enostaven način z razpolovitvijo deleža. In to izrabijo potem za propagando,
               demagogijo in strašenje. Najmanj, kar bi bilo korektno je, da prevzamejo tudi
               odgovornost in bi za tako zmanjšanje zneske navedli tudi, izločili tiste odseke, ki
               bi s tako zmanjšanim denarjem lahko realizirali. Govorijo o javno zasebnem
               partnerstvu, ki jih pač prejšnja vlada ni koncipirala. Koncesije kot take v klasičnem
               smislu niso bile uvedene, po mojem mnenju zaradi domačih, gospodarskih in tudi
               izvajalskih interesov. Dars pa je namesto tega postal ene vrste državni koncesionar,
               ki lahko s takimi pooblastili izdaja dolžniške in vrednostne papirje in najema
               kredite. Poroštvo in soglasje pa mu daje ustanovitelj ali pa lastnik.</p>
               <p>Tudi študije so raznih vrst. Verjetno je tisti, ki dvomi oziroma ki jih, ali pa
               dvomijo in jih navajajo kot vsemogočne, tudi sam kakšno izdeloval. Rezultati študij
               so med drugim zelo pogosto pomembno odvisni od vhodnih pogojev naročnika. In ti so se
               z novim pristopom te vlade po mojem mnenju bistveno spremenili.</p>
               <p>Tudi strašenje zaradi dodatnega obdavčevanja in tako naprej, sistem cestninjenja, ki
               je bil tako pravzaprav zlorabljen, omogoča pobiranje samo dobrih 60% tistega, kar naj
               bi se cestninilo. Jaz sem prepričan, da se da bistveno več cestniniti oziroma pobrati
               denarja, če grdo povem, na primeren način cestninjenja oziroma taksiranja vseh
               obremenitev. Nekaj več v nadaljevanju.</p>
               <p>Pravzaprav je pa, kot je bilo tudi že rečeno, nedopusten zaostanek pri izgradnji
               avtocest in hitrih cest. Prvotni nacionalni avtocestni program bi moral biti
               zaključen že pred dvema letoma, pa je bil takrat podaljšan do leta 2013. Razvite
               evropske države so prvi sistem avtocest končale že pred 30 do 40 leti, nekateri pa so
               jih gradili že pred vojno. Stanje državnih cest je slabo, najslabši pa je njihov
               spodnji ustroj in tehnično prometne karakteristike.</p>
               <p>Železnice tudi čakajo na prvo sistemsko modernizacijo infrastrukture ob tem, da
               razvite države gradijo super hitre železnice tretje generacije. V 10 do 12 letih na
               40 let podlage, je bila vladna politika postopne, počasne gradnje.</p>
               <p>Podpiram odločno potezo te vlade, vseh ministrov, gospodje, gospod Anderlič, to je
               pospešeno oziroma prednostna izgradnjo avtocest, sprostitev proračuna za državne
               ceste in za nove prometne razvojne osi. Nujno se mora realizirati izgradnja avtocest
               po planu oziroma hitreje, kot je predvideno, ob dodatno predvidenih izgradnjah novih
               razvojnih smeri in temeljite modernizacije državnih cest.</p>
               <p>Za Slovenijo in to koalicijo je po mojem mnenju tudi aktualna in tudi aktualna za
               Evropo je bistvena rast in zaposlovanje, ki pa je možna samo s temeljitimi
               prestrukturiranjem proračuna, stroškov delovanja države in podobno. Predpogoj pa je,
               in to tudi pričakujemo od ministrstva in Dars-a, da se cestnine na avtocestah in
               takse za povzročene stroške in obremenjevanje okolja, za državne ceste, za tovorna
               vozila s prometno politiko, preusmerijo na tovorni in tranzitni promet, na avtoceste
               oziroma železnice, da se to realizira. Resnična uvedba, drugače kot do sedaj
               cestninijo uporabe avtocest v prostem prometnem toku, ob hkratni uvedbi taks za
               državne ceste. Zaenkrat še vedno pogrešam ustrezno vizijo s strateško odločitvijo ter
               cilji, ki bodo v resnici pripeljali do cestninjenja v prostem prometnem toku. V
               letnem planu izgradnje avtocest za leto 2006 je še vedno naveden plan uvedbe novega
               elektronskega cestninskega sistema v prostem prometnem toku do konca leta 2008. Pred
               desetimi leti pa je bil odpravljen zaprt cestninski sistem. No, ustreznost cestnin in
               taks glede na povzročene stroške, okoljske obremenitve ali pridobljene koristi je
               treba ustrezno korigirati. Odpraviti je treba nesorazmerje koristi oziroma
               nesorazmerna plačila tovornih vozil ter enkrat uvesti poštena razmerja ter jih
               uveljaviti tudi s tako močnim lobijem, kot so avtoprevozniki. Pospešeno je treba
               usmeriti modernizacije in gradnje tudi v druga območja, med drugim tudi, nekako
               pogojno rečeno, v razvita, kjer je ekonomika novih cest visoka oziroma najvišja.
               Pričakujem, da se bo resno uvedlo cestninjenje v prostem prometnem toku, z
               upoštevanjem trendov v prihodnosti. Morebiti je res možno uvesti zadevo do konca leta
               2008, tako kot nameravajo zadeve rešiti, recimo, v Nemčiji. Nemške zvezne dežele
               želijo uvesti vinjete za osebna vozila oziroma za vse, za katere se ne cestnini glede
               na prevoženo razdaljo. Izkoristiti je treba EU sredstva, ki pa zahtevajo predhodno
               realizacijo in torej tudi financiranje. Menim in pričakujem, da bo ministrstvo z
               odločno prometno politiko in Dars z realnim planom predvsem na zahtevnih sistemskih
               projektih uspel realizirati to, kar obljublja in planira. Hvala lepa.</p>
            </sp>
            <sp xml:id="SDZ4-Redna-13-2006-02-07.sp91">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Terčon. Izvolite.</p>
            </sp>
            <sp xml:id="SDZ4-Redna-13-2006-02-07.sp92">

               <speaker>DAVORIN TERČON:</speaker>

               <p>Hvala, gospod predsednik. Moram reči, da je resnično nefer primerjati ta model z
               balkanskim in argentinskim; z argentinskim mogoče, a z balkanskim ne. Veste, na
               Balkanu so avtoceste več ali manj zgrajene. In če se peljete od Kopenhagna do
               Istanbula, boste prek Slovenije morali iti po odsekih, kjer ni avtoceste. Na Balkanu
               je pa to že narejeno; so nas malo prehiteli. Očitno imamo z izgradnjo avtocest, ki so
               bile tako pompozno napovedane že leta, mislim, da 1993, da bodo do leta 2000
               narejene, ogromno težav.</p>
               <p>Kar se pa tiče tega zakona, se je v bistvu zgodba začela odigravati že s sprejetjem
               proračuna. Že takrat je postalo jasno, da ta vlada ne bo več spoštovala načela, ki se
               je nekaj časa uveljavilo: ena tretjina cestnine, ena tretjina državni proračun, ena
               tretjina zadolževanje. V proračunu imamo simboličen znesek 8 milijard in zadolžujemo
               se za milijardo evrov. Glede na predviden proračun moram reči, da bomo do leta 2008
               potrošili vse, za kar danes dajemo poroštvo, in da bo vlada prišla po nov kredit - če
               bo v proračunu zagotavljala toliko sredstev, kot zagotavlja zdaj. Ker glede na obseg
               proračuna Darsa za izgradnjo avtocest in glede na to, kar v državnem proračunu
               namenjamo, bo ta kredit porabljen že do leta 2008 in bomo prišli po nov kredit.</p>
               <p>Kaj bomo pa naredili do 2008? Do konca 2008 naj bi dokončali cestni križ, ne bomo
               imeli še obalne ceste, ne bomo imeli ceste Phyrnske proti Gruškovju, mislim, da ne
               bomo imeli ceste Trst-Reka, katerokoli že varianto, niti govora ne bo o obljubljeni
               tretji osi, niti govora, in še razne navezovalne ceste, ki so omenjene in še kaj se
               bo našlo zagotovo. Nesporno dejstvo je, da prehajamo samo na kredite pri izgradnji
               avtocest in da to lahko relativno hitro, da ne govorimo kaj bo z železnicami in tako
               naprej.</p>
               <p>Plus, rad bi se pa obregnil še ob to, ko govorite nekateri, da poroštvo ni
               zadolževanje, lepo vas prosim, nekateri ste župani, ko delate proračun, kaj šele, da
               navodila dobite od tega istega finančnega ministra, vsa poroštva gredo v zadolževanje
               občin. Zdaj na državnem nivoju pa to ni zadolževanje, seveda je zadolževanje.</p>
               <p>In še nekaj o cestninah. Poglejte cestnine v Evropski uniji pa avtoceste in boste
               videli, da mogoče kje so malo višje, mogoče kje so pa tudi malo nižje, zato je
               nesprejemljivo, da bi Slovenci plačevali večje cestnine kot drugi. Porušili ste model
               samofinanciranja izgradnje avtocest<gap n="..."/></p>
            </sp>
            <sp xml:id="SDZ4-Redna-13-2006-02-07.sp93">

               <speaker>PREDSEDNIK FRANCE CUKJATI:</speaker>

               <p>Gospod Terčon hvala lepa. Besedo ima gospod Hvauc.</p>
            </sp>
            <sp xml:id="SDZ4-Redna-13-2006-02-07.sp94">

               <speaker>SREČKO HVAUC:</speaker>

               <p>Hvala lepa gospod predsednik. Glede na to, da imamo odprto razpravo o amandmaju
               LDS-a k 1. členu, bom v uvodu povedal, da tega amandmaja nikakor ne bom podprl, zato,
               ker zavira predvideno gradnjo avtocest in ne omogoča dovolj finančnih sredstev zato,
               da bi program speljali v predvidenemu obsegu in dinamiki.</p>
               <p>Dejstvo je, da je v Sloveniji sredi prejšnjega desetletja padla odločitev, da končno
               gremo v projekt izgradnje avtocest in takrat je bil izbran tudi nek model
               financiranja, kjer so bila eden od pretežnih načinov financiranja tudi proračunska
               sredstva. V tem obdobju smo zgradili kar precej kilometrov avtocest, precej se je
               povečal promet po teh cestah, razvija se je Luka Koper, postali smo polnopravni člani
               oziroma članica Evropske unije, s tem smo dobili tudi dostop do relativno poceni
               sredstev na evropskem denarnem trgu.</p>
               <p>Vendar pa z dinamiko in obsegom gradnje avtocest nikakor ne moremo biti zadovoljni.
               Načrti, ki so bili postavljeni, so se izvajali bolj počasi in tudi finančno je obseg
               potrebnih sredstev kar nekajkrat bil večji kot je bil prvotno planiran. Jaz sicer ne
               vem, na podlagi kateri elaboratov in študij so bili ti programi pripravljeni,
               predvidevam, da je mogoče vsaj nekdo s podobnim dokumentom, s katerim se danes maha
               tu za naprej, tudi takrat operiral in da bi na ta način bilo omogočeno eno realno
               planiranje.</p>
               <p>Vemo, da je še kup odsekov v Sloveniji, ki so odprti, ki se gradijo prepočasi, kjer
               so razmere zelo kritične, omenjeni so bili prekmurski oziroma pomurski avtocestni
               krak, Phyrnska avtocesta, Slivnica do Gruškovja pa še bi jih našli po Sloveniji kar
               nekaj. Model, ki je bil uporabljen do sedaj je očitno pokazal, da ne zmore zadostiti
               vsem potrebam, ki so na tem področju, zato seveda pozdravljam namero vlade, da
               pospeši nujno potrebno izgradnjo avtocest in poišče eden stabilen in tudi bolj
               dolgoročni vir financiranja.</p>
               <p>Seveda se ne strinjam s tem, da zadolžujemo Slovenijo, Slovence, vnuke, ne vem,
               strice, babice in pravnuke itd., s tem zadolžujemo gospodarsko družbo Dars, ki ima
               predvideni stabilni vir financiranja. Z vsakim odsekom, ki se bo odprl, se bodo
               prihodki iz naslova uporabnine povečali, ko bomo začeli pobirati, predvidoma leta
               2008, cestnino na nov elektronski način, bomo pobrali precej več cestnine, kot jo
               pobiramo danes, ko poberemo komaj nekaj več kot 60% in vse to bo imelo ugoden vpliv
               na prihodke Darsa in seveda s tem tudi eno garancijo, da bo Dars lahko te kredite
               tudi vračal. Če bi pa uporabili predlog, ki ga vi zagovarjate, da bi več financirali
               iz proračuna bi pa to dejansko pomenilo sprotno večjo obremenitev slovenskih
               davkoplačevalcev in to tistih, ki danes polnimo državni proračun.</p>
               <p>Mislim pa, da je bolj prav, da se pa ceste financirajo na daljši rok, da plačujejo
               tisti, ki jih uporabljajo, torej tudi tisti, ki so danes, ne vem, še v plenicah in
               tisti, ki se bodo komaj rodili. Vsak pač toliko, kolikor bo to cesto v bodoče
               uporabljal, zato seveda tak pristop in tak način tudi zagovarjam. Tega amandmaja, ki
               se mi pa zdi, da je bil dan z neko veliko lahkotnostjo, brez neke alternative, pa
               zanesljivo ne bom podprli.</p>
            </sp>
            <sp xml:id="SDZ4-Redna-13-2006-02-07.sp95">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima gospod Tanko.</p>
            </sp>
            <sp xml:id="SDZ4-Redna-13-2006-02-07.sp96">

               <speaker>JOŽE TANKO:</speaker>

               <p>Hvala lepa, za besedo. Najprej bi rad povedal, da ko poskušam kolege iz opozicije, da
               so njihove razprave približno take, kot so bile naše pred približno 2, 3 leti, ko smo
               sprejemali nekatere ključne dokumente s področja avtocest, to je resolucijo o
               nacionalne programu, zakon o Darsu in pa tudi nekatere zakone iz področja
               zadolževanja. Na vse tisto, kar smo takrat opozarjali, da bo problem, opozarjajo
               sedaj oni. Takrat so preslišali, danes je to glavni motiv in glavna točka vseh
               razprav opozicijskih poslancev.</p>
               <p>Če zastaviš z nekim zakonom neko tehnologijo, nek princip, nek koncept, potem tega
               preko noči ne moreš obrniti in ga ne moreš ustaviti Pač ga moraš peljati naprej.</p>
               <p>Kar zadeva amandma Liberalne demokracije, mislim da je sporen. Najprej gre za
               tehniko. Če pogledamo amandmaje, ki jih vlagate, imajo tipično karakteristiko. Ali se
               za pol znižuje ali pa za 100% povečuje tisto, kar je predvideno. V tem konkretnem
               primeru ste stvari za 50% znižali. Je pa ta amandma tudi zelo pomanjkljiv. Predvsem
               zaradi tega, ker ni temu zmanjšanju priložena nobena specifikacija. Kateri odseki pa
               naj se iz tega obsega zadolževanja črtajo? Vi ste ohranili kompleten, celoten sistem
               specificiranih cest v osnovnem besedilu zakona, s tem, da ste znižali zneske za
               polovico in sedaj ne vemo, ali bodo nekateri, za nekatere odseke zajet celoten odsek,
               za nekatere zemeljska dela, za nekatere pa tisto, kar ste verjetno predvideli, kakšna
               drenaža mogoče. Skratka, amandma ne izpolnjuje tehničnih kriterijev zato, ker ne
               navaja, zaradi tega predvidenega znižanja, kateri odseki iz tega naj bi se tudi
               črtali.</p>
               <p>Rad bi povedal, da smo maja 2004, sprejeli Resolucijo o nacionalnem programu
               izgradnje avtocest z obsegom 4 milijarde 600 tisoč evrov do leta 2013 in v tem
               znesku, v tej vrednosti je bilo predvideno za 2 milijardi 600 zadolžitev, bodisi kot
               kredit bodisi kot poroštva.</p>
               <p>Pred seboj imamo sedaj zakon, ki zajema samo 40% predvidenih zadolževanj. Namesto 2
               milijardi 600, samo milijardo. In ne vidim nobenih posebnih razlogov, da bi tako
               zmanjšan obseg zadolževanja bil kakorkoli problematičen. Še posebej ne zaradi tega,
               ker ste samo dva meseca po sprejemu Resolucije o izgradnji avtocest, sprejeli letni
               načrt programa dela Dars, v katerega ste vključili vse tisto, kar ste v predvolilnem
               obdobju obljubljali. To se pravi, predčasno izgradnjo prekmurskega kraka, predčasno
               izgradnjo nekaterih drugih odsekov in v tem spremenjenem letnem načrtu, letnem
               programu dela Dars, ki pomeni po vsebini rebalans nacionalnega programa in to
               izvedena na nezakonit način, na nepravi način, niste naredili nič drugega, kot da ste
               časovno, fizično premaknili roke zaključkov gradnje, niste pa popravili finančne
               konstrukcije za tako spremenjen način izgradnje avtocest. In ocenjujem, da je ta
               program in ta letni načrt dela Darsa za leto 2004, pravzaprav velika predvolilna
               špekulacija. To, kar ste v ta program zapisali, bo ta vlada izvedla, zato potrebuje
               zagotovljena sredstva, če se hoče držati teh rokov, ti roki, ki so opredeljeni z
               letnico 2008, je potrebno zagotoviti finančno konstrukcijo, finančna sredstva in ta
               sredstva so del tiste kvote, ki je predvidena v nacionalnem programu izgradnje
               avtocest. Ne presega nič in tudi po tej plati verjetno ni vprašljiva.</p>
               <p>Postavlja se večkrat tudi vprašanje vračanja sredstev. Kolega Cvikl govori enkrat,
               da bo treba dvigniti cestnino, nekaj podobnega je ponovil tudi gospod Rop, danes je
               govoril o povečanem obsegu pobranih sredstev od cestnine. Govoril je, da je potrebno
               zagotoviti oziroma, da bo treba povečati obseg ali dvigniti cestnino za 40%, pa ta
               zadeva ni problematična, že samo dvig zajemanja oziroma zaprtosti sistema pomeni za
               50%, pomeni dvig, ki ga potrebujemo, brez da ob tem upoštevamo konzervativno
               planirano rast prometa. Tako ste vsaj zapisali v letni program Dars-a za leto 2004.
               Konzervativno planirano in tam ste tudi ugotovili, da ta zadeva praktično ne bo
               sporna.</p>
               <p>Rad bi opozoril še na eno stvar, ki se večkrat pojavlja, to je na problem soglasja
               oziroma poroštva na te zakone. Če berem vaš letni program dela Darsa za leto 2004, ki
               ste ga sprejeli julija 2004 in ko govorimo o zadolževanju bodočih generacij, bi vam
               enostavno kar prebral točko 1.6, boste najbolj videli, koliko so razprave, ki jih
               imate danes usklajene s tistim, kar ste sklenili, ko ste bili v vladi in to vsi
               ministri, gospod Cvikl, sosed Lahovnik, Rop in tako naprej.</p>
               <p>Piše namreč naslednje: <q>"V letu 2004 namerava Dars izboljšati pogoje obstoječih
               kreditov pri nekaterih kreditodajalcih. Glavni razlogi za refinanciranje so odprava
               revalorizacije, ukinitev TOM klavzule, uskladitev pogodbenih obrestnih mer s
               trenutnim stanjem na finančnih trgih ter podaljšanje ročnosti kreditov."</q> Skratka, vi
               ste imeli leta 2004 v letnem načrtu dela Dars zapisano, da boste še nadalje, ne samo
               do leta 2025, ampak tudi še naprej bremenili generacije, ki prihajajo. Piše tudi
               naslednje: "Refinanciranje bo izvedeno, bodisi pred sklenitvijo dodatkov k obstoječim
               kreditnim pogodbam, bodisi z izdajo dolgoročnih dolžniških vrednostnih papirjev. V
               primeru sklenitve dodatkov k obstoječim kreditnim pogodbam bo refinanciranje izvedeno
               v okviru omejitev obstoječih zakonov o soglasju in zakonov o poroštvu. Skratka,
               zakoni o poroštvu so bili obvezen sestavni del paketa zadolževanja Dars-a in ste tako
               tudi predvideli.</p>
               <p>In ko gospod Cvikl govori o tem, o kondiciji države, v katerih primerih ni potrebno
               izdati zakona o poroštvu, mislim, da je skregan s tistim, za kar je sam glasoval v
               vladi, v kateri je bil. To je, letni program je sprejela vlada Republike Slovenije
               29. julija 2004. Bili ste minister. In mislim, bi rekel, tako zavajanje ali tako
               interpretiranje zadev, kaj je kdaj možno in kdaj kaj ni možno, je zlonamerno in nima
               nobene podlage v nobenem aktu in v nobenem dokumentu, ki ste ga sprejeli takrat, ko
               ste bili vi v vladi.</p>
               <p>Naslednja stvar, kar tudi delno vpliva na izvajanje in na zagotavljanje lastnih
               virov sredstev za avtocestni program, je tudi zakon o Darsu. V zakonu o Darsu ste
               zapisali marsikaj takega, kar pravzaprav nima nobene tehnične ali pa normalne
               podlage. Predvideli so najprej lastninjene, se pravi, da se je preoblikoval Dars iz
               neprofitne ali pa profitno organizacijo, to pomeni, zakon o lastninjenju sicer ni še
               izveden, ampak to pomeni v svoji osnovi. In na drugi plati je izkazana velikodušnost
               prejšnje vlade do Darsa, kajti Dars si lahko zaračuna provizijo v višini 5,49% od
               vseh poslov, ki jih opravlja, ki jih vodi, to je avtomatizem, avtomat, in to imate vi
               zapisano v letnem načrtu dela Darsa. Ja, vam lahko preberem, vam bom pokazal, če ne
               verjamete.</p>
               <p>In druga stvar, kar je, kar pomeni dodatno zelo velik izvzem denarja iz avtocestnega
               programa, so pa stroški inženirja. Tudi v letnem programu Darsa za 2004, ste
               zapisali, da ta znesek znaša 4,35%. To pomeni, da so iz avtocestnega programa, da se
               izvzema določena sredstva, ki se ne namenjajo več za ceste v avtocestnem programu,
               ampak ta sredstva, nekje stojijo in se ne aktivirajo. Prej se je to vračalo v
               avtocestni program, sedaj so ta sredstva deponirana. In to ena z agendsko pogodbo,
               druga pa z koncesijsko pogodbo. Tako, da bi bilo dobro pri teh stvareh tudi kakšno
               stvar prebrati.</p>
               <p>Rad bi opozoril še na eno stvar. Kar zadeva zagotavljanje virov za posamezne
               projekte, tudi za avtocestni program, je treba v bistvu slediti iz proračunov
               Republike Slovenije in to iz leta 2004, 2005, 2006, 2007. In ta vlada se je soočila s
               situacijo, ko je z rebalansom 2005 morala zagotoviti 70 milijard tolarjev sredstev,
               da je pokrila luknje, ki so nastale iz tekočega izvajanja proračuna za leto 2005.
               Gospod Cvikl, boste imeli možnost in imeli ste jo in nisem vas čisto nič motil, lepo
               prosim. In dejansko je bilo to potrebno izvesti in te luknje je pač treba pokriti in
               ta denar je treba tudi zagotoviti in to pomeni, da je treba državni proračun na tej
               točki zaradi tega tudi prestrukturirati, prerazporediti in če nočemo, da se obsegi na
               nekaterih postavkah zmanjšajo, je treba zagotoviti alternativne vire. Ampak
               alternativni viri v tem konkretnem primeru so pa iz resolucije o nacionalnem programu
               in dosegajo samo 40% tistega, kar ste vi sami predvideli. V primeru, da se, tako kot
               je eden izmed predgovornikov rekel, ne bi zagotovila sredstva za razvoj lokalnih
               skupnosti, ker ste vi pač ta denar pobirali in ste onemogočil razvoj, recimo lokalnih
               cest, če ne bi zagotovili sredstva za železniški promet in če ne bi zagotovili
               sredstva za državne ceste v pomembnem povišanju, potem bi se lahko čez približno dve,
               tri leta vozili samo še po makadamskih cestah. Prišlo do bi kolapsa celotnega
               prometnega omrežja. In če hočemo biti pošteni do te države in do stvari, ki jih imamo
               pred seboj in ki jih bomo tudi sprejemali, potem moramo povedati in razpravljati
               pošteno o celotnem kompletu, ki ga imamo pred seboj.</p>
               <p>Ni možno le določenih stvari jemati in iz tega delati spektakel in govoriti, kaj se
               bo zgodilo, če se bo to na tak in tak način izvedlo. Zgodilo bi se tudi tisto, kar
               sem prej povedal: prišlo bi do kolapsa, do razpada državnih cest, če ne bi prišlo do
               povečanih vlaganj, prišlo bi do popolne destrukcije na lokalnih cestah in zelo veliki
               problemi, bistveno večji bi bili tudi na železniškem omrežju.</p>
               <p>Kar zadeva poroštva za najem kreditov oziroma obveznice, o čemer danes sklepamo. Gre
               za, še enkrat povem, za vaš program, ki ste ga sprejeli v letu 2004, tudi za vaše
               obljube. Gre za sredstva, ki se bodo sukcesivno po potrebi črpala do leta 2010, če bo
               to potrebno, vendar za razpis del je ta sredstva treba zagotoviti, da lahko postopki
               tečejo nemoteno. In prepričan sem, da bo ta država tudi na področju črpanja
               kohezijskih sredstev bistveno uspešnejša, kot je bila pretekla vlada. In da bo prišlo
               do zamenjave teh nekoliko dražjih finančnih virov, ki se bodo črpali, če bo to
               potrebno, z bistveno ugodnejšimi in cenejšimi državnimi viri.</p>
               <p>In za zaključek, zelo sem nekako presenečen, da si neizvedbo, neizpeljavo projekta v
               obljubljenih rokih želijo najbolj tisti, ki so to pravzaprav sforsirali. Največji
               oponenti temu, da bi se zagotovila celotna finančna konstrukcija za izvedbo večine
               cest do leta 2008, so prav v Liberalni demokraciji, ki so v letni program dela Dars
               dali zapisati, da je treba zagotoviti predčasno končanje; pa je bilo to podobno za
               tretjo razvojno os, pa za ne vem katero še, pa morda tudi za tretjo A razvojno os, ki
               se bo enkrat mogoče tudi pojavila, ali pa še za kakšno drugo. Skratka, te zadeve je
               treba imeti pred očmi, kadar se pogovarjamo o tem, ali je ta zadeva potrebna ali ni
               potrebna.</p>
               <p>Zelo veliko govora je bilo tudi o finančnem pokrivanju in vzdržnosti sistema oziroma
               zadolževanja. Študija, ki jo tako radi citirate, govori o tem, da je sistem finančno
               vzdržen, da se bo dal pokriti tudi ob pogoju, da so obresti do 6%. To je pač
               napisano; upam, da ste to prebrali. In ne vidim pravzaprav nobenih posebnih težav, če
               je to zapisal dr. Križanič v svoji študiji. In govori o vzdržnosti sistema do
               obrestne mere 6% letno na najete kredite oziroma obveznice. Tako da je vse to
               strašenje popolnoma neuporabno. In z vsemi temi demagoškimi nastopi, ki jih
               počenjate, v bistvu povzročate, da izstopajo pravzaprav tisti ljudje, ki so za resen
               posel. In to je vsa posledica vseh teh zadev, ki se dogajajo v teh zgodbah v državnem
               zboru v tem mandatu. Hvala.</p>
            </sp>
            <sp xml:id="SDZ4-Redna-13-2006-02-07.sp97">

               <speaker>PREDSEDNIK FRANCE CUKJATI:</speaker>

               <p>Hvala. Gospod Cvikl, prosili ste za proceduralni predlog. Dal vam bom besedo, vendar
               vas prosim, da ne zlorabljate tega inštituta za polemiko in razpravo. Izvolite, imate
               besedo za proceduralni predlog, gospod Cvikl.</p>
            </sp>
            <sp xml:id="SDZ4-Redna-13-2006-02-07.sp98">

               <speaker>MAG. MILAN M. CVIKL:</speaker>

               <p>Gospod predsedujoči, moj proceduralni predlog na podlagi 69. člena je povezan s tem,
               da bi vas prosil, da glede na razpravo, ki jo vodimo - in vodimo razpravo o amandmaju
               poslanske skupine -, poslance, ki tega ne počnejo - in sedaj smo imeli eno dolgo
               razpravo o vsem mogočem, samo ne o tem amandmaju -, na to tudi opozorite. Mislim, da
               je to določeno tako v 77. in 78. členu, predvsem v 77. členu. Gre namreč za to, da je
               gospod kolega poslanec govoril o marsičem, samo ne o tem, kar tu razpravljamo. Tu
               razpravljamo o zakonu o soglasju Republike Slovenije za številke, za obseg, ki ni bil
               določen še v nobenem, v tem državnem zboru sprejetem aktu. In zato mi ocenjujem in
               zato smo tudi predlagali amandma, ki govori samo o tem, kar je skladno z resolucijo,
               vse drugo, kar se tukaj navaja, od sklepov vlade do ne vem česa, niso pravne podlage.
               Na to je tudi opozorila zakonodajno-pravna služba.</p>
               <p>Zato, gospod predsedujoči, lepo prosim, v skladu s poslovnikom uporabljajte
               poslovnik in v kolikor poslanec, poslanka, govori o tistem, kar ni predmet amandmaja
               in v glavnem mislim, da smo se tega držali, z izjemo tega, kar je sedaj govoril
               gospod kolega Tanko, da poslance, poslanke na to tudi ustrezno opozorite.</p>
               <p>Tako, da moj proceduralni predlog je, da v skladu s 76., 77., 78. členom gospoda
               poslanca, vodjo poslanske skupine, ki je 15 minut sedaj govoril o vsem drugem, razen
               o amandmaju, s katerim želimo uskladiti zakon z resolucijo o izgradnji nacionalnega
               programa avtocest, resolucijo ki je v tem državnem zboru bila sprejeta, je uradni
               dokument, da ga na to opozorite, da ne bi oviral nadaljevanje razprave, ki nima
               nobene veze s tem, za kaj tukaj gre. Tukaj gre za hitro spreminjanje ključnih
               elementov resolucije in to se dela s spremembo resolucije, s spremembo zakona, ne pa
               na način, kot je tukaj bilo predstavljeno. Prosim, če o tem proceduralnem predlogu
               odločite.</p>
            </sp>
            <sp xml:id="SDZ4-Redna-13-2006-02-07.sp99">

               <speaker>PREDSEDNIK FRANCE CUKJATI:</speaker>

               <p>No, seveda je res, da državni zbor že dve uri razpravlja o prvem členu in o
               amandmaju, ki je komaj da eno vrstico dolg in nikogar nisem slišal tukaj, da bi se
               držal te določbe, da bi razpravljali samo o tem amandmaju in tem členu. Tudi vas ne,
               gospod Cvikl. Nihče.</p>
               <p>Nadaljujemo. In besedo ima gospod Josip Bajc. Izvolite.</p>
            </sp>
            <sp xml:id="SDZ4-Redna-13-2006-02-07.sp100">

               <speaker>JOSIP BAJC:</speaker>

               <p>Hvala, gospod predsednik. Kako hitro lahko zlorabljaš proceduro, kako hitro lahko
               zlorabljaš poslovnik. Gospa Pečanova, takole. Gospod Cvikl lahko ob točki dnevnega
               reda, ki jo je sicer v tem proceduralnemu predlogu predstavil, je razpravljal in
               osporaval tudi pokojnino gospoda Bajuka, ko je govoril o tako imenovani argentinski
               pokojnini. Ljubi moj bog in sveta preproščina!</p>
               <p>Drugo. Obravnavamo 1. člen in amandma k 1. členu. Gospa Potrata! Drugič si<gap n="..."/>
               <gap n="..."/><stage>/Glasovi iz dvorane./</stage><gap n="..."/> Ne, ne. Drugič predlagam, kolegu Cviklu in<gap n="..."/> <gap n="..."/><stage>/Glas iz
               dvorane./</stage><gap n="..."/> Ne, ne. Kolegu Cviklu predlagam in njegovim strokovnim službam, da si
               zagotovijo zadosti časa za razprave, in da ne uporabljajo in mahajo z vrst. In isto
               za kolegico gospo Pečanovo in gospo Potrato, glede na to, da imata obe dve poslanski
               skupini že rdeč karton na času, dovoljenemu za razpravo pri točki dnevnega reda.</p>
               <p>Sedaj pa k vsebini, gospod predsednik. Govorimo o amandmaju in tako kot ste sami
               ugotovili, niti cele vrstice ta amandma nima. Zame je ta amandma nekorekten.
               Nekorekten iz enega preprostega razloga - mislim da sta vsaj dva pred menoj o tem
               razpravljala - ker črtata znesek predvidenih možnih zadolžitev Darsa za polovico,
               niti besedice pa vsi ti dolgi razpravljavci iz poslanske skupine Liberalne
               demokracije in mislim, da tudi Slovenske nacionalne stranke ne uporabijo pa rečejo,
               sedaj bomo pa iz drugega dela tega prvega člena, ki našteva in pravi, sredstva
               kreditov oziroma dolžniških vrednostnih papirjev iz prejšnjega odstavka se namenijo
               za financiranje gradnje avtocestnih odsekov, ja katere pa odseke. In predlagam, če si
               upajo in predlagam predsednik, da na koncu te razprave, preostanek časa jim dodelite,
               da naj povedo, katere od teh odsekov pa bomo v tem programu, ki ga je državni zbor že
               sprejel, črtali, potem bo zame, mislim da tudi za ostale kolege, ki so razpravljali v
               to smer, ta amandma korekten.</p>
               <p>Drugo, kar bi rad povedal. Razen kolega Terčona, ki je povedal, ni niti eden
               razpravljavec, ki osporavajo sprejetje današnjega zakona govoril, da je ob obravnavi
               in sprejemu proračuna za leto 2006 in 2007 in zakona o izvrševanju proračuna za ti
               dve leti ta državni zbor sicer z večino, mogoče ne z opozicijo, izglasoval nek drug
               način porabe finančnih sredstev države, bodisi iz proračuna, bodisi iz zadolževanja
               posameznih pravnih oseb. Ta državni zbor se je odločil, da sredstva proračuna, ki jih
               zagotavljamo od davka prispevkov, trošarin pa tudi iz tako imenovanega bencinskega
               tolarja, namenimo za druge namene. Spomnimo se amandmajev tudi na področju
               vzdrževanja obnove, rekonstrukcije in ne vem česa, državnih cest. Ja, kje vzeti ta
               denar.</p>
               <p>Ta državni zbor se je odločil, da del sredstev proračuna izvirnih prihodkov nameni
               za vzdrževanje državnih cest. Rekli smo, da smo povečali tudi tako imenovana finančna
               razvojna sredstva lokalnim skupnostim in še nekaj tega bi lahko naštel, zakaj se je
               ta državni zbor odločil, da nameni sredstva in s tem, bom rekel, zagotovi krajem, ki
               nikoli ne s tretjo, ne s četrto, ne z, ne vem katero peto ali pa deseto razvojno osjo
               ne bodo dobili avtocest, ker bi bilo tudi za nekatera področja možno tudi
               neracionalno. Mislim, da si tudi tisti zaslužijo eno spodobno, eno normalno, bom
               rekel, prometno infrastrukturo, ki omogoči, da se pride tudi na Tolminsko, da se
               pride na Idrijsko, na Cerkljansko, da se pride na Kozjansko ali ne vem še kam drugam,
               da ne govorimo o vsem tistem, kar ste govorili nekateri kolegi, katero še
               infrastrukturo, železniško, letalsko pa ne vem kakšno bi bilo potrebno, da bi se v
               prihodnje uredilo oziroma dogradilo.</p>
               <p>Ne bi se spuščal v to, ali je dosedanji način financiranja izgradnje avtocest in ali
               je novi način rop pisano z veliko ali z malo, ne bi se spuščal v diskusijo, ali je to
               balkanski ali argentinski način, jaz mislim, da je bil slovenski in da so dosedanji
               ministri in direktorji direkcije, kot tudi vlada, v celoti prihajali do prejšnjega,
               predprejšnjega, tudi do sedanjega parlamenta oziroma državnega zbora in ker je
               takratna večina, takratna, v navednicah, oblast, to sprejela kot svoje in poskušala,
               bom rekel, v okviru finančnih možnosti to tudi sfinancirati oziroma to tudi
               izpeljati. In mislim, da bo tudi to v prihodnje.</p>
               <p>Danes govoriti, pod kakšnimi pogoji bo vlada oziroma Dars sprejel oziroma dobil ta
               kredit, ko pravimo in v temu zakonu smo tudi zapisali, da ga bo možno črpati do leta
               2010, bi mislim moralo tisto biti, kar sem kolegu Cviklu rekel na odboru za finance,
               saj minister ni Meta Malus in tudi mi danes ne bomo ne Mete, ne, ne vem kdo drugi,
               ampak bomo poslanci, ki se bomo zavestno odločili, da bomo tisto, kar smo delno že
               sprejeli ob obravnavni proračuna za leto 2006 in 2007 in ker ste v preteklem mandatu
               sprejeli poslanci na predlog vlade in direkcije program izgradnje avtocest, lahko
               tudi realizirali.</p>
               <p>Ali bodo to plačali naši otroci ali naši vnuki, mislim, da bi se vsakokratno morali
               vprašati, ko ste podobne zadolžitve sprejemali, ali so jih sprejemali, ki jih
               sprejemamo in ki jih bomo tudi v bodoče sprejemali, glede na to, da iz tistega, kar
               imaš v denarnici, verjetno vseh želja ali pričakovanj tudi ni možno plačati in je
               potrebno iskati tudi takšne oblike.</p>
               <p>In jaz verjamem, da bodo tudi ostali ukrepi, ki jih bo pripravila tako direkcija,
               ministrstvo za finance, ministrstvo za promet, pripeljali k temu, da nikoli te
               garancije ne bo potrebno vnovčiti, bom rekel, tistim, ki bodo dali kredit, ampak, da
               bo Dars z lastnimi sredstvi in sorazmernim delom eventualno denarja, ki ga bo
               zagotavljal proračun, lahko tudi sproti servisiral ta kredit.</p>
               <p>In za konec bi rad rekel, kolega Cvikl, mislim, da ste vi to omenili, da
               predstavnika ministrstva za finance ni, je, predstavnika obeh ministrstev, se
               opravičujem, kolega Anderlič je bil to, tukaj je minister s svojo skupino in tukaj
               mislim, da je direktor direktorata za javne finance kot predstavnik ministrstva za
               finance. Hvala.</p>
               <p>Na koncu, tega amandmaja iz vseh teh razlogov, ki sem jih naštel ne morem podpreti.
           </p>
            </sp>
            <sp xml:id="SDZ4-Redna-13-2006-02-07.sp101">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Presečnik. Prosim.</p>
            </sp>
            <sp xml:id="SDZ4-Redna-13-2006-02-07.sp102">

               <speaker>JAKOB PRESEČNIK:</speaker>

               <p>Hvala lepa za besedo, gospod predsednik. Spoštovane kolegice in kolegi, gospod
               minister, ostali predstavniki obeh ministrstev prometa in financ!</p>
               <p>Torej, včasih me tako malo zmoti, ko govorimo o našem programu, pa o vašem programu.
               Mislim, da je program izgradnje avtocestnega omrežja v Republiki Sloveniji pomemben
               za vse, za vse državljane in smo ga sprejemali in spreminjali v mnogih generacijah,
               če se tako izrazim, tudi tega in prejšnjih državnih zborov.</p>
               <p>Prepričan sem, da je sedanji obstoječi nacionalni program, ki je, da je dober,
               predvsem je bil pa dober v tistem času. Res je, da so se nekatera dejstva, tudi
               prometni tokovi od takrat naprej, čeprav je od tega približno 2 leti, tudi
               spremenili, bile so dane tudi že nekatere druge obljube obeh vlad in prejšnje in
               sedanje. In zato sem prepričan, da je ta nacionalni program, ki je, je dober
               nacionalni program pa ne samo zato, ker sem tudi zelo aktivno sodeloval pri njem.</p>
               <p>Večkrat se sliši v današnji razpravi, da se popolnoma spreminja način financiranja
               avtocestnega programa. Jaz temu ne rečem sprememba načina, mislim, da gre samo za
               druga razmerja v tem financiranju, ker dejstvo je, da imamo financiranje avtocestnega
               programa tudi še sedaj, tudi po sprejemu letnih proračunov in ko bomo v naslednjih
               dneh obravnavali tudi letni plan Dars-a, da nam ostane še vedno način financiranja s
               proračunom, s cestninami, s krediti in še dodatnimi, predvsem sredstvi EU in
               podobnimi finančnimi viri.</p>
               <p>Upam, prepričan sem, da ministrstvo intenzivno in Dars seveda intenzivno dela na
               tem, da bo začetek uvajanja ali uvedbe cestnine na prostem prometnem toku, ki bo
               zagotavljal seveda večjo cestnino ob manjšem deležu posameznika za uporabo posameznih
               odsekov, da bo ta projekt uveden, kot je bil zastavljen že pred, kar pred parimi
               leti, v letu 2008, ker je seveda pogoj za realizacijo tega projekta, tega programa in
               pogoj za konec koncev tudi takšno finančno konstrukcijo, ki je tu predstavljena. Jaz
               sem prepričan, da ima ministrstvo in da ima vlada tudi izdelan vsaj osnutek spremembe
               nacionalnega programa, ki je bil v tem državnem zboru, mislim da, sprejet v februarju
               leta 2004, spremenjen v tistih delih, kjer dopolnjuje ta program. mislim, da smo mu
               rekli program B, na eni strani in razmerja v tem financiranju in da seveda izračun,
               ki je bil korektno napravljen za takšna razmerja, da ga ustrezno spreminja in da je
               rezultat tega takšen, da je možno in potrebno pri takem načinu financiranja tudi
               priti v državni zbor s tem zakonom o soglasju oziroma v četrtek z zakonom o poroštvu.</p>
               <p>Torej jaz sem prepričan, da bo ministrstvo za promet v naslednjem obdobju pripravilo
               spremembe tega nacionalnega programa. Mislim, da bo potem, to je bil vedno problem,
               da je seveda prihajalo do razlik med vsakoletnim programom, vsakoletnim programom
               izgradnje avtocest v posameznem letu in med nacionalnim programom, mislim, da smo
               startali v začetku leta 2004 z nulo oziroma sta bila ta dva programa pokrita in
               zaradi tega bo dobrodošla ta sprememba nacionalnega programa z, ponovno poudarjam, z
               ustavitvijo tistih dejstev, ki so nastali potem oziroma s finančnim pokrivanjem tudi
               tako imenovanega programa B in še dopolnjenega tega programa, programa B, kot so že
               bile večkrat omenjene danes v tej razpravi tudi različne, ko rečemo tretje in tako
               dalje osi. Tako, da jaz sem prepričan, da ministrstvo ima te nove predpostavke
               vgrajene v spremembo tega nacionalnega programa, in zaradi tega ne morem podpreti
               tega amandmaja, ki na pamet zmanjšuje vrednost zadolževanja oziroma vrednost kredita
               na polovico.</p>
               <p>Vesel sem pa tudi, da bo minister dodatno pojasnil vse te dileme, ki so se pojavile.
               Konec koncev si je minister vzel čas tudi za odgovore, za razliko od nekaterih
               drugih, ki si za odgovore v tako pomembni instituciji, kot je državni zbor, sploh ne
               vzamejo časa in nimajo pravice niti do dajanja odgovorov. Hvala lepa.</p>
            </sp>
            <sp xml:id="SDZ4-Redna-13-2006-02-07.sp103">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Grill.</p>
            </sp>
            <sp xml:id="SDZ4-Redna-13-2006-02-07.sp104">

               <speaker>IVAN GRILL:</speaker>

               <p>Hvala za besedo. Lep pozdrav vsem skupaj! Tega amandmaja ne bom podprl, bom pa z
               veseljem podprl predlog zakona o soglasju, in sicer iz naslednjih razlogov.</p>
               <p>Že v srednješolskem učbeniku lahko zasledimo ugotovitev, da vsak kredit, katerega
               učinki prinašajo odplačilo stroškov kredita in tudi glavnico, je upravičen. In pri
               tem je ta stvar več kot očitna. Jaz trdim, da je ta rešitev, ki jo je sedaj
               predlagala vlada, optimalna rešitev, saj nam bo izgradnja avtocest s pomočjo kreditov
               prinesla zelo veliko dodano vrednost. Če bi imeli v Sloveniji že prej zgrajene
               avtoceste, kot jih imamo danes oziroma v večjem obsegu, bi to doprineslo k večji
               gospodarski rasti, boljšemu regionalnemu razvoju. Ker pa tega ni, so posledice več
               kot očitne.</p>
               <p>Tu bi se želel dotakniti še naslednje ugotovitve. Vemo, da študije oziroma
               projekcije za naprej predpostavljajo, da bomo ta odplačila kreditov lahko
               zagotavljali s pomočjo cestnin. Te cestnine bomo plačevali uporabniki avtocest in,
               kar je tudi pomembno, tudi tujci. Zelo veliko tujcev - verjamem, da bo vedno več
               prometa tudi s strani tujcev - bo prispevalo k plačevanju tega kredita, kar pomeni,
               da ne bomo odplačevali s pomočjo proračuna. Tudi tu lahko uporabimo znan slovenski
               pregovor, kdor hitro da, dvakrat da. Zakaj to trdim?</p>
               <p>V primeru, da bi imeli, kot sem že omenil, avtoceste prej zgrajene, bi imeli
               hitrejšo gospodarsko rast in hitrejši razvoj v Sloveniji že v preteklosti. Bom
               navedel samo dva primera. Bela krajina - to je območje, iz katerega izhajam -, vemo,
               spada med manj razvita območja. Primer občine Semič, kjer imajo na razpolago številna
               komunalno urejena zemljišča, ne morejo brezplačno oddati podjetjem. Zakaj? Zato, ker
               nimajo cestnih povezav. Ko bodo enkrat imeli cestne povezave, se bodo teh zemljišč z
               veseljem posluževali podjetniki. Prav nasproten primer temu je občina Mirna Peč, kjer
               je že ta vlada potrdila traso in danes menda ima občina Mirna Peč že vsa zemljišča
               okoli bodoče trase avtoceste vnaprej razprodana. Kar pomeni, da to zagotovo prinaša
               razvoj, tako Sloveniji kot taki in družbi.</p>
               <p>In tukaj je še izredno pomemben vidik, kar so ugotavljali moji predhodniki. Mi smo
               do sedaj zapostavljali vzdrževanje in izgradnjo novih državnih cest, na ta način bomo
               lahko v prihodnosti bistveno več denarja namenjali novim cestam, predvsem pa, da bomo
               sanirali te obstoječe ceste, ki vemo, da so v katastrofalnem stanju. Hvala lepa.</p>
            </sp>
            <sp xml:id="SDZ4-Redna-13-2006-02-07.sp105">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Prijatelj.</p>
            </sp>
            <sp xml:id="SDZ4-Redna-13-2006-02-07.sp106">

               <speaker>SREČKO PRIJATELJ:</speaker>

               <p>Hvala lepa, spoštovani predsednik! Torej, sam bi dejal k temu in ostalim amandmajem,
               da ni problem o tem razmišljati, ali je karkoli za podpreti ali je vse za podpreti, v
               smislu tega, če vodi k razvoju in blaginji in vemo, da tudi avtoceste danes, ko bodo
               zgrajene, jutri bodo že premajhne. Vlada ima pošten namen. Verjamem, da v bistvu želi
               zgraditi skladno z obljubljeno koalicijsko pogodbo, tudi te avtoceste.</p>
               <p>Vendar bi pa jaz na nekaj drugega opozoril in vem, da tukaj pa ni poštenosti in
               transparentnosti, pri porabi sredstev. Gre za porabo teh sredstev. Mi jih odobrimo v
               milijardnih zneski in nimamo transparentne porabe, nimamo zakonite porabe, vlada
               porablja ta denar, kakorkoli že bodi in ve, gospod minister dobro ve, kako se
               podpisujejo pogodbe, kako se podpisujejo aneksi k pogodbam in tako naprej.</p>
               <p>In naslednje, kar bi vas vprašal, tukaj prisotne, pa zlasti ministra. Zakaj nihče ne
               govori o 40-ih milijardah tolarjev, ki se jih zbere na integralni proračun za tako
               imenovanim bencinskim tolarjem. Ta denar bi, po vseh pravilih, moral pristati nazaj
               na tem avtocestnem portfelju. Koliko tega denarja smo dobili nazaj, kje je ta denar
               in danes že drugič nalagamo v bistvu s poroštvom, o najemu kreditov, državljanom
               obveznost, da bodo ta dolg seveda nekoč in nekdaj morali tudi sami plačati.</p>
               <p>In tretji segment, ki je v tem v bistvu nedopusten, je pa ta, da se nam državne
               ceste sesuvajo. Državne ceste dobesedno pokajo po šivih tudi zaradi neumnosti, ki smo
               jih sprejeli v tem državnem zboru. Povečali smo osno dovoljeno obremenitev za kamione
               in zmanjšali smo kazni in danes imamo nemogoč promet na državnih cestah, vsi se
               izogibajo avtocestnim povezavam in imamo tudi večjo smrtnost na državnih cestah. O
               tem nihče ne govori. Gospod minister teh problemov ne vidi. Naj gre v Mursko Soboto,
               pa bo videl, kako hiše pokajo po šivih, zaradi tega, ker v bistvu je tamkajšnji
               promet prevelik.</p>
               <p>In nenazadnje četrti aspekt tega so evropska sredstva, ki se nam ponujajo na drugi
               strani, na železniškem portfelju, pa ga ne želimo izkoristiti, pet, skoraj šest
               milijard evrov, milijonov evrov nas čaka na računu, pa ne znamo tega pobrati, pa
               začeti s projektom. Pa vemo, da tudi drugi tir oziroma železniška povezava bi lahko
               razbremenila cestne preobremenjene tokove in povečala pretočnost tudi posebnih
               avtomobilov na cestah. Tega ne želi nihče koordinirati, kot da imamo ministra, ki je
               v bistvu preobremenjen samo s cestami in da vidi samo ceste, ceste in nič drugega.</p>
               <p>Jaz verjamem tudi v hibridne strokovnjake. Ampak, spoštovani minister, ne bi si
               želel, da se ustanovi komisija, ki bi ugotavljala transparentnost in zakonitost
               porabe javnih financ na tem portfelju. Mislim, prepričan sem, da bi marsikdo bil
               kazensko odgovoren zato, ker se denar porablja tako kot se, malo po domače. Ni
               pogodbe, ki ne bi imela aneksa drugi dan k osnovni pogodbi in to vi dobro veste,
               gospod minister, čeprav ne želite teh debat. In si ne želim, da se ustanovila v tem
               hramu kakršnakoli komisija, ki bi ugotavljala to transparentnost porabe, ker potem
               boste verjetno kazensko odgovorni tudi vi na ministrstvu.</p>
            </sp>
            <sp xml:id="SDZ4-Redna-13-2006-02-07.sp107">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Petan.</p>
            </sp>
            <sp xml:id="SDZ4-Redna-13-2006-02-07.sp108">

               <speaker>RUDOLF PETAN:</speaker>

               <p>Hvala za besedo gospod predsednik. Spoštovani! Torej, danes je bilo že veliko
               povedano. Jaz bi mogoče na začetku povedal to, da se je sicer veliko naredilo, vendar
               prav gotovo premalo glede na potrebe in želje, zato je vsako zmanjšanje teh sredstev,
               ki so predvidena, zame nedopustno in tega amandmaja ne bom podprl. Sam bi mogoče
               opozoril na dve stvari zelo na kratko. O tretji razvojni osi, ki jo je potrebno
               intenzivirati, dela je potrebno pospešiti. In vesel sem, da je ta vlada to vzela
               resno. Tako, da zgleda, da se bodo tudi tu dela začela tudi na terenu. Tu bi posebej
               želel izraziti mnenje županov Kozjanskega in pa nekaterih poslancev, ki predlagamo
               vladi, da bi se ta del tretje razvojne osi, ceste iz te tretje razvojne osi med
               štajersko in dolenjsko avtocesto, da bi trasa potekala skozi Kozjansko mimo
               Šentjurja. Argumenti so izključno razvojni, tu ni nobene politične koalicije, ker smo
               združeni poslanci in župani iz različnih političnih opcij, kar dokazuje, da je stvar
               izključno razvojna. Želel bi pa opozoriti še na eno zadevo. To pa so cestnine, ker k
               avtocestam spadajo tudi cestnine. Mislim, da imamo na tem področju eno sračje gnezdo.
               Na Štajerskem imamo odprt sistem, na ostalem delu Slovenije pa zaprt, pa že malo
               kombiniran, tako, da je kar komplicirano. Posledica tega je predvsem na štajerskem
               delu, da tovornjaki v Slovenski Bistrici, ki prihajajo iz vzhoda Evrope, odidejo iz
               avtoceste potem preko Vrhol, Tepanja, Slovenskih Konjic do Celja, ker se izognejo
               avtocestninjenju v Tepanju in se potem zopet v Celju priključijo na avtocesto. S tem
               izgubljamo ogromno denarja, istočasno pa mislim, da ni nič novega, če povem, da se
               zopet pripravljajo neke protestne zapore na Vrholah med Slovenskimi Konjicami in
               Slovensko Bistrico, kjer ti tovornjaki iz vzhoda povzročajo nemogoče stanje. To se je
               zgodilo zaradi določenih interesov posameznikov, ki so želeli imeti na tistem svojem
               odseku brez cestninjenja. Če bi imeli enoten sistem, zaprt sistem, kakršnega
               predvideva Evropska unija, potem bi vsi plačali nekaj za cestnino, cestnina bi lahko
               bila cenejša, ker bi pobrali več kot sedaj. Več kot polovica avtomobilov, ki vozijo
               po naših cestah, bi sicer vozila po avtocestah, oni ne plačajo, zato moramo tisti, ki
               vozimo po avtocestah, plačati več. Bilo bi zelo ugodno, če bi vsak nekaj malega
               plačal, bi bilo več prometa na avtocestah in ostale ceste bi bile pri tem bistveno
               manj obremenjene. Tpičen takšen primer je v Tepanju, kjer se na veliko izognejo
               tovornjaki. In potem ti problemi, ki so, in jaz bi še enkrat spomnil ministra, da ne
               bo presenečen, ker se zopet govori o zapori na Vrholah. Pobuda je že bila dana, bil
               sem sam na eni pobudi, ampak ne za zaporo, da smo razložili, kako stvari stojijo,
               vendar ta zadeva se nekako pelje naprej in po zadnjih informacijah se zopet govori,
               da bodo tam počenjali neke čudne zapore, kar verjetno ni v interesu nikogar. S tem
               hočem samo podkrepiti, da če bi imeli urejen sistem, enoten sistem, bi bilo verjetno
               to drugače. Zato je seveda potrebno čim prej urediti ta sistem, čim prej pa tudi
               urediti tudi ostalo infrastrukturo, kar se tiče avtocest tudi za ostale regije v
               Sloveniji, tako da bodo tudi te regije dobile nekako povezavo z ostalim svetom. Zato
               seveda ne podpiram tega amandmaja za zmanjšanje sredstev, ker če se zavzemam za
               gradnje avtocest, ne morem biti istočasno za manj sredstev. Zavedam se pa seveda ob
               tem polne odgovornosti, kaj to pomeni, in bom podprl prvotni predlog, ki ga predlaga
               vlada. Hvala lepa.</p>
            </sp>
            <sp xml:id="SDZ4-Redna-13-2006-02-07.sp109">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Sok. Prosim.</p>
            </sp>
            <sp xml:id="SDZ4-Redna-13-2006-02-07.sp110">

               <speaker>ALOJZ SOK:</speaker>

               <p>Hvala lepa. Jaz prej nisem imel možnosti za repliko. Ker imamo še nekaj časa, bi
               seveda želel odgovoriti. Kolega Cvikl je rekel, da vsak, ki gre v London in si tam
               sposodi eno milijardo dobi priznanje. Če bi temu res bilo tako, potem bi vsi ministri
               LDS-a morali imeti za 12 let vladavine tovrstna priznanja.</p>
               <p>Kar se tiče pogojev kredita, kolega Anderlič, če pogledate zadnje kredite, poroštva
               za kredite, ki ste jih dajali v letu 2003 in 2004, je to povsem nekaj drugega, kar je
               danes pred nami. Stroški, povezani z najetjem kredita, ne smejo presegati 0,2%
               vrednosti glavnice posameznega kredita. Leta 2003, 2004 so bili ti stroški 0,75%. Iz
               zakonov, ki smo jih takrat o poroštvu sprejemali, se vidi, potem pri izdaji
               dolžniških vrednostnih papirjev ne sme presegati 0,15% nominalne vrednosti, se pravi
               strošek ne sme presegati 0,15% nominalne vrednosti glavnice. V letu 2003, 2004 je to
               bilo 1%. Se pravi, gre za bistveno ugodnejše pogoje. In to sem povedal. Če vlada tega
               ne bi mogla realizirati, potem je seveda državni zbor tisti, ki mora te pogoje kot
               spremembo zakona spremeniti. In še poslanskemu kolegu Ropu. Pravi, da sem spregledal
               bistvo problema, da Dars ne bo v stanju tega financirati. V tem trenutku seveda tega
               ne vemo. Po tem, kar je vlada predlagala in kar je vlada proučila, je Dars v stanju,
               da bo ob spremenjenem načinu pobiranja cestnin lahko ta poroštva sam tudi vračal.</p>
               <p>In še za zaključek. Ta znesek je res visok. Gre za to, da bomo to pač koristili v
               naslednjih nekaj letih, do leta 2010. In še enkrat povem, bistvena pri tem je
               kontrola nad porabo teh sredstev. Tu pa se lahko vrnem tudi nekoliko nazaj. Ko ste
               namreč v prejšnjem mandatu spreminjali zakon o Darsu, ste iz nadzornega sveta Darsa
               izločili državni zbor, kot tistega, ki je do takrat imel dva svoja predstavnika v
               nadzornem svetu Darsa. Zdaj temu ni več tako, bo pa seveda morala vlada posvetiti s
               to sedanjo sestavo nadzornega sveta vso pozornost temu, da bodo ta sredstva
               racionalno porabljena in da se bo tudi v bodoče cena gradnje kilometra avtocest v
               Sloveniji primerno temu zmanjšala.</p>
            </sp>
            <sp xml:id="SDZ4-Redna-13-2006-02-07.sp111">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Horvat.</p>
            </sp>
            <sp xml:id="SDZ4-Redna-13-2006-02-07.sp112">

               <speaker>JOŽEF HORVAT:</speaker>

               <p>Hvala za besedo, gospod predsednik. Spoštovani gospod minister s sodelavci,
               spoštovane kolegice in kolegi! Uvodoma moram odločno povedati, da amandmaja
               poslanskega kluba Liberalne demokracije ne bom podprl. Pomeni namreč neko močno ročno
               zavoro pri dinamiki izgradnje slovenskega avtocestnega sistema, obenem pa tudi
               negacijo obljube prejšnje vlade, da do leta 2008 zgradi med drugim tudi pomurski krak
               avtoceste. Pa tudi predlagana številka 500 milijonov evrov je sila pavšalna, je
               okrogla številka in zaradi tega ta amandma uvrščam med okrogle, torej manj resne
               amandmaje.</p>
               <p>Spoštovane kolegice in kolegi, moramo se sprijazniti in soočiti s tem, da Slovenija
               potrebuje pospešeno izgradnjo avtocest. Takšen je tudi letni načrt izgradnje in
               obnavljanja avtocest za leto 2006. Moramo dati pospešek izgradnji slovenskega
               avtocestnega omrežja. Slovenija še vedno ni povezana z avtocestami znotraj svojega
               ozemlja, kaj šele z Evropsko unijo. Samo slutimo lahko, kaj se bo zgodilo, ko bosta,
               če bosta, Evropski uniji priključeni tudi Bolgarija in Romunija. Slutnje pa imamo
               zaradi izkušenj, ki jih imamo predvsem v Prekmurju z vstopom Slovenije v Evropsko
               unijo. Ne bom govoril na pamet, povedal bom natančne statistične podatke. Ravno danes
               sem dobil sveže statistične podatke, vir podatkov je policijska uprava Murska Sobota.
               Samo za orientacijo naj povem še enkrat - mnogim sem to že morda petkrat povedal -,
               kaj je pomenil vstop Slovenije v Evropsko unijo. Če pogledamo mejni prehod Dolga vas
               in štejemo samo tovorni promet, potem ugotovimo, da je aprila 2004, se pravi, tik
               pred vstopom Slovenije v Evropsko unijo je skozi ta mejni prehod šlo 29 tisoč 356
               tovornjakov. Se pravi, zanemarimo notranji tovorni in osebni promet. Novembra 2005 je
               skozi ta isti prehod šlo 84 tisoč 644 tovornjakov. Verjetno bo letos dosežena števila
               1 milijon. Rekord je bil dosežen v lanskem letu, in sicer 8. decembra, ko je skozi ta
               mejni prehod šlo 4 tisoč 266 tovornjakov. Če to razdelimo na 1440 minut, kolikor jih
               ima dan, potem ugotovimo, da imamo skoraj 3 tovornjake na minuto. To so podatki, ki
               zgovorno kažejo na to, da moramo pospešiti izgradnjo slovenskega avtocestnega
               sistema, seveda pa to tudi veliko stane. Tudi sam bom imel težko roko, ko bom na nek
               način zadolžil tudi zanamce, čeprav je pa treba razumeti, kaj to pomeni zadolžil.
               Zadolžili bomo pravzaprav samo tiste, ki bodo po tej avtocesti vozili. In če bomo
               izkoristili vse rezerve, ki jih imamo pri pobiranju cestnin, potem me ne boli glava.
               Hvala lepa.</p>
            </sp>
            <sp xml:id="SDZ4-Redna-13-2006-02-07.sp113">

               <speaker>PREDSEDNIK FRANCE CUKJATI:</speaker>

               <p>Hvala gospodu Horvatu. In še gospod minister. Izvolite, imate besedo.</p>
            </sp>
            <sp xml:id="SDZ4-Redna-13-2006-02-07.sp114">

               <speaker>MAG. JANEZ BOŽIČ:</speaker>

               <p>Hvala lepa za besedo, gospod predsednik. Spoštovane poslanke in poslanci! Dovolite
               mi, da na nek način podam odgovor na najbolj izpostavljena vprašanja, predvsem pa
               izpostavljene dileme, ki so bile v razpravi, ob sprejetju tega zakona o soglasju,
               izpostavljene.</p>
               <p>Najprej bi želel povedati in reči naslednje, da so avtoceste večgeneracijski projekt
               uporabnikov avtocest in upam, da ne večgeneracijski projekt porabnikov državnega
               proračuna. Torej vlada Republike Slovenije ne podpira amandmaja, ki je bil podan, in
               to predvsem iz enega osnovnega razloga. V vsakem primeru, to je najmanjši razlog, bi
               morali zagotoviti okoli 600 milijonov evrov najetja kredita za projekte, ki so
               predvideni v nacionalnem programu. Gre samo za tisto razliko, ki je vezana na
               zmanjšanje sredstev iz namenskih virov.</p>
               <p>Dovolite mi, da v tem uvodnem delu rečem nekaj besed o črpanju finančnih sredstev iz
               skladov Evropske unije. Reči moram, da je Republika Slovenija v prihodnji finančni
               perspektivi, med leti 2007 in 2013 zelo intenzivno, tako kot tudi sedaj, kandidirala
               tudi za pridobitev teh finančnih sredstev, predvsem iz kohezijskih skladov Evropske
               unije. V letu 2004 je že uspešno pridobila sredstva za financiranje odseka avtoceste
               Smlednik - Krška vas na dolenjskem avtocestnem kraku, v višini 42 milijonov evrov, in
               sredstva so bila v letu 2005 počrpana v višini, cca. 60%. Preostanek črpanja pa je
               predviden za leto 2006.</p>
               <p>V letu 2005 pa je bil s strani ministrstva za promet za kandidaturo prijavljen odsek
               avtocestnega odseka na Gorenjskem, in sicer Vrba - Peračica, v višini 15 milijonov
               evrov. V časovnem obdobju med leti 2007 in 2013 bo ministrstvo za promet vložilo
               kandidaturo še za avtocestne odseke iz osnovnega programa resolucije o nacionalnem
               programu, in sicer na pomurskem avtocestnem kraku, gre za odsek Beltinci - Lendava,
               potem na dolenjskem Pluska - Ponikve - Hrastje mimo Trebnjega in Mirne Peči na
               dolenjskem avtocestnem kraku, in pa še odsek Slivnica - Draženci - Gruškovje, to je
               na tako imenovanem phyrnskem avtocestnem kraku. Skupna dolžina vseh teh odsekov znaša
               okoli 70 kilometrov, vrednost finančnih sredstev, ki jih želimo črpati iz kohezijskih
               sredstev oziroma skladov Evropske unije, pa je ocenjena med 250 do 300 milijonov
               evrov.</p>
               <p>Dovolite mi še, da podan eno oceno na vprašanja, ki so bila v teku razprave odprta.
               Dejstvo je, da bi morali na nek način zagotoviti sredstva v višini okoli 600
               milijonov evrov za dinamiko, ki je postavljena v nacionalnem programu oziroma v
               resoluciji nacionalnega programa, ki je bil popravljen leta 2004. V zvezi s tem se
               postavljajo vprašanja, zakaj na nek način odstop od zakona o zagotavljanju namenskih
               virov. Želel bi reči, da že v letu 2004, torej v času prejšnje vlade, ta zakon ni bil
               spoštovan, ker namenski viri so bili zmanjšani za okoli 8 milijard tolarjev. Potem
               gre za to, da je vlada Republike Slovenije zagotovila povečanje sredstev na državnih
               cestah že v lanskem letu ob rebalansu 2005 proračuna Republike Slovenije, v letošnjem
               letu 2006 pa okoli 7 milijard in seveda tudi 7 milijard v prihodnjem letu. Potem
               zaradi potreb na železnicah. Tisto, kar je bilo danes tudi že nekajkrat
               izpostavljeno, da smo sledili sklepu vlade Republike Slovenije, torej prejšnje vlade
               iz oktobra 2004, da se pospeši izgradnja pomurskega avtocestnega kraka in se torej 5
               let pred roki, ki so v nacionalnem programu, zgradi pomurski avtocestni krak, ki je
               seveda težak okoli 175 milijard tolarjev, da se za ta namen zagotovijo potrebna
               sredstva torej dinamika, ki se na neki način skrajšuje. Ne nazadnje bi vas spomnil na
               to, da je v proceduri letni plan razvoja in obnov za leto 2006, v katerem se vidi, da
               je dinamika izgradnje avtocest v Republiki Sloveniji, glede na rebalans nacionalnega
               programa, povečana za okoli 26% glede na resolucijo.</p>
               <p>Vprašanje, ki je bilo postavljeno glede obresti. Težko je danes dati nominalno
               številko, koliko nas bodo najeti krediti stali v končni varianti. Ampak dejstvo je
               to, da je v nacionalnem programu oziroma v resoluciji predvideno najetje okoli 3
               milijarde 640 milijonov evrov kreditov. In odvisno bo od aranžmajev in pa sklepanja
               pogodb za to milijardo evrov in pa tudi naslednjih kreditov, ki jih bomo še jemali za
               dograditev avtocestnega sistema in pa seveda tudi od doseženih rezultatov
               reprogramiranja že najetih kreditov, kajti Dars že začenja te postopke.</p>
               <p>Vprašanje je bilo še, kdaj je prelomna točka oziroma kdaj bodo avtoceste proste
               bremena najetih kreditov. Ocenjujemo, da je ta točka nekje med leti 2040 in 2050,
               odvisno bo seveda od teh vseh aranžmajev in tudi bodoče najetih kreditov. Toliko,
               predsednik. Hvala za besedo.</p>
            </sp>
            <sp xml:id="SDZ4-Redna-13-2006-02-07.sp115">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Ker je seznam razpravljavcev izčrpan, zaključujem razpravo.
               Glasovanje o amandmaju bomo v skladu s časovnim potekom seje zbora opravili danes v
               okviru glasovanj, to je ob 13.50 uri. S tem prekinjam to točko dnevnega reda.
               Prekinjam sejo zbora, ki jo bomo nadaljevali ob 13.50 uri.</p>
               <stage type="time">(Seja je bila prekinjena ob 13.21 uri in se je nadaljevala ob 13.50 uri.)</stage>
            </sp>
            <sp xml:id="SDZ4-Redna-13-2006-02-07.sp116">

               <speaker>PREDSEDNIK FRANCE CUKJATI:</speaker>

               <p>Spoštovane poslanke in spoštovani poslanci! Nadaljujemo sejo državnega zbora.</p>
               <p>Prehajamo na glasovanja zbora o predlogih odločitev.</p>
               <p>Preden preidemo na glasovanje, prosim poslanke in poslance, da preverijo delovanje
               glasovalnih naprav, in sicer mora na desni strani vložene kartice goreti oranžna
               lučka. Ugotavljam, da glasovalne naprave delujejo.</p>
               <p>Nadaljujemo s prekinjeno <title>16. točko dnevnega reda - obravnavo predloga zakona o
                  spremembah zakona o vojnih invalidih, skrajšani postopek.</title>
               </p>
               <p>Prehajamo na odločanje o naslednjem predlogu sklepa: Predlog zakona o spremembah
               zakona o vojnih invalidih ni primeren za nadaljnjo obravnavo. Gospod Potrč, izvolite.
           </p>
            </sp>
            <sp xml:id="SDZ4-Redna-13-2006-02-07.sp117">

               <speaker>MIRAN POTRČ:</speaker>

               <p>Hvala lepa. Me boste vprašali, ali v imenu poslanske skupine ali v osebnem imenu?</p>
            </sp>
            <sp xml:id="SDZ4-Redna-13-2006-02-07.sp118">

               <speaker>PREDSEDNIK FRANCE CUKJATI:</speaker>

               <p>Menim, da boste sami povedali.</p>
            </sp>
            <sp xml:id="SDZ4-Redna-13-2006-02-07.sp119">

               <speaker>MIRAN POTRČ:</speaker>

               <p>Običajno vprašate. Govoril bom v imenu poslanske skupine.</p>
               <p>Poslanska skupina Socialnih demokratov bo glasovala proti sklepu matičnega delovnega
               telesa, da predlog ni primerna podlaga. Nihče od razpravljavcev, pa tudi vlada namreč
               ni ugotovila, da zakon ni primerna podlaga. Vsi soglašamo, da je prav, da se rok za
               ugotavljanje invalidnosti in statusa ponovno odpre. Vsi vemo, da tudi vlada, ki ima
               mnogo boljše informacije kot posamezne poslanske in poslanci, zelo pogosto vlaga
               zakone, v katerih natančne številke, kolikšne bodo obveznosti iz proračuna, ne pove.
               Najbrž ni treba posebej razlagati, kolikokrat se to zgodi. Tokrat gre za invalide iz
               osamosvojitvene vojne, ki bi jih bilo, hvala bogu in k sreči, samo nekaj in to ne bi
               bila velika finančna obveznost. Vsi tudi vemo, da obljube vlade, da bo s tem zakonom
               prišla enkrat v bodočnosti, niso precizirane. Morda bo to kmalu, morda bo to tudi
               nekaj mesecev ali leto kasneje, invalidi pa čakajo in te pravice ne bodo mogli
               uveljaviti. Če bi bil sprejet današnji predlog zakona, bi to lahko izkoristili.
               <stage>/Nemir v dvorani./</stage></p>
            </sp>
            <sp xml:id="SDZ4-Redna-13-2006-02-07.sp120">

               <speaker>PREDSEDNIK FRANCE CUKJATI:</speaker>

               <p>Trenutek, gospod Potrč. Prosim, da se umirite!</p>
            </sp>
            <sp xml:id="SDZ4-Redna-13-2006-02-07.sp121">

               <speaker>MIRAN POTRČ:</speaker>

               <p>Potrebna je torej res minimalna dobra volja, da se upravičenim zahtevam prizadetih
               ugodi. Ne gre za to, ali boste, spoštovane gospe in gospodje iz koalicije, ugodili
               opozicijskemu predlogu. Ugodili boste invalidom osamosvojitvene vojne, ki želijo
               uveljaviti status in prek tega morda tudi pravice, ki jih imajo drugi invalidi po
               zakonu o vojaških vojnih invalidih. O tem razmišljajte, ne pa o tem, čigav zakon
               boste podprli.</p>
               <p>In končno naj povem to, če kljub vsem tem argumentom ne bomo zmogli moči, da
               zavrnemo predlog matičnega delovnega telesa in sprejmemo zakon, bom pač, povem
               vnaprej, ta primer uporabljal, kadarkoli bom imel priložnost, kot primer, kako
               koalicija na čelu s predsednikom vlade govori eno, dela pa nekaj popolnoma drugega.
               Hvala lepa.</p>
            </sp>
            <sp xml:id="SDZ4-Redna-13-2006-02-07.sp122">

               <speaker>PREDSEDNIK FRANCE CUKJATI:</speaker>

               <p>Hvala. Je še kakšna obrazložitev? Izvolite, gospod Barovič.</p>
            </sp>
            <sp xml:id="SDZ4-Redna-13-2006-02-07.sp123">

               <speaker>BOGDAN BAROVIČ:</speaker>

               <p>V svojem imenu. Dobro. Bom v imenu Slovenske nacionalne stranke. V Slovenski
               nacionalni stranki bomo prav tako predlogu sklepa nasprotovali. V Slovenski
               nacionalni stranki smo prepričani, poudarjam, prepričani, da bi ta zakon lahko ostal
               v veljavi vse do sprejetja novega, za katerega pa smo danes tako ali tako že slišali,
               da je v pripravi. Naše prepričanje utemeljujemo tudi s tem, da vsi vemo, da se
               norčevati in povečevati število vojnih invalidov z osamosvojitvene vojne na pamet ne
               gre. Invalidi so tisti, ki so se borili za to državo, ki jim je bilo žal usojeno
               ostati invalid in zakaj ne bi ta zakon ščitil teh ljudi, zastopal njihove interese do
               uveljavitve novega, ki bo verjetno prinesel takšne ali drugačne spremembe. O teh bomo
               govorili kasneje. Bilo bi pošteno z naše strani, da ta zakon ostane.</p>
            </sp>
            <sp xml:id="SDZ4-Redna-13-2006-02-07.sp124">

               <speaker>PREDSEDNIK FRANCE CUKJATI:</speaker>

               <p>Hvala. Ni več obrazložitev. Glasujemo. Glasovanje teče. Navzočih je 71 poslank in
               poslancev, za jih je glasovalo 44, proti 27.</p>
               <p><stage>(Za je glasovalo 44.)</stage> <stage>(Proti 27.)</stage></p>
               <p>Ugotavljam, da je predlagani sklep sprejet, zato je zakonodajni postopek o predlogu
               zakona končan. S tem zaključujem to točko dnevnega reda.</p>
               <p>Nadaljujemo s <title>prekinjeno 17. točko dnevnega reda,</title> to je <title>z obravnavo
                  predloga zakona o dopolnitvi zakona o prepovedi proizvodnje in prometa z
                  azbestnimi izdelki ter o zagotovitvi sredstev za prestrukturiranje azbestne
                  proizvodnje v neazbestno.</title> Prehajamo na odločanje o naslednjem predlogu
               sklepa: Predlog zakona o dopolnitvi zakona o prepovedi proizvodnje in prometa z
               azbestnimi izdelki ter o zagotovitvi sredstev za prestrukturiranje azbestne
               proizvodnje v ne azbestno ni primeren za nadaljnjo obravnavo.</p>
               <p>Izvolite, gospod Bevk.</p>
            </sp>
            <sp xml:id="SDZ4-Redna-13-2006-02-07.sp125">

               <speaker>SAMO BEVK:</speaker>

               <p>Hvala za besedo gospod predsednik, spoštovani zbor. Predlagam, da ne podprete sklepa
               matičnega odbora državnega zbora in s tem daste zeleno luč za nadaljevanje postopka
               novele zakona, ki smo ga predlagali Socialni demokrati. Dejstvo je, da je 10 let od
               sprejetja osnovnega zakona pred nekaj časa bilo odkrito novo žarišče azbestnih
               bolnikov v Sloveniji. To smo danes večkrat povedali, na slovenskih železnicah, da
               poleg Soške doline, ki je bila v preteklosti in tudi danes najbolj obremenjena, da
               imamo še dve drugi veliki središči v naši državi, to sta Ljubljana in Maribor in da
               se bo z usposabljanjem kadrov na področju medicine dela in azbestne diagnostike ter
               ozaveščanjem vodstev posameznih podjetij, kjer so včasih uporabljali azbest, število
               upravičencev do pravice iz tega zakona povečevalo. Zato mislim, da bi s sprejetjem
               tega zakona pridobili čas, da bi lahko ustrezno, kvalitetno popravili tudi vladni
               zakon, ki je trenutno v proceduri.</p>
               <p>Naš zakon podpirajo številne organizacije od državnega sveta, gospodarske zbornice,
               sindikata, društva, do posameznih podjetjih, kjer se je včasih uporabljal azbest,
               zato mislim, da bi lahko ta zakon danes sprejeli, kajti če citiram predsednika vlade,
               ki je na prvi dan zasedanja te seje državnega zbora dejal, da ni pomembno, od kod
               prihaja nek predlog in kdo ga je podpisal, temveč da je važno to, kdo in kakšna je
               vsebina takega predloga. Zato mislim, da bi lahko tudi koalicija to podprla.</p>
            </sp>
            <sp xml:id="SDZ4-Redna-13-2006-02-07.sp126">

               <speaker>PREDSEDNIK FRANCE CUKJATI:</speaker>

               <p>Hvala lepa, gospod Bevk. Besedo ima gospod Juri.</p>
            </sp>
            <sp xml:id="SDZ4-Redna-13-2006-02-07.sp127">

               <speaker>AURELIO JURI:</speaker>

               <p>Hvala. Tudi jaz se pridružujem pozivu. Glejte, bolezen se ne ravna in se ne obnaša po
               naših željah in predpisih. Sicer bi lahko prepovedali bolehanje in zapovedali
               zdravje.</p>
               <p>Nastajajo nova žarišča, gre za bolezen, ki postopoma kaže svoje dramatične dimenzije
               in naša dolžnost je, da do zadnjega bolnika pokrijemo vse njegove pravice iz tega
               naslova. Ker vladna ureditev, napovedana, tega ne bo urejevala, sami prizadeti ji ne
               verjamejo, je šibka, njihove pravice se zmanjšujejo, je bolje, bolj primerno in
               pravičneje, da podaljšamo zakon, ki je že v veljavi, zato se pridružujem pozivu, naj
               sklepa matičnega delovnega telesa ne podpremo. Hvala.</p>
            </sp>
            <sp xml:id="SDZ4-Redna-13-2006-02-07.sp128">

               <speaker>PREDSEDNIK FRANCE CUKJATI:</speaker>

               <p>Hvala. Gospod Prijatelj.</p>
            </sp>
            <sp xml:id="SDZ4-Redna-13-2006-02-07.sp129">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Ta država, tega se moramo zavedati, ko bomo
               podpirali oziroma ko boste podpirali sklep matičnega delovnega telesa, da je ta
               država kriva za vse bolnike, ki imajo danes azbestozo. In v bistvu, če danes ne boste
               upoštevali tega, kar je dano na glasovanje, boste omogočili, da se zagotovijo vsaj
               enake pravice, kot so bile zagotovljene bolnikom v prejšnjem obdobju, kajti zakon je
               že bil enkrat podaljšan, lansko leto z decembrom je prenehal veljati in danes, ko
               tega predloga ne boste podprli, ko ga boste<gap n="..."/> Spoštovani predsednik, ali lahko jaz v
               miru povem tisto, kar mislim? Naj vam bodo vsaj umirajoči sveti, ljudje umirajo
               zaradi tega, ker je vaša nonšalantnost takšna, kot je. Imamo vedno več azbestnih
               bolnikov. In dejstvo je, da je ta država namenila v novem proračunu, v letu 2006 in
               2007, za 700 milijonov manj sredstev, kot je bilo to zagotovljeno v prejšnjih
               proračunih. Zakon je prenehal veljati, še enkrat poudarjam, z 12. mesecem lanskega
               leta. In ta predlog, ki ga je matično delovno telo zavrnilo in ga označilo kot
               brezpredmetnega, daje možnost, da se bodo bolniki obračali na komisije, ki so
               pristojne za diagnostiko, ki lahko določajo način zdravljena in dajejo bolnikom
               ustrezno odškodnino. Tisti, ki bo danes glasoval za predlog, ki je tukaj, je dejansko
               zelo nemoralen. Milo rečeno, da ne rečem kaj drugega.</p>
               <p>In bilo bi prav, dokler nov zakon ne pride, da omogočimo tem bolnikom, ki jih je
               danes vse več in več, ker je latentna doba te bolezni dolga, da se vsaj zglasijo pri
               komisiji, ki je pristojna za ugotavljanje te bolezni, ki jo je imenoval minister.
               Tudi ta komisija je plačana iz tega fonda. In da normalno dobijo odškodnino in gredo
               v invalidsko upokojitev. To boste vi danes preprečili. Hvala lepa.</p>
            </sp>
            <sp xml:id="SDZ4-Redna-13-2006-02-07.sp130">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Anderlič.</p>
            </sp>
            <sp xml:id="SDZ4-Redna-13-2006-02-07.sp131">

               <speaker>ANTON ANDERLIČ:</speaker>

               <p>Od prepovedi proizvodnje iz azbestnih surovin in proizvodnje azbestnih produktov
               naprej je ta država naredila veliko tako za prestrukturiranje industrije kakor tudi
               za odpravljanje posledic te azbestne proizvodnje v Sloveniji. Žal v desetletju očitno
               ni uspela zaključiti celotnih operacij, ki so na tem področju potrebne, od tega, da
               se ugotovi, kakšni problemi so na področju zdravja ljudi, ki so bili zaposleni ali ki
               so živeli neposredno v tej bližini. In je bilo najbrž narobe, da je bil zakon omejen
               na določeno časovno obdobje in da je bil podaljšan samo za toliko časa, da se je
               iztekel z 31.12.2005. In najmanj kar je, je potrebno, da se podaljša za čas, ko ne bo
               veljal nov zakon, ki bo sprejet, ko bo, če bo. In to je eden od primerov, ki ni vezan
               na trenutno razpoloženje v državi in trenutno sestavo vlade. Je zakon, ki je trajal,
               če hočete, čez tri vlade, ali čez štiri vlade in samo sedaj pri tej vladi se je
               ustavil in ta vlada pravi, ne, sedaj pa mi teh problemov ne bomo reševali do takrat,
               dokler ne bomo mi svojega zakona vložili. Tukaj ne gre za to. In če je prav, da se ti
               problemi rešujejo, in to priznamo vsi in pričakujemo vsi, potem je tudi prav, da se
               ne omogoči v državnem zboru pravna praznina, po kateri bi bolniki in tisti
               upravičenci stali v vrsti do takrat, dokler novega zakona ne bo. Zato bom proti
               predlogu sklepa.</p>
            </sp>
            <sp xml:id="SDZ4-Redna-13-2006-02-07.sp132">

               <speaker>PREDSEDNIK FRANCE CUKJATI:</speaker>

               <p>Hvala. Gospod Capuder.</p>
            </sp>
            <sp xml:id="SDZ4-Redna-13-2006-02-07.sp133">

               <speaker>MAG. FRANC CAPUDER:</speaker>

               <p>Hvala lepa. V Novi Sloveniji - Krščansko ljudski stranki predlagane novele zakona ne
               bomo podprli. Predvsem iz tega razloga, ker smo prepričani, o tem nas je prepričala
               vlada, zakonodajno-pravna služba, da zakon velja in je v državnem proračunu za
               izvajanje tega zakona, da so v državnem proračunu zagotovljena zadostna finančna
               sredstva. V lanskem letu je bilo teh sredstev zagotovljenih okoli 700 milijonov,
               porabljenih je bilo 220 milijonov. V letošnjem letu je teh sredstev v državnem
               proračunu okoli 350 milijonov. Predvsem pa država ni kriva za to, če se pojavljajo
               nova in nova žarišča. Nov zakon oziroma podaljšanje tega zakona ne bo preprečilo, da
               bi se ta nova žarišča pojavljala. Ta nov zakon tudi ne bo preprečil, da bolniki, ki
               so že okuženi, ker vemo, da je ta latentna doba zelo dolga, da ne bodo umirali tako,
               kot so do sedaj umirali. S tem zakonom, ki ga res pričakujemo in je že v vladni
               proceduri, pa upam, da bomo rešili vse te težave, ki so se nakopičile do sedaj, ko
               niso bili upoštevani delavci na železnicah, ko niso bili upoštevani kot tisti, ki so
               upravičeni do odškodnin, delavci v gradbenih podjetjih, ki so delali z azbestnimi
               izdelki itn. Še enkrat, v naši poslanski skupini tega zakona ne bomo podprli.</p>
            </sp>
            <sp xml:id="SDZ4-Redna-13-2006-02-07.sp134">

               <speaker>PREDSEDNIK FRANCE CUKJATI:</speaker>

               <p>Hvala. Gospa Pečanova.</p>
            </sp>
            <sp xml:id="SDZ4-Redna-13-2006-02-07.sp135">

               <speaker>BREDA PEČAN:</speaker>

               <p>Vlada Republike Slovenije je v obrazložitvi k svojemu zakonu, ki ga je vložila leto
               dni prepozno, več kot leto dni prepozno, je sama napisala, sama navedla, da je
               nastala s prenehanjem veljavnosti podaljšanega zakona do leta 2005 pravna praznina in
               da je zato treba sprejeti nov sistemski zakon. Nihče naj me ne prepričuje, da ni
               pravne praznine, če je to ugotovila sama vlada. Mene je vlada prepričala in zato sem
               skupaj s kolegom podpisala predlog zakona, ki bi ga morala vlada vložiti. To sem tudi
               že enkrat povedala, ne poslanci. To je odgovornost vlade do ljudi, ki jim mora preko
               svoje komisije, to je vladna komisija, zagotoviti varstvo, pravno varstvo, socialno
               varstvo, kadar zbolijo, in imajo pravico po do sedaj veljavnem zakonu do odškodnine
               in do predčasne upokojitve. In zaradi tega menim, kolegice in kolegi, zlasti tisti,
               ki izhajate iz Primorske, zlasti tisti, pa tudi tisti, ki ste s štajerske, iz
               Maribora, tisti, ki izhajate s Primorske, in veste, kaj se je dogajalo v ladjedelnici
               Izola in vse te pozivam, da se zaveste, da dokler ne bo sprejet ta zakon, ki ga je
               vlada predložila, ne bo možno nobenemu od bolnikov, ki jim je šele sedaj bila
               ugotovljena bolezen, izplačati niti tolarja, nobene odškodnine.</p>
               <p>Jaz bi samo to rekla: Ali čakamo, da bo država prihranila denar na račun tistih, ki
               bodo v tem vmesnem času umrli? To vas sprašujem. Mislim, da je to prekruto, da bi
               lahko mislila kaj takega o naši vladi, pa o vas, kolegice in kolegi poslanci. Hvala.
           </p>
            </sp>
            <sp xml:id="SDZ4-Redna-13-2006-02-07.sp136">

               <speaker>PREDSEDNIK FRANCE CUKJATI:</speaker>

               <p>Hvala. Gospod Bevk.</p>
            </sp>
            <sp xml:id="SDZ4-Redna-13-2006-02-07.sp137">

               <speaker>SAMO BEVK:</speaker>

               <p>Hvala lepa za besedo, gospod predsednik. V imenu poslanske skupine. Prej ste mi
               odmerili samo 2 minuti.</p>
               <p>Temeljni cilj, ki ga želimo doseči s tem zakonom, je, ponavljam še enkrat,
               podaljšanje veljavnosti do konca leta 2006 in na ta način zapolniti pravno praznino,
               kar posredno priznava tudi vlada v obrazložitvi novega zakona - to je povedala tudi
               kolegica Breda Pečan - in omogočiti črpanje sredstev iz državnega proračuna. Poleg
               tega tudi povečujemo sredstva za izvajanje tega zakona iz 350 na 692 milijonov. Če bi
               zakonodajno-pravna služba imela kakšne pripombe, in če bi verjela, da sedanji zakon
               velja brez te novele, potem bi to v svojem mnenju zapisala, vendar tega
               zakonodajno-pravna služba ni zapisala, temveč je zapisala, da na ta predlog zakona
               nima nobene pripombe, ponavljam, nobene pripombe.</p>
               <p>Da bom citiral še iz utemeljitve zakona, ki ga je vlada poslala v parlamentarno
               proceduro, tako pravi, po tisti noveli pred enim letom: <q>"S tretjo novelo je bila
               uporaba zakona podaljšana do konca leta 2005, od začetka naslednjega leta bi bila v
               Sloveniji na tem področju pravna praznina, zato je vlada sprejela sklep..."</q> itd. Se
               pravi, to je vlada zapisala, in ne vem, zakaj danes trdite drugače. Pred enim letom
               ste vsi, ne samo v opoziciji, tudi v koaliciji, podprli novelo tega zakona. In v tem
               letu se ni ničesar spremenilo. Zato apeliram na vas, preden boste pritisnili na
               tipko, da si preberete, kaj ste v prid sprejetju zakona pred enim letom povedali in
               kaj nekateri govorite danes. Nič se v enem letu ni spremenilo. S sprejetjem tega
               zakona bi mi dobili nekaj več časa, da bi lahko vlada prisluhnila socialnim
               partnerjem in tudi zdravstveni stroki in ustrezno z amandmaji popravila zakon, ki je
               v parlamentarni proceduri.</p>
               <p>Ali kot je rekel, še enkrat, predsednik vlade, sedaj ga bom pa citiral, da je
               <q>"vseeno, kdo je na koncu podpisan pod neko zadevo, važno je, da se uresniči."</q> Me prav
               zanima, kakšen bo danes rezultat glasovanja. Hvala lepa.</p>
            </sp>
            <sp xml:id="SDZ4-Redna-13-2006-02-07.sp138">

               <speaker>PREDSEDNIK FRANCE CUKJATI:</speaker>

               <p>Hvala lepa. Gospod Testen.</p>
            </sp>
            <sp xml:id="SDZ4-Redna-13-2006-02-07.sp139">

               <speaker>CIRIL TESTEN:</speaker>

               <p>Hvala za besedo. Lepo pozdravljeni. Jaz bom povedal, da kot bivši delavec od Salonita
               Anhovo zakona ne bom podprl. Pred enim letom sem ga podprl in sem bil za podaljšanje
               oziroma smo bili vsi za podaljšanje, sedaj ga pa ne bom podprl iz enega preprostega
               razloga, ker je vladni zakon že v proceduri in bo rešil problem azbestnih bolnikov na
               celem teritoriju Slovenije. Mislim, da moramo biti toliko lojalni tudi do drugih
               bolnikov in do drugih obolelih v drugih okoljih in v fabrikah, da damo tudi njim
               možnosti, da bodo koristili rezultate azbestnega zakona.</p>
               <p>Mislim, da je zakon, ki je sedaj v proceduri, potrebno še do določene mene uskladiti
               in popraviti. Če bi danes tega zakona ne imeli na dnevnem redu, bi po mojem danes
               imeli azbestni zakon, ki ga je vlada pripravila v drugem branju. Tako da jaz mislim,
               da moramo to čim prej narediti, da pridemo do tapravega zakona. Hvala lepa.</p>
            </sp>
            <sp xml:id="SDZ4-Redna-13-2006-02-07.sp140">

               <speaker>PREDSEDNIK FRANCE CUKJATI:</speaker>

               <p>Hvala. Gospod Prijatelj.</p>
            </sp>
            <sp xml:id="SDZ4-Redna-13-2006-02-07.sp141">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Nekateri resnično ne veste, kaj govorite v tej
               dvorani, se opravičujem. Če bi prebrali vladni predlog zakona, potem bi videli, da je
               trikrat, najmanj trikrat slabši od tega, ki ga mi predlagamo, da se podaljša oziroma
               predlagatelj predlaga, da se podaljša v letu 2006. In smo to isto naredili na začetku
               leta 2005, ko je vlada obljubljala, da bo nemudoma v prvem poletju prejšnjega leta
               sprejela zakon, ki bo ustrezno rešil in odpravil vse posledice bolezni, ki jih
               povzroča azbest. Tudi zamenjavo strešne kritine pa, ne vem, vodovodnega omrežja iz
               azbestnih cevi. Ampak samo za ilustracijo tistim, ki govorijo neumnosti. V 1. členu -
               danes smo vložili namreč v Slovenski nacionalni stranki 9 amandmajev na vladni
               predlog -, v 1. členu je zapisano, v našem amandmaju, da se črta stavek <q>"v času
               proizvodnje azbestnih bolnikov"</q>, ki je v kontekstu stavka napisan v prvem odstavku,
               ta beseda bi spremenila to dejstvo, da bi lahko bila sanirana tudi tista podjetja, ki
               skladiščijo azbestne proizvode, ki so se indirektno ukvarjala s to proizvodnjo, ki
               nimajo direktne proizvodnje, in tudi delavci, ki niso bili stoodstotno izpostavljeni
               temu, vendar časovno v omejenih intervalih. In to je tisto, kar bi celovito rešilo
               zadevo. Vaš zakon, vladni predlog v proceduri, krči pravice in je, kot že rečeno,
               najmanj trikrat slabši. Zato ne zavajati javnosti. Kot sem pa že omenil, pa
               predvideva tudi za leto 2006 polovico manj sredstev in za 2007 drugo polovico manj,
               kot je bilo to odobreno v letu 2005. Tako da ne zavajati, ne lagati, prosim.</p>
            </sp>
            <sp xml:id="SDZ4-Redna-13-2006-02-07.sp142">

               <speaker>PREDSEDNIK FRANCE CUKJATI:</speaker>

               <p>Hvala. Gospod Klavora.</p>
            </sp>
            <sp xml:id="SDZ4-Redna-13-2006-02-07.sp143">

               <speaker>MAG. VASJA KLAVORA:</speaker>

               <p>Spoštovani predsednik, spoštovane poslanke in poslanci! Upam, da ne bom govoril
               neumnosti; poskušal bom govoriti o ljudeh.</p>
               <p>Lansko leto, ko sem tu na istem mestu govoril o azbestnem zakonu, sem tisti predlog
               potrdil in obenem trdno upal, da bo do konca leta oziroma vsaj na začetku leta
               narejeno tisto, kar smo vsi skupaj, ponavljam, vsi skupaj tu obljubili. Danes
               pogrešam oba resorna ministra, tako ministra za delo kot ministra za zdravje, kajti
               govorimo o zelo resnem problemu, ki nikakor ni vreden posmehovanja.</p>
               <p>Kup stvari je, ki so nerešene, in sam sem v dilemi, kaj danes storiti in kako
               glasovati. Trdno sem prepričan, da je treba enkrat dokončno rešiti to vprašanje in
               napraviti zakon tak, kot je treba. Če bi bil zdaj resorni minister tukaj, bi ga
               vprašal tudi, kakšna je to bolezen - kako se ji že reče? Oprostite, ta hip se ne
               morem spomniti. Vprašal bi ga, kaj je pravzaprav azbestoza, kakšna bolezen je
               azbestoza, kam jo lahko pripišemo - samo tistim, ki so delali z azbestom, ali tudi
               tistim, ki so čez ograjo dobrih deset metrov stran živeli v vrtcu. Ali če vam navedem
               podatek, ki je točen, da je na sto takih ljudi, ki so živeli na oni strani ograje,
               pet zbolelo za malignomom pljuč. <stage>/Opozorilni znak za konec./</stage> Se pravi, to je podatek,
               ki je izredno resen in ki nas tudi navaja, da rečemo, ali je to poklicna bolezen -
               prej se nisem mogel spomniti poklicne bolezni -, ali je to tudi bolezen tistih, ki<gap n="..."/>
               <stage>/Izklop mikrofona./</stage></p>
            </sp>
            <sp xml:id="SDZ4-Redna-13-2006-02-07.sp144">

               <speaker>PREDSEDNIK FRANCE CUKJATI:</speaker>

               <p>Hvala lepa. <stage>/Govornik govori brez mikrofona./</stage> Hvala, gospod Klavora. Moram omeniti,
               da je sedaj točka glasovanje, zato resornega ministra ni tukaj. Tudi pri dopoldanski
               obravnavi te točke resorni minister, po 134. členu poslovnika, v primeru, kadar
               matično delovno telo predlaga, da predlog zakona ni primeren za nadaljnjo obravnavo,
               ne razpravlja resorni minister in se ne vključuje v razpravo. Tako je po poslovniku.
               Gospod Pojbič.</p>
            </sp>
            <sp xml:id="SDZ4-Redna-13-2006-02-07.sp145">

               <speaker>MARIJAN POJBIČ:</speaker>

               <p>Spoštovani! Po vsem tem, kar smo zdajle slišali, moram povedati zelo na kratko.
               Predstavniki oziroma poslanci in poslanke iz kluba Liberalne demokracije in SD-ja sem
               prepričan, da zavajajo Slovenke in Slovence. Trdijo nekaj, kar zagotovo ne drži. Bom
               citiral vsebino, ki jo je v razpravi na odboru podal predstavnik ministrstva za
               gospodarstvo, ki je povedal, da vlada predloga zakona ne podpira, saj po njenem
               mnenju sama dopolnitev zakona ne prinaša ničesar, ker je obstoječi zakon še veljaven
               in se izvaja. 10. in 12. člen obstoječega zakona namreč določa, da Republika
               Slovenija zagotavlja sredstva za dokup zavarovalne dobe in je odgovorna za sredstva
               iz naslova odškodnin, kar pomeni, da pravne vrzeli ni. In komisija lahko dela naprej.</p>
               <p>Torej spoštovani kolegi in kolegice, prosim lepo, da si to preberete in vas lepo
               prosim, da tudi si ne dovolite tega, kar zdajle počenjate, da zavajate Slovenke in
               Slovence in tudi javno lažete. To si upam trditi. Hvala.</p>
            </sp>
            <sp xml:id="SDZ4-Redna-13-2006-02-07.sp146">

               <speaker>PREDSEDNIK FRANCE CUKJATI:</speaker>

               <p>Hvala. Gospod Sok.</p>
            </sp>
            <sp xml:id="SDZ4-Redna-13-2006-02-07.sp147">

               <speaker>ALOJZ SOK:</speaker>

               <p>Hvala lepa. Ta razprava zdaj tako zgleda, kot da nekateri ste za azbestne bolnike,
               drugi pa smo proti. Seveda to nikakor ne drži, glede na to, ker sem seznanjen, da je
               vladni predlog že v sredo na odboru, mislim, da ne bo nobene škode, če danes ta
               predlog zavrnemo. Ta zakon, ki je v proceduri, bomo poslanci lahko po svoje dodelali
               tako, da bo v njem zajeto vse tisto, kar mislite nekateri, da manjka. Hvala lepa.
           </p>
            </sp>
            <sp xml:id="SDZ4-Redna-13-2006-02-07.sp148">

               <speaker>PREDSEDNIK FRANCE CUKJATI:</speaker>

               <p>Hvala. Gospod Zagorac.</p>
            </sp>
            <sp xml:id="SDZ4-Redna-13-2006-02-07.sp149">

               <speaker>BOŠTJAN ZAGORAC:</speaker>

               <p>Hvala za besedo spoštovani prisotni. Kar nekaj besed o zavajanju je bilo slišati zdaj
               v teh obrazložitvah, pa me zanima, kdo koga zavaja. Vladni zakon je res da v
               proceduri. Res pa je tudi, da krši oziroma jemlje pravice bolnikom z azbestozo.
               Poglejte si obrazložitev zakona, pa boste videli. Krči sredstva v proračunu iz 700
               milijonov na 300 milijonov. Kdo koga zavaja? In ne nazadnje, če bi vlada imela resen
               namen, veste, tudi v proceduri se da narediti hibriden zakon, in bi danes lahko
               obravnavali oba. To je zavajanje gospodje! Normalno, da bom glasoval proti sklepu
               matičnega delovnega telesa.</p>
            </sp>
            <sp xml:id="SDZ4-Redna-13-2006-02-07.sp150">

               <speaker>PREDSEDNIK FRANCE CUKJATI:</speaker>

               <p>Hvala. Gospod Germič.</p>
            </sp>
            <sp xml:id="SDZ4-Redna-13-2006-02-07.sp151">

               <speaker>LJUBO GERMIČ:</speaker>

               <p>Hvala za besedo. Danes je že bilo nekajkrat rečeno, da smo pred odločanjem na isti
               točki, kot smo bili približno leto dni nazaj, ko smo v tem sklicu parlamenta
               izglasovali podaljšanje veljavnega zakona. Takrat je bila obljuba, da bomo dobili
               zakon, ki bo nadgradil predhodnega. In glede na to, da je bilo danes tudi rečeno, da
               bo to že materija, ki jo bomo obravnavali v naslednjem tednu, je treba imeti v mislih
               vse pripombe, ki letijo na ta zakon. In ko govorimo o podaljšanju tega zakona, je
               treba imeti v mislih tudi to, kdaj bomo lahko odločali o tem zakonu na način, da bo
               odgovoril na vsa vprašanja o katerih danes tukaj govorimo, da želimo korektno
               odgovoriti na vse dileme, ki so danes predmet vsebine tega zakona. In imamo na eni
               strani veliko nezadovoljstvo v okviru bolnikov in imamo na drugi strani veliko
               nezadovoljstvo delodajalcev. Tistih, ki bi morali skupaj z vlado najti takšno
               rešitev, da bomo ne na odboru izpostavljeni navijaški skupini eni proti drugim, da
               bodo nekomu spet mogoče zvijali roke zato, da bomo sprejeli neko odločitev, ki pa ne
               bo v korist pravzaprav nikogar. Zaradi tega bom danes podprl to, da se ta zakon
               prolongira in bom glasoval proti sklepu, ker menim, da je rešitev precej odmaknjena v
               prihodnje, saj je takšna rešitev, ki bi bila korektna za vse tiste, ki bodo vključeni
               v rešitve tega zakona. Hvala lepa.</p>
            </sp>
            <sp xml:id="SDZ4-Redna-13-2006-02-07.sp152">

               <speaker>PREDSEDNIK FRANCE CUKJATI:</speaker>

               <p>Hvala. Gospod Kontič.</p>
            </sp>
            <sp xml:id="SDZ4-Redna-13-2006-02-07.sp153">

               <speaker>BOJAN KONTIČ:</speaker>

               <p>Hvala lepa, gospod predsednik. Najostreje zavračam obsodbe, izrečene pri
               obrazložitvi glasu, že zaradi tega, ker je s tem tudi kršen poslovnik. Je pa že res,
               da tisti, ki rad laže, v vseh ostalih potem vidi oziroma v ostalih zadevah vidi eno
               veliko laž.</p>
               <p>Jaz sem že na odboru rekel, da je časih bolje molčati, ko razlagaš, kako boš
               glasoval, tako kot je naloženo, kot pa da poskušaš to svoje početje obrazložiti.
               Večkrat je bilo tukaj v tem državnem zboru danes že citiramo in naj si dovolim še
               enkrat. Vlada je v svoj predlog zakona, ki ga je vložila v proceduro, zapisala: <q>"S
               tretjo novelo je bila uporaba zakona podaljšana do konca leta 2005."</q> To je novela, ki
               je bila sprejeta v preteklem letu, soglasno. Pohvalno, soglasno v tem parlamentu. In
               nadalje zapisala: <q>"Od začetka naslednjega leta"</q> - torej tega leta - <q>"bi bila v
               Sloveniji na tem področju pravna praznina, zato je vlada sprejela sklep, da se
               pripravi nov zakon, s katerim bodo uveljavljene pravice državljanov, ki so oboleli
               zaradi azbesta."</q> To pomeni, da smo v tem trenutku v pravni praznini. In tukaj ni več
               kaj dodati in tukaj ni mogoče očitati zavajanja, še manj pa laži.</p>
               <p>Glasoval bom proti sklepu, ki je predlagan, zato da bi lahko nadaljevali sprejemanje
               tega zakona, ki bo zapolnil pravno praznino in omogočil vladi, da pripravi po svoji
               oceni tudi kvaliteten predlog zakona, ki pa bo lahko nadomestil tudi zakon, ki bi bil
               v tej proceduri, torej ta predlog, sprejet.</p>
            </sp>
            <sp xml:id="SDZ4-Redna-13-2006-02-07.sp154">

               <speaker>PREDSEDNIK FRANCE CUKJATI:</speaker>

               <p>Hvala. Gospod Brenčič.</p>
            </sp>
            <sp xml:id="SDZ4-Redna-13-2006-02-07.sp155">

               <speaker>STANISLAV BRENČIČ:</speaker>

               <p>Hvala lepa. Jaz bom sklep podprl. Želim reči to, da je tokratni primer eklatanten
               primer, kako se lahko institut obrazložitve glasu zlorablja v populističen namen
               razprav. Škoda. Jaz samo vem, da je predmetnost obstoječega zakona vedno bila v krču
               od nastanka naprej. To vprašanje ni tako enostavno, da se je zakon vedno podaljševal
               z novelami iz naslova poslancev, tudi prejšnja vlada ga ni nikoli predlagala kot
               vladni predlog sprememb. Vem pa to, da obstoječi zakon ni dober, zato ker se niti
               planirana sredstva v ta namen na temelju tega zakona ne morejo uporabljati. Zato je
               nesmisel takšen zakon podaljševati. Treba je čim prej sprostiti proceduro, da dobimo
               nov zakon, in na primeru, ki je sedaj že v proceduri druge obravnave na matičnem
               delovnem telesu, ta zakon tako dodelati, da bo tudi v praksi uporaben v dobro tistim,
               ki se na temelju stika z azbestom zboleli. Na temelju obstoječega zakona so predvsem
               prikrajšani ti ljudje, prav ti ljudje. Res pa je, da so se proizvodnje na temelju
               tega zakona lahko precej prestrukturirale v neazbestno z državno pomočjo, zato bom
               sklep podprl. Hvala.</p>
            </sp>
            <sp xml:id="SDZ4-Redna-13-2006-02-07.sp156">

               <speaker>PREDSEDNIK FRANCE CUKJATI:</speaker>

               <p>Hvala. Prehajamo na glasovanje. Glasujemo. Navzočih je 74 poslank in poslancev, za
               je glasovalo 39, proti 30.</p>
               <p><stage>(Za je glasovalo 39.)</stage> <stage>(Proti 30.)</stage></p>
               <p>Ugotavljam, da je predlog sprejet. <gap n="..."/><stage>/Oglašanje iz klopi./</stage> Glasovanj ne prekinjamo.
               Prosim, da prej preverite. Ni potrebno menda, da vsakokrat opozorimo, da mora na
               desni strani goreti lučka.</p>
               <p>Zaključujem to točko dnevnega reda.</p>
               <p>Nadaljujemo s prekinjeno <title>23. točko dnevnega reda</title>, to je z obravnavo
               predloga zakona o soglasju Republike Slovenije Dars d.d. za najetje kreditov in
               izdajo dolžniških vrednostnih papirjev za realizacijo gradnje avtocestnih odsekov iz
               nacionalnega programa izgradnje avtocest v Republiki Sloveniji v višini 1.030,15
               milijonov evrov. Nadaljujemo z <title>drugo obravnavo,</title> to je z odločanjem o
               vloženih amandmajih, in sicer prehajamo na odločanje o amandmaju Liberalne
               demokracije Slovenije k 1. členu. Gospod Cvikl, izvolite.</p>
            </sp>
            <sp xml:id="SDZ4-Redna-13-2006-02-07.sp157">

               <speaker>MAG. MILAN M. CVIKL:</speaker>

               <p>V imenu poslanskega kluba Liberalne demokracije bom predstavil, da bomo ta amandma
               Liberalne demokracije podprli. S tem amandmajem usklajujemo ta zakon o soglasju
               Republike Slovenije Darsu, da najame milijardo 30 milijonov ali 247 milijard tolarjev
               kreditov z resolucijo o nacionalnem programu izgradnje avtocest, ker menimo, da je
               potrebno ta sredstva omejiti na največ 500 milijonov evrov. Zakaj 500 milijonov
               evrov? Zato, ker v resoluciji o nacionalnem programu izgradnje avtoceste lepo piše,
               da so trije viri: da so viri državni proračun, da je vir zadolževanje in potem
               cestnine. Niti gospod Božič, niti gospod Bajuk, niti gospod predsednik vlade v
               dosedanjih nastopih niso zagotovili, da bodo izpolnjeni pogoji, da bi Dars, ki bo
               danes dobil soglasje za zadolžitev, za dodatno milijardo 30 milijonov evrov, lahko to
               vrnil sam. Če mu ta obseg sredstev omejimo na 500 milijonov evrov, če hkrati gospoda
               Bajuka pošljemo k evropskim tehnokratom, ne k evropskim bankirjem, če hkrati Dars
               seveda zagotovi ustrezno izvedbo projekta cestninjenja, potem bi Dars to lahko
               eventualno vrnil sam. Vse drugo je kršitev resolucije in kršitev zakona o namenskih
               sredstvih za financiranje izgradnje avtocest. Ta dva zakona sta veljavna in z našim
               amandmajem samo usklajujemo ta zakon z veljavno resolucijo, z veljavnim zakonom o
               zagotavljanju namenskih sredstev. Če tega seveda ne boste sprejeli, boste tako, kot
               se je odločila ta vlada, preprosto prikrito zadolževali slovenske javne finance, ker
               bomo morali Darsu v naslednjih letih zagotoviti vire za refinanciranje vseh teh
               obveznosti. Ta denar ne bo vrnjen tako, kot je predvideno po resoluciji o nacionalnem
               programu izgradnje avtocest do leta 2025-2030, ampak se bo to vračalo v letih
               2060-2070. Omejevanje sredstev s podporo tega amandmaja pa preprosto pomeni, da
               izvedemo avtocestni program enako hitro, vendar ne tako drago, kot bo to zaradi
               seveda previsokega zadolževanja s strani Darsa.</p>
            </sp>
            <sp xml:id="SDZ4-Redna-13-2006-02-07.sp158">

               <speaker>PREDSEDNIK FRANCE CUKJATI:</speaker>

               <p>Hvala. Gospod Pavliha.</p>
            </sp>
            <sp xml:id="SDZ4-Redna-13-2006-02-07.sp159">

               <speaker>DR. MARKO PAVLIHA:</speaker>

               <p>Hvala lepa. Seveda naš amandma podpiram in če ne bo sprejet, nasprotujem predlogu
               zakona. Ne toliko zaradi resnih pomislekov, ki jih imam kot bivši minister za promet
               ali kot poslanec, ampak ker kot pravnik ne prenesem še ene zaušnice pravni državi. Če
               se ne motim, je oblika, v kateri je zapisan stavek v 2. členu ustave v trdilni
               zapovedni obliki: Republika Slovenija je pravna in socialna država. Občutek imam
               nekje od decembra 2004 dalje, da to ni trdilna oblika, ampak le pobožna želja
               opozicije. Zakaj nasprotujem? Zato, ker tako drastično zmanjšanje investicijskih
               transferov iz državnega proračuna in drastično povečanje sredstev iz najetih
               kreditov, torej skorajda za 700% bistveno spreminja dosedanji koncept in seveda
               pravno gledano ni možen brez spremembe vsaj dveh predpisov, in sicer zakona o
               zagotovitvi namenskih sredstev za gradnjo državnih cest in drugega, tako rekoč naše
               avtocestne biblije, nacionalnega programa izgradnje avtocest. To ni zraslo na mojemu
               zelniku, to ni zraslo na zelniku opozicije, tako pravi zakonodajno-pravna služba tega
               državnega zbora, slovenskega parlamenta. In ministrstvo in vlada je žal nočeta
               poslušati. Zato nimam druge možnosti, kot da na eni strani podprem naš amandma, ki
               vsaj malo omilim te posledice, in na drugi strani, če ne bo sprejet, nasprotujem
               predlogu zakona, kar pa ne pomeni, da nasprotujem izgradnji slovenskih avtocest,
               ampak na drug način, na drug način financiranja. Hvala lepa.</p>
            </sp>
            <sp xml:id="SDZ4-Redna-13-2006-02-07.sp160">

               <speaker>PREDSEDNIK FRANCE CUKJATI:</speaker>

               <p>Hvala. Gospod Lahovnik.</p>
            </sp>
            <sp xml:id="SDZ4-Redna-13-2006-02-07.sp161">

               <speaker>DR. MATEJ LAHOVNIK:</speaker>

               <p>Hvala lepa. Spoštovane poslanke, poslanci. Sam bom amandma Liberalne demokracije
               podprl, predvsem zato, ker se mi zdi, da na bistveno boljši način poskušamo urediti
               financiranje izgradnje avtocestnega omrežja, predvsem zato, ker poskušamo v večji
               meri izkoristiti sredstva iz evropskih strukturnih skladov in pa proračunska
               sredstva. Na razpravi na odboru smo jasno opozarjali, da je slabo in da ni dobro, da
               se proračunska sredstva za ta namen znižujejo, da se znižujejo z 38 milijard na vsega
               8 milijard tolarjev. In posledico imamo danes pred sabo, posledice tega so, da bo
               država morala odobriti več kot 247 milijard tolarjev poroštev Darsu. Besede gospoda
               finančnega ministra, ki - ne boste verjeli, spet ga danes ni z nami ob tako pomembnem
               zakonu, pa smo se tega že navadili, so na nek način smešne. To res po metodologiji
               nekaterih mednarodnih institucij se ne šteje v javni dolg, ne šteje se verjetno po
               metodologiji londonskih bankirjev, tudi v Argentini se ne, dejstvo pa je, da na koncu
               bodo to prej ko slej plačali slovenski davkoplačevalci. Vsak, ki se je danes rodil,
               bo leta 2065 še vedno imel na grbi 125.000 tolarjev tega poroštva. To je slabo. Meni
               je žal, da se je to dogajalo na tako hiter način brez ustreznih utemeljitev. Temu
               nasprotujem, seveda v celoti podpiramo izgradnjo avtocestnega omrežja, vendar se da
               to izgradnjo financirati bistveno drugače, bistveno ceneje, zato bom naš amandma
               podprl.</p>
            </sp>
            <sp xml:id="SDZ4-Redna-13-2006-02-07.sp162">

               <speaker>PREDSEDNIK FRANCE CUKJATI:</speaker>

               <p>Hvala. Gospa Pečanova.</p>
            </sp>
            <sp xml:id="SDZ4-Redna-13-2006-02-07.sp163">

               <speaker>BREDA PEČAN:</speaker>

               <p>V imenu poslanske skupine, gospod predsednik. Hvala za besedo. Poslanska skupina
               Socialnih demokratov bo v večini podprla amandma, pa ne zaradi tega, kot je bilo
               razumeti iz dosedanjih razprav ob samem zakonu, da ta amandma onemogoča izgradnjo
               avtocest; nasprotno, ta amandma omogoča vladi oziroma daje nalogo vladi, da z več
               truda, z več dela doseže to, da bo izgradnja avtocest cenejša, ker bo morala
               poskrbeti za to, da bo iz evropskih sredstev črpala potrebna sredstva za izgradnjo
               avtocest. To se pravi, da seveda je bolj udobno, bolj lagodno najeti milijardo evrov
               kredita in lepo postopoma do leta 2008 te kredite črpati in graditi avtoceste. In ob
               tem računati, da bo morda od ljubega boga dana možnost, da bomo zajemali iz cestnin
               več denarja, pa ne na račun višjih cestnin, ampak da bodo plačevali cestnine vsi
               tisti, ki jih sedaj ne plačujejo, pa bi jih morali, ali da bomo končno uvedli
               elektronsko cestninjenje ob pogoju, da bo Evropska unija se s tem strinjala in da
               bomo skozi elektronsko cestninjenje zajeli dovolj denarja za vračanje kreditov. Če se
               to ne bo zgodilo, pa vemo, da bomo morali prej ali slej zajemati sredstva iz
               proračuna. In pogoj, znižanje soglasja oziroma znižanje poroštva za najem kreditov za
               500 milijonov namesto za milijardo evrov, pomeni samo to, da bi vlada morala v
               naslednjih dveh letih, v kolikor ji ne bi uspelo zajeti dovolj sredstev - pridobiti
               dovolj sredstev iz kohezijskih skladov, da bi lahko potem znova prišla pred državni
               zbor, povedala, zakaj tega ne uspela, in predlagala ponovno dodatno poroštvo za najem
               kreditov.</p>
               <p>Torej ni res, da zmanjšanje vsote pomeni preprečitev ali upočasnitev gradnje
               avtoceste, ni res, da je to nasprotovanje gradnje avtocest, to je samo bolj
               racionalno in bolj varčno ravnanje z javnim denarjem. Zato je ta amandma primeren. Če
               pa ne bo sprejet, bo poslanska skupina v celoti zakon kljub temu podprla, ker
               vendarle menimo, da je pa treba zagotoviti nek stabilen vir za gradnjo avtocest, ob
               dejstvu, da je vlada predlagala in državni zbor sprejel proračun, ki bistveno zmanjša
               transfere za izgradnjo avtocest. Hvala.</p>
            </sp>
            <sp xml:id="SDZ4-Redna-13-2006-02-07.sp164">

               <speaker>PREDSEDNIK FRANCE CUKJATI:</speaker>

               <p>Hvala. Gospod Anderlič.</p>
            </sp>
            <sp xml:id="SDZ4-Redna-13-2006-02-07.sp165">

               <speaker>ANTON ANDERLIČ:</speaker>

               <p>Tega amandmaja ne bi podprl, če bi danes dobil vsaj en odgovor na katero koli od
               vprašanj, ki sem jih postavil in tudi ga ne bi podprl, če bi dobil zagotovilo, da bo
               to zagotovilo izgradnjo avtocest do leta 2008. Ampak ne, tukaj je bilo napovedano, da
               drugo leto prihajate s 300 milijoni ali ne vem koliko novih poroštev. In ker
               verjamem, da je mogoče, tako kot smo lani potrjevali soglasje mislim, da za dva
               kredita, verjamem, da ko boste preračunali na novo in ko boste verjetno tudi kakšne
               sugestije upoštevali iz razprave, da boste lahko naredili tudi kakšne spremembe. In v
               kolikor tega na ta način, kot ste si sedaj zamislili, ni nujno izvajati, bi prišli z
               določenimi spremembami. Zato je pravzaprav naravnost nujno, da omejimo ta enkratna
               velika zadolževanja s postopnim, tako kot je ta vlada delala že v preteklem letu in
               kot napoveduje za prihodnje leto. Nimam pa povsem nič proti, če pridete zelo hitro,
               tudi lahko v četrtek, ko bomo letni program izvajali ali pa ko bomo dvojčka od tega
               zakona obravnavali, da poveste: za celotno izgradnjo avtocest rabimo toliko, toliko
               smo že počrpali kreditov, toliko jih črpamo ali pa jih nameravamo po tem zakonu,
               toliko jih bomo po drugih in toliko bomo na koncu plačali obresti, toliko bo dobička
               itn.</p>
               <p>Če s temi podatki pridete, potem jaz podprem, če hočete, tudi milijardo pa pol ali
               dve. Ampak dokler je toliko neznank, je pa to težko podpreti. In samo za to gre, brez
               vseh insinuacij, ali je kdo za ali proti gradnji avtocest.</p>
            </sp>
            <sp xml:id="SDZ4-Redna-13-2006-02-07.sp166">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Sok.</p>
            </sp>
            <sp xml:id="SDZ4-Redna-13-2006-02-07.sp167">

               <speaker>ALOJZ SOK:</speaker>

               <p>V imenu poslanske skupine bi rad povedal, da se zelo zavedamo odgovornosti, ki jo
               prevzemamo s tem poroštvom, vendar kljub temu tega amandmaja ne moremo podpreti, ker
               je pomanjkljiv, površen, lahko bi rekli, da je populističen. Ta amandma govori o tem,
               da naj ta sredstva razpolovimo, ne pove pa, katerim odsekom gradnje cest naj se potem
               odpovemo.</p>
               <p>Če bi predlagatelj imel resen namen in res želel to narediti, kar pripoveduje tu v
               državnem zboru, potem bi tudi v drugem odstavku 1. člena bilo treba našteti vse tiste
               odseke, ki se naj do leta 2008 ne zgradijo. Ta vlada in ta vladna koalicija se je
               odločila avtocestni program do leta 2008 dokončati in to je edina logična in prava
               pot: čim prej je treba nadoknaditi ta manjko izpred prejšnjih let.</p>
               <p>Kar se pa tiče obrazložitve tega amandmaja in tudi tu povedanega, češ da naj se
               vlado prisili, da bo pridobila več evropskih sredstev, ugotavljamo, da ta vlada na
               tem dela. Če ste poslušali prometnega ministra, je tudi povedal, koliko se v tem
               trenutku črpa teh evropskih sredstev, za razliko od prejšnje vlade, ki je na tem
               segmentu črpala čisto nulo, nič. V obrazložitvi vlade in v planu vlade je, da se bo
               približno 250 do 300 milijonov v okviru tega poroštva pridobilo sredstev iz
               hohezijskih skladov Evropske unije. V tem trenutku nimamo nobenega razloga, da temu
               ne bi verjeli. In iz tega razloga, še enkrat povem, bomo zakon podprli. Všeč mi je
               tudi stališče SD, ko so povedali, da bodo zakon podprli, ker kaže, da se pač
               zavedajo, da je nujno na tem segmentu pospešiti izgradnjo. Medtem ko v LDS resnično s
               takšnimi in drugačnimi predlogi poskušate to izgradnjo zavirati, namesto da bi jo
               pospeševali. Hvala lepa.</p>
            </sp>
            <sp xml:id="SDZ4-Redna-13-2006-02-07.sp168">

               <speaker>PREDSEDNIK FRANCE CUKJATI:</speaker>

               <p>Hvala. Gospod Gantar.</p>
            </sp>
            <sp xml:id="SDZ4-Redna-13-2006-02-07.sp169">

               <speaker>DR. PAVEL GANTAR:</speaker>

               <p>Spoštovani gospod predsednik, spoštovane kolegice in kolegi! Pravzaprav niti nisem
               hotel obrazlagati svojega glasu, ker ne vem, koliko vas zanima moj glas; verjetno ste
               ga pa tudi uganili. Seveda bom podprl amandma poslanskega kluba LDS. Sam bi pa
               opozoril - ker imam avtocest več kot zadosti, verjetno sedanji minister ve, da jih
               imam zadosti -, to stališče, ki ga je v obrazložitvi svojega pomembnega glasu povedal
               gospod Sok, potem ko smo nekateri dali skozi precej močna <q>"natezanja"</q> v tej dvorani
               in tudi drugje, ko smo bili obtoženi in celo kriminalizirani za določene zadeve, da
               smo se mi zavzemali za to, da bi zavirali razvoj avtocest, je pa malo hudo. Ne gre za
               to, da bi zdaj hvalili lanski sneg prejšnje vlade, ki je skopnel, ampak, za božjo
               voljo, malo pomislite, o čem govorite! In še enkrat, avtoceste je treba zgraditi do
               konca. Žal, te ceste niso bile zgrajene pred 20 leti, žal tega denarja danes ne
               vlagamo več v druge zadeve. Vsaka knjiga o razvoju, ki jo danes vzamete v roke, vam v
               enem stavku pove - ne vlagati v gradnjo infrastrukture, vlagajte v znanje, v
               tehnologijo, ne več v infrastrukturo. Ampak na žalost moramo to še delati, ker prej
               to ni bilo zgrajeno, in to v 70. letih. To moramo končati. In končati moramo tako, da
               ne zavežemo preveč bodočih generacij. Ta kredit je prevelika zavezava bodočih
               generacij. Mislim, da je perspektiva, ki jo je kolega Cvikl nakazal in poslanska
               skupina, da se gre na fonde pri tej gradnji, da je prava in da bi jo lahko
               izkoristili in da ne bi bilo potrebe, da bi danes dali Darsu te zaveze za milijardo.
               Zadosti je bilo zaenkrat za 500 milijonov. Hvala lepa.</p>
            </sp>
            <sp xml:id="SDZ4-Redna-13-2006-02-07.sp170">

               <speaker>PREDSEDNIK FRANCE CUKJATI:</speaker>

               <p>Hvala. Gospod Cvikl.</p>
            </sp>
            <sp xml:id="SDZ4-Redna-13-2006-02-07.sp171">

               <speaker>MAG. MILAN M. CVIKL:</speaker>

               <p>Še v svojem imenu. Mene seveda veseli, da se nekateri poslanci vladajoče koalicije
               zavedate odgovornosti, ki jo danes sprejemate, ob tem da zadolžujete svoje otroke. To
               kar pa je treba povedati, glede amandmaja in zakaj ga bom podprl pa, da ni naloga
               opozicije, da pove, katere projekte bo financirala vlada iz EU. To je, upam gospod
               Sok, še vedno naloga vlade - ali pa smo kaj zamenjali v tej državi. Zato bom amandma
               podprl in predvsem želel vladi Republike Slovenije, da namesto, da v proračunu za
               2007 predvideva samo 1% iz EU razpoložljivih sredstev, prejšnja vlada je predvidela
               40%, od 160 milijonov evrov je bilo približno malo manj kot 8 milijonov evrov
               namenjenih za avtocestni program, vi pa ste v proračunu predvideli samo 3 milijard
               tolarjev, kar je 1% od razpoložljivih 300 milijard. Sporočilo tega državnega zbora
               izvršni oblasti bi moralo biti: gospodje, pogovarjajte se z evropskimi tehnokrati, ne
               tistimi, ki so vam pripravljeni dati milijarde evrov kreditov, samo da imate zadaj
               poroštvo države. Ker če bi ti, ki nam ponujajo milijarde evrov kreditov to bili
               pripravljeni narediti brez poroštva države, potem bi si tudi ta vlada zaslužila
               čestitke. Tega pa ne gospod Bajuk, ne gospod Božič, ne gospod Janša ne mislijo. Imeli
               so problem, rešili so ga tako, da so prišli v državni zbor po milijardo 30 milijonov
               evrov zadolžitve.</p>
            </sp>
            <sp xml:id="SDZ4-Redna-13-2006-02-07.sp172">

               <speaker>PREDSEDNIK FRANCE CUKJATI:</speaker>

               <p>Hvala. Gospod Horvat.</p>
            </sp>
            <sp xml:id="SDZ4-Redna-13-2006-02-07.sp173">

               <speaker>JOŽEF HORVAT:</speaker>

               <p>Hvala za besedo, gospod predsednik. Spoštovani! Že prej v razpravi sem povedal,
               zakaj tega amandmaja poslanskega kluba Liberalne demokracije ne morem podpreti. Samo
               čisto kratek razlog bom sedaj navedel, in sicer ta amandma enostavno ni konsistenten
               z resolucijo o nacionalnem programu izgradnje avtocest. Tam se vidi, da je potrebno
               zagotoviti 600 milijonov evrov. Če bi ta amandma imel številko, ne tako okroglo, zato
               je tudi okrogli amandma, če bi imel številko 600 milijonov evrov, potem bi morda
               razmislil, v tem primeru pa ne. Hvala.</p>
            </sp>
            <sp xml:id="SDZ4-Redna-13-2006-02-07.sp174">

               <speaker>PREDSEDNIK FRANCE CUKJATI:</speaker>

               <p>Hvala. Prehajamo na glasovanje. Prosim, poglejte, če gori lučka na glasovalni
               napravi. Glasujemo. Glasovanje o amandmaju teče. Navzočih je 71 poslanki in
               poslancev, za jih je glasovalo 23, proti 41.</p>
               <p><stage>(Za je glasovalo 23.)</stage> <stage>(Proti 41.)</stage></p>
               <p>Ugotavljam, da predlagani amandma ni sprejet.</p>
               <p>Zaključujem drugo obravnavo in prehajamo na <title>tretjo obravnavo</title> predloga
               zakona. Ker v drugi obravnavi k dopolnjenemu predlogu zakona ni bilo sprejetih
               amandmajev, v tretji obravnavi amandmajev ni možno vlagati. Zato prehajamo na
               odločanje o zakonu. Ob tem vas obveščam, da me zakonodajno-pravna služba oziroma
               vlada nista obvestili, da bi bil zakon neusklajen. Glasujemo. Glasovanje o zakonu
               teče. Navzočih je 68 poslank in poslancev, za jih je glasovalo 48, proti 13.</p>
               <p><stage>(Za je glasovalo 48.)</stage> <stage>(Proti 13.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prekinjam 13. sejo državnega zbora Republike Slovenije, ki jo bomo nadaljevali v
               četrtek, 9. februarja ob 9.00 uri. Sedaj ob 15.00 uri vas vabim v preddverje velike
               dvorane, da se ob jutrišnjem kulturnem prazniku tudi mi kulturno osvežimo in
               obogatimo. <stage type="time">(SEJA JE BILA PREKINJENA 7. FEBRUARJA 2006 OB 14.49 URI)</stage>
               </p>
            </sp>
         </div>
      </body>
   </text>
</TEI>
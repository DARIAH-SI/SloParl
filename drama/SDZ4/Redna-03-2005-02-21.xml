<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ4-Redna-03-2005-02-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|703499323EBB1AF3C1256FB300313162</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=703499323EBB1AF3C1256FB300313162</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-03-2005-02-21.DZ" n="03">
               <name>Redna</name>
               <date when="2005-02-21"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-03-2005-02-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">3. seja</stage>
            <stage type="date">(21. februar 2005)</stage>
            <stage type="chairman">Sejo je vodil France Cukjati, predsednik državnega zbora.</stage>
            <stage type="time">Seja se je pričela ob 14.01 uri. </stage>


            <sp xml:id="SDZ4-Redna-03-2005-02-21.sp1">

               <speaker>PREDSEDNIK FRANCE CUKJATI:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam 3. sejo
               državnega zbora Republike Slovenije, ki je bila sklicana na podlagi prvega odstavka
               57. člena poslovnika državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Roberto Battelli, Robert Hrovat, Alojz Posedel in Jakob
               Presečnik.</p>
               <p>Na sejo sem povabil predsednika vlade Republike Slovenije, gospoda Janeza Janšo, k
               1. točki, predstavnike vlade Republike Slovenije k vsem točkam dnevnega reda, varuha
               človekovih pravic k 7. točki in predstavnika urada predsednika Republike Slovenije k
               13. točki. Vse prisotne vabljene lepo pozdravljam!</p>
               <p>Prehajamo na določitev dnevnega reda 3. seje državnega zbora Republike
               Slovenije.</p>
               <p>Predlog dnevnega reda je pripravljen skladno z 59. členom poslovnika in ste ga
               prejeli s sklicem seje 11. februarja 2005. O predlogu dnevnega reda bomo odločali v
               skladu z drugim odstavkom 64. člena poslovnika državnega zbora.</p>
               <p>Predlogov za umik točk z dnevnega reda nisem prejel.</p>
               <p>Poslanski klub LDS je v petek, 18. februarja 2005, predlagal zboru razširitev
               dnevnega reda seje z obravnavo posebnega poročila varuha človekovih pravic o
               problematiki izbrisanih v letnih poročilih varuha. Vloženi predlog nasprotuje določbi
               6. točke 64. člena poslovnika, ker razlogi za širitev niso nastali po sklicu seje.
               Predlog tudi ne ustreza pogojem iz drugega odstavka 58. člena poslovnika in predlog
               za širitev nasprotuje drugemu odstavku 59. člena poslovnika, saj zadeva s strani
               matične komisije ni pripravljena v skladu s poslovnikom državnega zbora, zato
               navedenega predloga poslanske skupine LDS ne bom dal na glasovanje.</p>
               <p>Drugih predlogov za širitev dnevnega reda nisem prejel.</p>
               <p>Predlagam zboru, da za današnjo sejo določi dnevni red, ki ste ga prejeli s sklicem.
               Želite obrazložiti glas? Izvolite, gospod Potrč.</p>
               <p/>
            </sp>
            <sp xml:id="SDZ4-Redna-03-2005-02-21.sp2">

               <speaker>MIRAN POTRČ:</speaker>

               <p>Predsednik, ob vaših ugotovitvah bi želel izkoristiti proceduralno možnost, da bi
               pred odločanjem imela poslanska skupina Združene liste socialnih demokratov pravico
               do posvetovanja.</p>
            </sp>
            <sp xml:id="SDZ4-Redna-03-2005-02-21.sp3">

               <speaker>PREDSEDNIK FRANCE CUKJATI:</speaker>

               <p>Pri sprejemanju dnevnega reda ni te možnosti. To je v skladu z razlago poslovniške
               komisije, ki je bila sprejeta 20. septembra 2002 v zvezi z drugim odstavkom 73. člena
               poslovnika. V poslovniku državnega zbora jo imate na strani 111. O tem ni razprave,
               zato prehajamo na glasovanje. Možnost je obrazložiti glas, zato pozivam poslanke in
               poslance, ki želijo obrazložiti svoj glas, da se prijavijo. <stage>(Gospa Širca, gospod
               Potrč.)</stage> Še kdo želi? Doslej so se javili za obrazložitev glasu gospod Aurelio Juri,
               gospa Breda Pečan, gospa Majda Potrata, gospod Miran Potrč in gospa Majda Širca.
               Prehajamo na obrazložitev glasu. Želi kdo obrazložiti v imenu poslanske skupine?
               Gospod Potrč, želite v imenu poslanske skupine? Izvolite. 3 minute.</p>
            </sp>
            <sp xml:id="SDZ4-Redna-03-2005-02-21.sp4">

               <speaker>MIRAN POTRČ:</speaker>

               <p>Hvala lepa, gospod predsednik. Spoštovane kolegice in kolegi. Jaz sem želel že v
               odmoru povedati in pokazati temu državnemu zboru, da ravna napak, ko se ne odloča za
               možnost, da uvrsti na dnevni red tudi zadeve, ki mu niso prijazne in prijetne. Jaz
               verjamem, da predlog, ki so ga dali v Liberalni demokraciji Slovenije, da se uvrsti
               na dnevni red tudi točka dnevnega reda poročilo varuha človekovih pravic o
               izbrisanih. Nikomur od nas ni prijazna in prijetna točka dnevnega reda. Posebej ne za
               tiste, ki jih varuh opozarja, da doslej niso bili pripravljeni storiti nič, da bi ta
               problematika bila normalno obravnavana in da bi se iskale rešitve, po katerih bi se
               po nespornem mnenju varuha in ustavnega sodišča pričele na organiziran način te
               krivice popravljati. Zavirati možnost razprave o tem vprašanju z, bi rekel
               samovoljnimi razlagami poslovnika ni koristno in naša želja je, da to povemo in da
               menimo, da bi tudi vladajoča koalicija morala šteti za svojo odgovornost, da pristopi
               k reševanju tega vprašanja, ker bo sicer slej ko prej ta problem brez potrebe, ker
               smo ga sposobni rešiti, postal kamen, s katerim se bomo stalno znova srečevali v naši
               politični praksi.</p>
               <p>Vemo, da to ni razlog, da ne bi glasovali za dnevni red, ker so na njem druga
               nekatera vprašanja, ki so pomembna, posebej tudi odločanje o tem, da se zakon o
               javnih uslužbencih ne obravnava po skrajšanem postopku, zato bomo za glasovali,
               hoteli smo pa to naše stališče obrazložiti. Hvala lepa.</p>
            </sp>
            <sp xml:id="SDZ4-Redna-03-2005-02-21.sp5">

               <speaker>PREDSEDNIK FRANCE CUKJATI:</speaker>

               <p>Glede tega, da ne bo nesporazumov, naj vendarle obrazložim, da predlog posebnega
               poročila ni uvrščen na dnevni red, ker ne izpolnjuje pogojev, in je bila komisija
               zaprošena, da svoje poročilo dopolni. Takoj ko bo poročilo dopolnjeno, bo poročilo
               varuha človekovih pravic uvrščeno na dnevni red seje.</p>
               <p>Kar pa zadeva predloga, zakaj ni uvrščen, predloga namreč, da se širi dnevni red, pa
               moram ponovno poudariti, da ne izpolnjuje ta predlog niti ene zahteve iz poslovnika.
               Zaradi tega ga nisem uvrstil na dnevni red. Nadaljujemo obrazložitev glasu. Gospa
               Majda Širca ima besedo.</p>
            </sp>
            <sp xml:id="SDZ4-Redna-03-2005-02-21.sp6">

               <speaker>MAJDA ŠIRCA:</speaker>

               <p>Takšnega dnevnega reda ne morem podpreti gospod predsednik, ker na kolegiju v
               januarju smo se odločili, da bomo na tej seji obravnavali obe poročili varuha
               človekovih pravic, o nasilju v družini in o izbrisanih, in to prav na dan, ko se
               soočamo z obletnico in ko naj bi se začela tudi gladovna stavka o izbrisanih. Obe
               poročili, tako tisto o izbrisanih kot nasilje, sta bili obravnavani na matičnem
               delovnem telesu in o obeh poročilih imamo zapisnik. Ne strinjam se, da gre za kršenje
               poslovnika, ampak menim, da gre za kršitev določitve dnevnega reda, ker ste uvrstili
               samo eno poročilo. Umaknili ste ga z razlago, da ni bil na matičen delovnem telesu
               sprejet noben sklep oziroma nobeno priporočilo in vsi vemo, da to ni v skladu s
               poslovnikom, saj ta ne pogojuje obravnavo poročila s sklepom ali s priporočilom. Vemo
               pa, da so na omenjeni komisiji koalicijski poslanci glasovali proti pravni državi
               oziroma proti izvrševanju odločbe ustavnega sodišča. Ta umik da slutiti, da se, ko je
               to všeč nekomu, uvrščajo na dnevni red določene točke, sicer pa ne in da se izogibate
               obravnavi tega poročila.</p>
               <p>Skratka, ne strinjam se zaradi tega, ker gre za tudi za slabo sporočilo domači in
               mednarodni javnosti, sploh pa ob izjavah nekaterih poslancev in poslank, da bi bilo
               najbolje varuha človekovih pravic kar ukiniti. Hvala.</p>
            </sp>
            <sp xml:id="SDZ4-Redna-03-2005-02-21.sp7">

               <speaker>PREDSEDNIK FRANCE CUKJATI:</speaker>

               <p>Hvala gospe Širci. Obrazložitev glasu ima gospod Aurelio Juri. Prosim. Se
               odpoveduje. Gospa Breda Pečan. Se odpoveduje. Gospa Majda Potrata, izvolite.</p>
            </sp>
            <sp xml:id="SDZ4-Redna-03-2005-02-21.sp8">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Kar nekajkrat je bilo mogoče slišati in
               prebrati, da komisija za peticije ter za človekove pravice in enake možnosti ni
               opravila svojega dela. Komisija je svoje delo opravila. Obravnava posebnega
               varuhovega poročila je bila uvrščena na redno sejo 2. februarja in predlagan je bil
               sklep s priporočilom, ki ni govoril o ničemer drugem kot o tem, da naj pripravi vlada
               rešitev, ki bo skladna z odločbo ustavnega sodišča. Če v demokraciji nekateri menijo,
               da takšnega sklepa ni mogoče podpreti in vztrajajo pri svoji odločitvi, je glede na
               razmerje moči - to je ena redkih, če ne edina komisija, kjer je članstvo sodo in je
               razmerje sil pol proti pol - vprašanje kaj bo, spoštovani gospod predsednik, mogoče v
               zvezi z vašim napotilom, da mora komisija posebno poročilo znova obravnavati in s tem
               v zvezi sprejeti, kaj je v takšnem razmerju sil mogoče sprejeti, če ne morejo biti na
               komisiji spoštovani minimalni pravni standardi, tudi s stališča tistih, ki tako na
               glas zagovarjajo, koliko jim je do pravne države. Ampak v tej državi slišimo, da
               ustavno sodišče ni tisto, kar bi moralo biti, da varuh človekovih pravic ni tisto,
               kar bi moral biti in jaz se sprašujem, kje se bodo te stvari končale. Da bi pa bila
               sklicana komisija pred tem zasedanjem državnega zbora pa, spoštovani gospod
               predsednik, veste, da ni pogojev za sklic nujne seje. Hvala.</p>
            </sp>
            <sp xml:id="SDZ4-Redna-03-2005-02-21.sp9">

               <speaker>PREDSEDNIK FRANCE CUKJATI:</speaker>

               <p>Hvala. Drugič in zadnjič sprašujem poslanke in poslance, ali želi še kdo obrazložiti
               svoj glas? Bom prebral: gospod Grims, Jerovšek, Petan, Sok, Sajovic, Peče in Sajovic.
               Še kdo? Zalokar. Ne vidim drugih rok. Gospod Grims imate besedo.</p>
            </sp>
            <sp xml:id="SDZ4-Redna-03-2005-02-21.sp10">

               <speaker>MAG. BRANKO GRIMS:</speaker>

               <p>Hvala za besedo. Vsem lep pozdrav! Moram reči, da delim obžalovanje tistih, ki danes
               niso zadovoljni s tem, da ni uvrščeno na dnevni red tudi poročilo varuha. Sam zelo
               obžalujem, da ne izpolnjuje pogojev za obravnavo, kajti moram reči, da je vsekakor to
               tema, o kateri se bo veljalo resno pogovoriti, resno pogovoriti o tem, kaj je njena
               vsebina, pa tudi o tem, zakaj smo se znašli v situaciji, v kateri smo, ko vsi vemo,
               da bi bila lahko ta stvar že davno rešena, če seveda ne bi nekoč o rešitvi, v kateri
               je doseglo soglasje takratno vodstvo države in parlamenta, namreč, predsednik države,
               bivši predsednik parlamenta, mimogrede tudi predsednik stranke, katera stališča smo
               sedaj že slišali, in tudi takratna opozicija smo dosegli soglasje o tem, da bi bilo
               potrebno to vprašanje rešiti z ustavnim zakonom. Predlog tega smo že oblikovali,
               takrat smo se o njem tudi usklajevali, nato se je to enostransko pretrgalo in zato se
               seveda tudi danes srečujemo s tem problemom. Upam, da bo možno o tej stvari zelo
               resno in odgovorno spregovoriti na naslednji seji, pa tudi o vlogi posameznikov in o
               njihovih stališčih v tej razpravi. Danes bom glasoval za dnevni red, tako da današnja
               seja poteče nemoteno in čim hitreje. Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp11">

               <speaker>PREDSEDNIK FRANCE CUKJATI:</speaker>

               <p>Hvala, gospodu Grimsu. Besedo ima gospod Sašo Peče.</p>
            </sp>
            <sp xml:id="SDZ4-Redna-03-2005-02-21.sp12">

               <speaker>SAŠO PEČE:</speaker>

               <p>Spoštovani prisotni! V Slovenski nacionalni stranki bomo seveda dnevni red podprli,
               in to predvsem iz dveh razlogov. Na to sejo sta uvrščena dva zelo pomembna zakona.
               Prvi je zakon o gospodarski zbornici, ki omogoča, če bo sprejet, prostovoljno oziroma
               svobodo podjetniškega povezovanja, za kar v okviru Nacionalne stranke ocenjujemo, da
               je smiselno predvsem za vse tiste gospodarske subjekte, ki niso zadovoljni z
               delovanjem obveznega članstva v inštitutu gospodarske zbornice. In drugič, zakon o
               veterinarskih storitvah, ki prav tako naj bi, po naši oceni, pripeljal do neke
               stopnje, dodatne svobode na področju veterinarskih storitev.</p>
               <p>Kar pa se tiče predloga nekaterih poslancev, in sicer neposlovniškega predloga o
               tem, da bi na to sejo državnega zbora uvrstili poročilo o varuhu posameznikovih
               pravic, pa moramo v Nacionalni stranki povedati, gospodje in gospe, poslovnik,
               katerega sedajle zanikate, ste ravno vi sprejeli. Vi ste povedali, kaj vse gradivo
               mora vsebovati, če hoče biti uvrščeno na točko dnevnega reda oziroma biti obravnavano
               na seji državnega zbora. In, milo rečeno, smešno je, da pa danes, ko ste v drugačni
               situaciji, zanikate lastne ideje o pravu in redu v okviru te hiše. V okviru poslanske
               skupine Slovenske nacionalne stranke ocenjujemo, da če hočemo, ne glede na to, kdo je
               bil proti poslovniku ali pa za poslovnik, se vsi držati njegovih načel, bi bilo
               smiselno, gospe in gospodje iz Združene liste in Liberalne demokracije, da ste vsaj
               toliko načelni in se lastnih pravil igre, ki ste jih uveljavili v državnem zboru,
               tudi držite. Nacionalna stranka bo podprla dnevni red, predlagan za to sejo. Hvala.
           </p>
            </sp>
            <sp xml:id="SDZ4-Redna-03-2005-02-21.sp13">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Besedo ima gospod Milan Cvikl. Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp14">

               <speaker>MAG. MILAN M. CVIKL:</speaker>

               <p>Hvala lepa za besedo, gospod predsednik. Glasoval bom proti temu, kar boste dali na
               glasovanje, torej dnevni red, zato ker ugotavljam, da uvajate novo metodo - to je
               metoda cenzuriranja. Vi ste rekli <stage>(citiram)</stage>, da ne izpolnjuje pogojev točka poročilo
               varuha človekovih pravic. Seveda morate najprej potem pojasniti, ali spreminjate tudi
               poslovnik državnega zbora v 272. členu, ki pravi, da državni zbor obravnava poročilo
               in sprejme priporočilo iz 111. člena tega poslovnika. Komisija, v kateri je vladajoča
               koalicija blokirala, kljub nujnosti izvrševanja odločbe ustavnega sodišča, sprejem
               kakršnegakoli sklepa, lahko nikoli ne bo prišla do priporočila in potem vi ne boste
               nikoli tega dali na dnevni red. Bodimo odkriti! Vi ste se sami odločili, da tega ne
               boste dali na dnevni red, ker se je na kolegiju predsednika državnega zbora 11.
               februarja izkazalo, da bodo mogoče tudi nekateri člani vladajoče koalicije - sicer ne
               vem, kako je z nekaterimi, ki pravijo, da niso v vladajoči koaliciji - glasovali za
               to, da bi se poročilo varuha uvrstilo in bi torej vas preglasovali. Zato ste se
               odločili, da boste o tem odločali sami. O tem ste odločili sami. Formalno gledano je
               pa naš predlog utemeljen zato, ker so razlogi za razširitev nastali po sklicu. In
               sicer, Poročevalec državnega zbora, ki smo ga dobili po seji kolegija, je uvrstil in
               objavil poročilo matičnega delovnega telesa, in to je bilo razdeljeno. Zato menimo,
               da obstajajo vsi pogoji, razen če vi po novem tolmačite 272. člen poslovnika.</p>
               <p>Gospod predsednik, moram glasovati proti dnevnemu redu, čeprav so tu nekatere
               pomembne točke, zato ker uvajate novo prakso, ki vi cenzurirate, skupaj z nekaterimi
               strokovnimi službami, kdaj se o čem v tem državnem zboru odloča. Hvala lepa.</p>
            </sp>
            <sp xml:id="SDZ4-Redna-03-2005-02-21.sp15">

               <speaker>PREDSEDNIK FRANCE CUKJATI:</speaker>

               <p>Hvala gospodu Cviklu. Besedo ima gospod Jožef Jerovšek za obrazložitev glasu. Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp16">

               <speaker>JOŽEF JEROVŠEK:</speaker>

               <p>Hvala lepa. Sam bom podprl predlagani dnevni red iz dveh razlogov. Zame je najbolj
               pomembna - in mislim, da tudi za tiste, ki bodo gledali - točka predlog zaključnega
               računa proračuna Republike Slovenije za leto 2003, ki kaže sliko delovanja vlade v
               prejšnjem mandatu, ko večina ministrstev ni dobila pozitivnega mnenja računskega
               sodišča. Mislim, da je o tem treba opraviti zelo temeljito razpravo. In seveda bomo
               to storili, kajti takšna praksa se skozi slovensko politiko ne sme več nadaljevati.</p>
               <p>In drugo, moram reči, da bi v zvezi s tem, kar se sedaj govori glede posebnega
               poročila varuha človekovih pravic na temo izbrisani, bil zelo vesel te debate in te
               točke dnevnega reda. Mislim da tudi, da bi tudi ljudje, občani pred televizorji zelo
               z zanimanjem gledali to točko, ker so jo intenzivno spremljali. Vendar pa, kot
               zavezan k pravilom, moram spoštovati, da točka ne izpolnjuje poslovniških pravil,
               čeprav sem jaz bil eden tistih, ki sem nasprotoval temu vašemu vsiljenemu poslovniku,
               ki ste nam ga vsilili s tako vehemenco. Ko pa bo izpolnjevala, pa mislim, da bi bila
               dejansko ta točka ena od najbolj zanimivih. Tu bo seveda sedaj več razlogov o tem, da
               se bo razpravljalo, kaj ste hoteli s temi silnimi odškodninami izsiliti od države, v
               katere žepe ste hoteli ta denar pretopiti. In tudi vem, da ste v ta namen
               organizirali sedaj v tem času nek petdnevni post nekaterih ljudi, saj je res postni
               čas, ampak mislim, da se ne postijo iz verskih čustev.</p>
               <p>Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp17">

               <speaker>PREDSEDNIK FRANCE CUKJATI:</speaker>

               <p>Hvala, gospodu Jerovšku. Besedo za obrazložitev ima gospod Borut Sajovic.
               Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp18">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči. Kolegice in kolegi!</p>
               <p>Dnevnega reda ne bom podprl, čeprav vem, da bo vseeno sprejet. Gre pa to, kolikor
               sem kot mlad poslanec bral poslovnik, bi lahko rekel, da se seveda te zadeve po vseh
               teh predpisih lahko uvrstijo na dnevni red. Me je pa strah nečesa drugega, da pri tej
               zadevi bolj kot forma moti vsebina. In tega me je strah, da se bojimo resnice o
               človekovih pravicah. Zato bom pač predlogu dnevnega reda nasprotoval.</p>
               <p>Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp19">

               <speaker>PREDSEDNIK FRANCE CUKJATI:</speaker>

               <p>Hvala gospodu Sajovicu. Besedo ima gospod Sok.</p>
               <p/>
            </sp>
            <sp xml:id="SDZ4-Redna-03-2005-02-21.sp20">

               <speaker>ALOJZ SOK:</speaker>

               <p>Hvala za besedo. Spoštovani predsednik, kolegice poslanke, in poslanci!</p>
               <p>Jaz mislim, da smo o izbrisanih v preteklih štirih letih toliko govorili, da v bistvu
               tu ni nič kaj več za dodati. Tudi referendum smo imeli o tej temi.</p>
               <p>Kar se pa tiče same obravnave, v Novi Sloveniji bomo seveda obravnavo podprli, ko bo
               komisija opravila svoje delo. Ko bo komisija oddala poročilo, s tem svojim poročilom
               dopolnila in seveda ko bo to poročilo na komisiji, matičnem delovnem telesu sprejeto,
               in ko bo predlagala državnemu zboru ustrezne sklepe, takrat smo tudi v Novi Sloveniji
               pripravljeni to točko uvrstiti na dnevni red. In če hočete, o tem pač še enkrat, ne
               vem že katerič, razpravljati.</p>
               <p>Sicer pa se strinjam s tistim predgovornikom, ki je omenjal, da je pač treba
               spoštovati poslovnik, kajti poslovnik državnega zbora je mala ustava. Večkrat smo v
               preteklosti poslušali, kako vladajoča koalicija dela in pa ravna po poslovniku. Jaz
               mislim, da ni razloga, da bi sedaj pa delali drugače. Poslovniška določila je treba
               spoštovati, in tako kot je predsednik državnega zbora povedal, ko bo poročilo
               narejeno in predlagani sklepi, takrat bomo tudi to podprli. Danes pa bomo podprli
               takšen dnevni red, kot je predlagan.</p>
               <p>Hvala lepa.</p>
            </sp>
            <sp xml:id="SDZ4-Redna-03-2005-02-21.sp21">

               <speaker>PREDSEDNIK FRANCE CUKJATI:</speaker>

               <p>Hvala, gospodu Soku. Besedo ima za obrazložitev gospa Zalokar Oražem.</p>
            </sp>
            <sp xml:id="SDZ4-Redna-03-2005-02-21.sp22">

               <speaker>CVETKA ZALOKAR ORAŽEM:</speaker>

               <p>Hvala lepa za besedo, gospod predsednik. Jaz dnevnega reda ne bom podprla, kajti
               menim, da ni razlogov, da tega poročila varuha človekovih pravic danes ne obravnavamo
               in da gre izključno za nek, bi rekla, neverjeten poslovniški manever, ki smo ga ali
               pa smo mu priča ponovno oziroma manevri se vrstijo eden za drugim in seveda
               domišljija, kako interpretirati poslovnik, se mi zdi neverjetna.</p>
               <p>Moram povedati, da tudi opažam eno veliko hipokrizijo. Pred letom dni smo pravzaprav
               cele dneve in noč sedeli v tem prostoru in razpravljali o izbrisanih po dolgem in
               počez. Sedaj je seveda namen in cilj dosežen, volitve so mimo in seveda izbrisane bi
               želeli pomesti pod preprogo in pravzaprav na nek način reči, da jih več kot problema
               v Sloveniji ni. Zato je seveda tudi način izbran in te teme se ne dovoli več
               obravnavati. Vendar, spoštovani kolegi, problem je še vedno tu, je nerazrešen, ni
               izginil in z njim se boste morali radi ali neradi še srečati.</p>
            </sp>
            <sp xml:id="SDZ4-Redna-03-2005-02-21.sp23">

               <speaker>PREDSEDNIK FRANCE CUKJATI:</speaker>

               <p>Hvala, gospe Oražem. Besedo ima gospod Rudolf Petan. Prosim.</p>
            </sp>
            <sp xml:id="SDZ4-Redna-03-2005-02-21.sp24">

               <speaker>RUDOLF PETAN:</speaker>

               <p>Hvala za besedo, gospod predsednik. Jaz podpiram tak dnevni red, podpiram tudi
               mnenje, ki ste ga vi podali, zakaj ta točka, o kateri sedaj govorimo o izbrisanih,
               poročilo varuha človekovih pravic o izbrisanih, ni na dnevnem redu.</p>
               <p>Jaz bi rekel to, da pravna država pomeni tudi spoštovanje poslovnika, še posebej, če
               smo v državnem zboru. Poslovnik imamo zato, da ga spoštujemo ne pa zato, da ga
               kršimo. Če ni pogojev za obravnavo, potem jih pač ni.</p>
               <p>Lahko vam zagotovim, spoštovane kolegice in kolegi, tisti, ki se zavzemate, da bi to
               poročilo bilo nujno, da bom jaz to podprl, z veseljem bom podprl, da bomo to točko
               obravnavali na dnevnem redu, ko bodo za to potrebni pogoji. Kar se mene tiče, lahko
               tudi večkrat predlagate in bomo podprli vaše mnenje, da bomo tudi lahko večkrat o tem
               razpravljali. Kaj ljudje o tem mislijo, so povedali tudi na referendumu, zato ni
               nujno, da za vsako ceno rinemo to na dnevni red in kršimo poslovnik, ker ta točka ni
               najpomembnejša za Slovenijo, je pa potrebna, to se pa jaz strinjam, in imate moj
               glas, ko bodo izpolnjeni pogoji.</p>
               <p>Dejal bi še pa to, da ne vem, od kod ideja, da bi ukinili institucijo varuha
               človekovih pravic. Meni to ni poznano, sem pa prepričan, da bi pa bilo prav, če bi se
               varuh človekovih pravic opravičil Slovenkam in Slovencem, ko je lani pred kamerami
               izjavil in primerjal Slovenijo z nacistično Nemčijo, tam malo pred II. svetovno
               vojno. Kako nesmiselne, kako težke besede so to, se kaže sedaj v tem trenutku, ko
               nekatere sile v Italiji nas obtožujejo vseh mogočih stvari iz obdobja fašizma, ki je
               zelo podoben tistemu v Nemčiji.</p>
               <p>Zato enostavno in ne razumem tega, da tudi vi ne zahtevate, da bi se varuh
               opravičil. Jaz vsekakor podpiram takšen dnevni red in bom glasoval za. Bom pa tudi
               podprl, ko bodo dani pogoje, da se poročilo varuha da na dnevni red. Hvala lepa.</p>
            </sp>
            <sp xml:id="SDZ4-Redna-03-2005-02-21.sp25">

               <speaker>PREDSEDNIK FRANCE CUKJATI:</speaker>

               <p>Hvala, za obrazložitev glasu. Prehajamo na glasovanje o dnevnem redu. Glasujemo.
               Glasovanje teče. Navzočih je bilo 73 poslank in poslancev. Za je glasovalo 55, proti
               15.</p>
               <p><stage>(Za je glasovalo 55.)</stage> <stage>(Proti 15.)</stage></p>
               <p>Predlog je sprejet.</p>
               <p>Gospod Anderlič, imate proceduralni predlog? Sedaj imate besedo. Med glasovanjem ni
               več proceduralnih predlogov. Obrazložitev glasu sodi v fazo glasovanja. Ugotavljam,
               da je dnevni red 3. seje zbora določen.</p>
               <p>Prehajamo na <title>2. TOČKO DNEVNEGA REDA - OBRAVNAVA ZAHTEVE SKUPINE POSLANCEV, DA
                  DRŽAVNI ZBOR ODLOČI O ODLOČITVI KOLEGIJA PREDSEDNIKA DRŽAVNEGA ZBORA, DA SE
                  PREDLOG ZAKONA O SPREMEMBAH IN DOPOLNITVAH ZAKONA O JAVNIH USLUŽBENCIH EPA 103 /4
                  OBRAVNAVA PO SKRAJŠANEM POSTOPKU./</title> Kolegij predsednika je na seji dne 7.
               januarja 2005 sklenil, da se predlog zakona o spremembah in dopolnitvah zakona o
               javnih uslužbencih obravnava po skrajšanem postopku, kot je predlagala vlada. V
               poslovniškem roku petih dneh je zoper odločitev kolegija skupina 19-ih poslancev, s
               prvopodpisanim gospodom Miranom Potrčem, zahtevala, da na podlagi desetega odstavka
               21. člena poslovnika o odločitvi kolegija odloči državni zbor. V zvezi z odločitvijo
               kolegija, da se navedeni predlog zakona obravnava po skrajšanem postopku, dajem
               besedo predstavnikoma predlagateljev zahteve. Gospod Miran Potrč imate besedo.</p>
            </sp>
            <sp xml:id="SDZ4-Redna-03-2005-02-21.sp26">

               <speaker>MIRAN POTRČ:</speaker>

               <p>Hvala lepa. Podpisniki zahteve smo prepričani, da je odločitev o skrajšanem postopku
               kolegij sprejel v nasprotju s poslovnikom. Strogi pogoji so namreč v poslovniku
               določeni zato, ker obravnava zakona po skrajšanem postopku bistveno poenostavlja
               zakonodajni postopek. Razpravo omejuje le na vsebino predlogov sprememb in dopolnitev
               zakona, in to predvsem v matičnem delovnem telesu. Poslankam in poslancem daje manj
               možnosti za vsestransko oceno utemeljenosti zakona, saj ne omogoča splošne razprave,
               drugo in tretjo obravnavo pa združuje na eno sejo. In ta dejstva je treba upoštevati,
               ko se ocenjuje smisel poslovniške določbe, da je skrajšani postopek mogoč ob manj
               zahtevnih spremembah in dopolnitvah zakona. Ne gre torej samo in predvsem za število
               členov, ki se spreminjajo, gre tudi predvsem za poseg v koncept in cilje zakona, ki
               se spreminja. Predlagane spremembe globoko in radikalno posegajo v sam koncept
               zakona. Če bodo uveljavljene, se bodo bistveno spremenili cilji in usmeritve zakona o
               javnih uslužbencih. Predlog zakona namreč bistveno spreminja za delovanje pravne
               države pomembne cilje, da se zmanjša politizacija uprave, zoži število vodstvenih
               upravnih delavcev, katerih imenovanje je politično pogojeno, in poveča neodvisnost,
               samostojnost in visoka strokovnost uprave, napredovanje upravnih delavcev pa kot
               karierna služba veže izključno na visoko strokovnost in profesionalnost. Ker se
               politizacija uprave z njim nesprejemljivo povečuje, je zakon po vsebini
               nesprejemljiv, in bi moral biti obravnavan po reden postopku, da bi tudi koalicija
               lahko še enkrat ocenila njegove posledice.</p>
               <p>Ne glede na to, da je vodstvo državnega zbora že priznalo svoje pomembne
               proceduralne napake pri obravnavi tega zakona in da smo z njegovo preložitvijo na
               marčevsko sejo enega od namenov naše zahteve dosegli, je zaradi načelnih razlogov
               prav o zakonu odločati po rednem postopku. Pričakujemo podporo našemu predlogu. Hvala
               lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp27">

               <speaker>PREDSEDNIK FRANCE CUKJATI:</speaker>

               <p>Hvala, gospodu Potrču. K obrazložitvi je prijavljena tudi gospa Darja Lavtižar
               Bebler. Prosim.</p>
            </sp>
            <sp xml:id="SDZ4-Redna-03-2005-02-21.sp28">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Spoštovani zbor! V LDS-u nasprotujemo temu, da bi se predlog
               zakona o javnih uslužbencih obravnaval po skrajšanem postopku zaradi naslednjih
               razlogov.</p>
               <p>142. člen poslovnika državnega zbora določa, da se predlog zakona lahko obravnava po
               skrajšanem postopku, če gre za manj zahtevne spremembe in dopolnitve zakona. V LDS-u
               ne zanikamo, da novela zakona o javnih uslužbencih spreminja le nekaj členov
               veljavnega zakona, vendar opozarjamo, da je treba pri razlagi te določbe upoštevati
               tako njen kvantitativni kot kvalitativni vidik. V tem primeru gre nedvomno za
               spremembe, ki posegajo v temeljne namene in cilje veljavnega zakona, to je
               depolitizacijo javne uprave. Zato menimo, da gre, čeprav se spreminja samo nekaj
               členov zakona, za bolj zahtevne spremembe zakona, ki nedvomno potrebujejo tehten
               premislek. Novela zakona odstopa od koncepta reforme javne uprave, s katero smo
               želeli profesionalizirati javno upravo in jo zaščititi pred škodljivimi vplivi
               političnega kadrovanja. Novela zakona tako odstopa od koncepta politične
               nevtralnosti, po katerem predstojniki organov v sestavi, kot so policija, carina,
               davčna uprava in drugi, vodijo te organe po načelu profesionalne samostojnosti in
               neodvisno od trenutne oblasti. S tem nas odmika tudi od standardov, ki jih
               priporočajo eksperti sigme.</p>
               <p>V LDS smo mnenja, na kar nas opozarja tudi strokovna javnost, da bo zakon povzročil
               protiustavne posledice. Vsebuje namreč protiustavne rešitve, ki kršijo ustavno načelo
               zaupanja v pravo in načelo prepovedi retroaktivne uporabe predpisov. S predlaganimi
               rešitvami bi vlada posegla v pravne položaje posameznikov, ki so nastali v
               preteklosti v času veljavnosti prvotne ureditve oziroma v njihova upravičena pravna
               pričakovanja, brez stvarnega in v javnem interesu utemeljenega razloga. Zato menimo,
               da mora državni zbor skrbno pretehtati posledice, kar pomeni, da z njegovim
               sprejemanjem ne gre hiteti. V skrajšanem postopku pa se namreč druga in tretja
               obravnava opravita na isti seji.</p>
               <p>V LDS želimo, da bi državni zbor zakon obravnaval po rednem postopku, s čimer bi
               poslancem omogočili, da bi o predlogu zakona opravili splošno razpravo. Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp29">

               <speaker>PREDSEDNIK FRANCE CUKJATI:</speaker>

               <p>Hvala, gospe Lavtižar Bebler. Ker po poslovniku o tej zahtevi ni razprave in
               obrazložitve glasu, predlagam zboru, da odloči o naslednjem sklepu: Predlog zakona o
               spremembah in dopolnitvah zakona o javnih uslužbencih se obravnava po skrajšanem
               postopku. Glasujemo! Navzočih je 79 poslank in poslancev. Za je glasovalo 49, proti
               30.</p>
               <p><stage>(Za je glasovalo 49.)</stage> <stage>(Proti 30.)</stage></p>
               <p>Predlog je sprejet.</p>
               <p>S tem zaključujem to točko dnevnega reda.</p>
               <p>Prekinjam sejo. Nadaljevali jo bomo ob 15. uri.</p>
               <p/>
               <p><stage>(Seja je bila prekinjena ob 14.37 uri in se je nadaljevala ob 15.01 uri.)</stage></p>
               <p/>
            </sp>
            <sp xml:id="SDZ4-Redna-03-2005-02-21.sp30">

               <speaker>PREDSEDNIK FRANCE CUKJATI:</speaker>

               <p>Spoštovane poslanke in spoštovani poslanci! Spoštovani ministri, predsednik vlade,
               gospod Janez Janša!</p>
               <p/>
               <p>Prehajamo na <title>1. TOČKO DNEVNEGA REDA - VPRAŠANJA POSLANK IN POSLANCEV.</title> V
               zvezi s to točko dnevnega reda sem v poslovniškem roku prejel pisne prijave 34
               poslank in poslancev. Vrstni red postavljanja poslanskih vprašanj je določen na
               podlagi dogovora z vodji poslanskih skupin in v skladu z 244. in drugim odstavkom
               245. člena poslovnika državnega zbora. Na prva tri vprašanja poslancev opozicije in
               na poslansko vprašanje poslanca vladajoče koalicije bo odgovoril predsednik vlade.
               Poslanci, ki so postavili po dve vprašanji, bodo drugo vprašanje postavili potem, ko
               bodo vsi prijavljeni poslanci postavili po eno vprašanje. Poslanci imajo za
               postavitev vprašanja na voljo 3 minute. Predsednik vlade, minister ali generalni
               sekretar vlade odgovorijo na vprašanje največ v 5 minutah, enako tudi, če je
               vprašanje postavljeno več ministrom. Poslanec, ki ne bo zadovoljen z odgovorom lahko
               zahteva dopolnitev odgovora, ne more pa postaviti dodatnega vprašanja. Prosim
               poslance, da so na to pozorni. Obrazložitev zahteve za dopolnitev odgovora poslanec
               predstavi v 2 minutah. Dopolnitev odgovora pa sme trajati največ 3 minute. V zvezi z
               najavo poslanskih vprašanj vas obveščam, da je poslanec Zmago Jelinčič Plemeniti
               predsedniku vlade postavil dve vprašanji. Ker bi s tem onemogočil postaviti vprašanje
               predstavniku druge poslanske skupine, je gospod Zmago Jelinčič Plemeniti drugo
               vprašanje naslovil ministru za finance. Poslanec Rudolf Petan je ministru za
               pravosodje naslovil poslansko vprašanje, ki ni sodilo v delovno področje ministra.
               Zato je gospod Rudolf Petan najavljeno vprašanje umaknil.</p>
               <p>V zvezi s to točko dnevnega reda so se za danes opravičili naslednji ministri: dr.
               Dimitrij Rupel, minister za zunanje zadeve, zaradi sodelovanja na zasedanju sveta EU
               za splošne zadeve in zunanje odnose v Bruslju, gospod dr. Milan Zver, minister za
               šolstvo in šport, zaradi sodelovanja na zasedanju Sveta za izobraževanje, mladino in
               kulturo v Bruslju, gospod mag. Janez Drobnič, minister za delo, družino in socialne
               zadeve, zaradi bolezni in gospod mag. Andrej Vizjak, minister za gospodarstvo, zaradi
               bolezni.</p>
               <p>V primeru, da poslanec na postavljeno vprašanje ne bo dobil odgovora, mu morajo
               predsednik vlade, minister ali generalni sekretar v 30 dneh predložiti pisni odgovor,
               ki bo objavljen v glasilu državnega zbora. Poslanec, ki je postavil vprašanje, na
               katerega ni bilo odgovorjeno, lahko napove, da vztraja pri ustnem odgovoru. V tem
               primeru bom vprašanje uvrstil na naslednjo redno sejo državnega zbora.</p>
               <p>Na klop ste prejeli pregled poslanskih vprašanj in pobud, na katere v poslovniškem
               roku še ni bilo odgovorjeno.</p>
               <p>Prehajamo na predstavitev poslanskih vprašanj. Kot že rečeno, bo na prva štiri
               vprašanja odgovarjal predsednik vlade gospod Janez Janša. Prvi bo poslansko vprašanje
               zastavil gospod Samo Bevk, Združena lista socialnih demokratov. Imate besedo.</p>
            </sp>
            <sp xml:id="SDZ4-Redna-03-2005-02-21.sp31">

               <speaker>SAMO BEVK:</speaker>

               <p>Hvala za besedo, gospod predsednik. Spoštovani zbor, gospod predsednik vlade!
               Slovenija je letos prevzela predsedovanje organizacije za varnost in sodelovanje v
               Evropi, pripravlja se pa tudi na vodenje Evropske unije, odpravo schengenske meje in
               sprejem skupne evropske valute. Toda ob teh zunanjepolitičnih uspehih smo očitno
               zanemarili urejanje odnosov s sosednjimi državami. Dogajanja, ki smo jim priča v
               zadnjem obdobju, so jasen pokazatelj, da se strateški interesi naših sosed na
               severozahodu in vzhodu niso spremenili, zato bo Vlada Republike Slovenije morala
               korigirati prioritete v zunanji politiki ter bolj odločno uveljavljati naše interese.
               Temelj dobrih sosedskih odnosov je tudi zavedanje skupne preteklosti. Italijanska
               vlada je že od vsega začetka imela do pariške mirovne pogodbe iz leta 1947 zelo
               odklonilen odnos, saj je izgubila velik del ozemlja, ki si ga je pridobila s krivično
               rapalsko pogodbo. Dejansko Italija nikoli ni hotela obračunati s svojo
               imperialistično in fašistično preteklostjo. Trditev predsednika avstrijskega
               parlamenta, da pogovora o slovenski narodni manjšini ni mogoče voditi na pravni
               podlagi avstrijske državne pogodbe ter da to ni pogodba med državama, je v nasprotju
               z zgodovinskimi dejstvi in mednarodnim pravom. Ravno njen 7. člen najbolj celovito
               ureja pravice slovenske narodne manjšine na Koroškem in Štajerskem. V obeh primerih
               gre za poskus revizije zgodovine oziroma izpodkopavanje temeljev, na katerih je bila
               po končani drugi svetovni vojni zgrajena sodobna evropska ureditev.</p>
               <p>V poslanski skupini Združene liste socialnih demokratov sprašujemo: Kaj bo vlada
               storila ob očitnem poskusu revizije zgodovine oziroma dveh temeljnih mirovnih pogodb
               s strani nekaterih visokih politikov vladajoče koalicije v Italiji in Avstriji?</p>
               <p>Sprašujemo jo, ali bo ob pričakovanem obisku italijanskega zunanjega ministra in
               podpredsednika vlade zahtevala skupno in uradno objavo poročila slovensko-italijanske
               zgodovinske komisije, ustrezno gesto opravičila za dejanje njene predhodnice
               slovenskemu narodu in zagotovilo za dosledno uresničevanje krovnega zaščitnega
               manjšinskega zakona.</p>
               <p>Slovensko vlado tudi sprašujemo kdaj bo začela uradne postopke za notificiranje
               nasledstva avstrijske državne pogodbe oziroma pogodbe o Avstriji pri ruski vladi kot
               depozitarju.</p>
               <p>Gospodu predsedniku se že v naprej najlepše zahvaljujem za odgovor. Hvala lepa.</p>
            </sp>
            <sp xml:id="SDZ4-Redna-03-2005-02-21.sp32">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod predsednik vlade.</p>
            </sp>
            <sp xml:id="SDZ4-Redna-03-2005-02-21.sp33">

               <speaker>JANEZ JANŠA:</speaker>

               <p>Najprej hvala za vprašanje, spoštovani gospod poslanec Bevk. Na prvi del vprašanja
               lahko rečem, da doslej samo peščici politikov, kjerkoli so delovali, pod kakršnokoli
               zastavo so delovali, še nikoli ni uspelo narediti revizije zgodovine, pa še to za
               omejen čas je to uspelo nekaterim totalitarnim režimom z različnimi predznaki. Tako
               te bojazni, da bi samo nekim politikom uspelo narediti revizijo zgodovine, ni. Kljub
               temu pa je seveda zgodovina občutljiva stvar, ker dogodki v preteklosti vedno
               vplivajo tudi na prihodnost, na sedanjost in na prihodnost in je treba to jemati
               resno. Ne vem točno, na katere izjave katerih politikov mislite, ko gre za sosednjo
               državo Italijo, tam je prišlo do odločitve v italijanskem parlamentu o razglasitvi
               dneva spomina na njihove sonarodnjake, ki so po njihovem mnenju trpeli v času po
               drugi svetovni vojni. Ta odločitev je bila v italijanskem parlamentu sprejeta
               praktično s konsenzom, z enako gorečnostjo so za to odločitev glasovali pripadniki
               strank nacionalnega zavezništva kot prenovljeni komunisti, tako je zelo težko to
               prepisati samo eni politični opciji. In tudi načelno ima vsaka država pravico, da se
               spominja trpljenja svojih sonarodnjakov, še posebej, če je šlo za večje število.
               Tisto, kar pa mora Slovenija v tem primeru zelo odločno poudariti, je to, da
               zgodovina seveda ni nekaj, kar se začne na določen datum, ki ga nekdo postavi, kot bi
               bilo njemu všeč, v tem konkretnem primeru Slovenija ne sme pozabiti trpljenja še
               posebej primorskih Slovencev v nekaj desetletjih pod fašizmom. Dejstvo je, da je
               marsikaj, kar se je dogajalo med II. svetovno vojno in po II. svetovni vojni, imelo
               korenine v teh dogodkih in da samo izsekan delček zgodovine, ki ga nekdo postavi
               potem na državni nivo, iz tega naredi državni praznik itd., lahko predstavlja tudi
               manipulacijo. Vendar pa je treba enako odločno povedati, da demokratična slovenska
               država nikoli ne bo zagovarjala kakršnikoli zločinov, ne glede na ideološki predznak,
               ki ga nekdo postavlja pred zločinsko ravnanje, in da je v zvezi s tem potrebno
               marsikdaj pomesti tudi pred lastnim pragom.</p>
               <p>Glede obiska italijanskega zunanjega ministra, datum še ni določen natančno,
               pričakujemo, da bo poleg ostalih tem, ki jih je treba odpreti pred tem obiskom, gre
               za obisk zunanjega ministra ene od držav Evropske unije, s katero sodelujemo, je
               seveda tudi vprašanje izvajanja zaščitnega zakona za slovensko manjšino, pravzaprav
               je to ključna tema v tem trenutku. Zakon je bil sprejet pred štirimi leti in je v
               veliki meri mrtva črka na papirju. Na to slovenska vlada opozarja. Na to je
               opozarjala - vprašanje, če dovolj odločno - tudi naša predhodnica, ne bomo šli sedaj
               v zgodovino sprejemanja tega zakona, ampak dejstvo je, da če se zakon ne izvaja, če
               je mrtva črka na papirju, je to problem in Slovenija je na to dolžna opozoriti. Ob
               tem slovenska vlada opozarja, da lahko ustrezno rešujemo ali pa vplivamo na reševanje
               problemov naše manjšine ali pa naših manjšin v zamejstvu, samo če so odnosi med
               državami dobri, če se razvijejo v duhu dobrega medsosedskega so delovanja,
               spoštovanja mednarodnih pogodb in seveda tudi zakonodaje, ki jo vsaka država sama
               sprejme. Tisti, ki misli, da se lahko z nekim pretiranim zaostrovanjem vpliva na to,
               da bodo ta vprašanja rešena, se zelo moti. Vsako negativno ali pa zaostreno ozračje
               na koncu najbolj škodi ravno manjšini, ravno tistim, ki bi jih želeli zaščititi in
               tega se je potrebno zavedeti.</p>
               <p>Postavljeno je bilo tudi tretje vprašanje, verjetno bo kolega Bevk izkoristil
               možnost dodatno obrazložiti vprašanje in bom odgovoril potem na tretje vprašanje.
           </p>
            </sp>
            <sp xml:id="SDZ4-Redna-03-2005-02-21.sp34">

               <speaker>PREDSEDNIK FRANCE CUKJATI:</speaker>

               <p>Hvala, predsedniku. Gospod Bevk, želite dodatno obrazložitev?</p>
               <p/>
            </sp>
            <sp xml:id="SDZ4-Redna-03-2005-02-21.sp35">

               <speaker>SAMO BEVK:</speaker>

               <p>Hvala, gospod predsednik. Slovenski narodni skupnosti v Italiji in Avstriji sta
               seveda pomemben most povezovanja in sodelovanja med državami. Sami ste, gospod
               predsednik, povedali, da je sprejeti krovni zakon le črka na papirju. Predstavniki
               dveh krovnih organizacij pravijo, da je jedro problema pomanjkanje politične volje,
               ki manjšini onemogoča, da postane del družbe in soustvarja ozračje med Slovenijo in
               Italijo. So pa rdeča nit teh neurejenih razmerij tudi stalne težave pri financiranju
               slovenskih institucij s strani italijanske države. Tokrat je na udaru Stalno
               slovensko gledališče v Trstu.</p>
               <p>Sprašujem se, ali bomo po Slovenski banki v Trstu izgubili še najpomembnejšo
               slovensko kulturno ustanovo v zamejstvu?</p>
               <p>Glede tega, da bi vam omogočil še nadaljevanja odgovora na tretje vprašanje, pa bi
               rad povedal še to, da je Evropska komisija proti rasizmu in nestrpnosti pri Svetu
               Evrope v poročilu o Avstriji med drugim izrazila naslednje mnenje. Navajam: "Posebno
               zaskrbljenost zaradi sovražnega ozračja do slovenske manjšine na Koroškem", izraža ta
               evropska komisija, in naprej, citiram njeno navedbo, "da gre za odkrito zavračanje
               uresničevanja razsodbe avstrijskega ustavnega sodišča glede zagotavljanja določenih
               pravic omenjeni manjšini." Tu je seveda mišljena pravica do dvojezičnih krajevnih
               napisov in uradna raba slovenščine, kar vse med drugim izhaja tudi iz 7. člena
               avstrijske državne pogodbe, oziroma pogodbe o Avstriji.</p>
               <p>Zato me v nadaljevanju zanima: Kako namerava Republika Slovenija zagotoviti
               politično rešitev problema z obema sosedama?</p>
               <p>Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp36">

               <speaker>PREDSEDNIK FRANCE CUKJATI:</speaker>

               <p>Hvala gospodu Bevku. Predsednik, izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp37">

               <speaker>JANEZ JANŠA:</speaker>

               <p>Kar se tiče naše manjšine v Italiji, je vendarle k temu, kar je bilo rečeno, treba
               dodati, da je v zadnjem času prišlo tudi do nekaterih pozitivnih premikov. Gre
               predvsem za spremembo položaja ali pa obravnavanje naše manjšine na deželni ravni.
               Zelo verjetno bo z odločitvijo deželnega parlamenta Furlanije-Julijske krajine v
               deželnem statutu slovenska manjšina prvič dobila neposredno zastopstvo, kar bo na
               žalost možno implementirati šele potem, ko bosta tudi oba domova italijanskega
               parlamenta potrdila ta statut. Ampak že ta gesta pomeni, da se nekaj premika.</p>
               <p>Po našem mnenju bi bilo zelo dobro, če bi v enake okvire lahko prišlo tudi reševanje
               neposrednega zastopstva slovenske manjšine na avstrijskem Koroškem. To bi pomenilo v
               tem času zagotovo velik korak naprej. In kot veste, si slovenska manjšina to ob
               podpori Slovenije že nekaj časa prizadeva.</p>
               <p>Problem s financiranjem slovenskih organizacij v zamejstvu, v Italiji, se deloma
               izboljšuje ravno zaradi tega pozitivnega odnosa na deželni ravni. Na državni ravni pa
               je seveda problem še vedno odprt. Slovenija pred tem ne zatiska oči in bo na to
               opozorila tudi državno vlado v Rimu.</p>
               <p>Žal pa ti problemi niso od lani ali pa izpred nekaj dni, trajajo nekateri leta,
               nekateri že desetletja. In ni možno pričakovati, da bo nova slovenska vlada v dveh
               mesecih rešila vse tisto, kar prej neka druga vlada ni mogla v 12-ih letih.</p>
               <p>Glede nasledstva po avstrijski državni pogodbi oziroma po državni pogodbi v Avstriji
               je nesporno dejstvo, da je Slovenija ena od pravnih naslednic nekdanje SFRJ. To ne
               nazadnje dokazujemo s tem, da plačujemo večji del nekdanjih jugoslovanskih dolgov. To
               je povsem nesporno. Uveljavljamo tudi našo pravico do nasledstva v teh pogajanjih o
               sukcesiji. To je vse mednarodno priznano. V zvezi s tem ni nobenih dilem. Tudi izjave
               enega ali drugega politika teh dejstev ne morejo spremeniti. Ta pogodba bi veljala,
               ker gre za mednarodno pogodbo, tudi v primeru, če Slovenija sploh ne bi obstajala.
               Tudi 7. člen, ki govori o zaščiti slovenske manjšine na avstrijskem ozemlju, to
               državo veže, ne glede na to, ali je teh naslednic 10 ali 12, v pravnem smislu zadeva
               ni nič spremenjena.</p>
               <p>Zakaj Slovenija ni formalno vložila note .../Znak za konec razprave./ za priznavanje
               nasledstva, je zelo dolgo in staro vprašanje. Zanima me, zakaj to prejšnje vlade v
               12-ih letih niso naredile, če je ta stvar tako enostavna. Na podlagi pojasnil, ki jih
               je dalo ministrstvo za zunanje zadeve na pristojnem odboru je povsem jasno, da je
               krog podpisnikov zaprt ...</p>
               <p/>
            </sp>
            <sp xml:id="SDZ4-Redna-03-2005-02-21.sp38">

               <speaker>PREDSEDNIK FRANCE CUKJATI:</speaker>

               <p>Gospod predsednik prosim, če zaključite misel.</p>
            </sp>
            <sp xml:id="SDZ4-Redna-03-2005-02-21.sp39">

               <speaker>JANEZ JANŠA:</speaker>

               <p>... da se ob primeru Češke, ki je to noto vložila, sedaj čaka, kakšna bo odločitev.
               Če bo ta odločitev pozitivna, če se bo našlo kakšno tolmačenje, jaz ne vidim nobenih
               ovir, da tudi Slovenija tega ne naredi. Dokler se pa tega ne prouči, kar nam je
               naložil tudi odbor za mednarodne odnose, pa je odgovor enak, kot je bil odgovor vseh
               prejšnjih vlad.</p>
               <p/>
            </sp>
            <sp xml:id="SDZ4-Redna-03-2005-02-21.sp40">

               <speaker>PREDSEDNIK FRANCE CUKJATI:</speaker>

               <p>Hvala. Naslednji bo predsedniku vlade .... Ja, izvolite gospod Bevk.</p>
            </sp>
            <sp xml:id="SDZ4-Redna-03-2005-02-21.sp41">

               <speaker>SAMO BEVK:</speaker>

               <p>Hvala lepa, gospod predsednik. Zahvaljujem se predsedniku vlade za odgovora, vendar
               kljub temu proceduralno predlagam, da na podlagi drugega odstavka 246. člena
               poslovnika državnega zbora Republike Slovenije na naslednji seji državnega zbora
               opravimo razprave o odgovoru vlade, predvsem z vidika problematike slovenske narodne
               skupnosti v sosednjih državah. Najlepša hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp42">

               <speaker>PREDSEDNIK FRANCE CUKJATI:</speaker>

               <p>Hvala gospodu Bevku. O predlogu bomo glasovali jutri v času glasovanja. Naslednji bo
               predsedniku vlade zastavil vprašanje gospod Zmago Jelinčič Plemeniti, prosim.</p>
            </sp>
            <sp xml:id="SDZ4-Redna-03-2005-02-21.sp43">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo. Ko sem najavil vprašanje, nisem vedel, da bo vlada že sprejela
               sklep o podpori, pobudi, ki sem jo vložil za gradnjo evropskega letalskega muzeja v
               Mariboru. Moram reči, da sem bil prijetno presenečen, kajti prejšnja vlada je
               potrebovala tri leta, da se ni zmigala, da bi to naredila in že skoraj nam je ta
               pobuda oziroma ta zadeva ušla iz rok, kajti zanimanje za evropski letalski muzej je
               izredno veliko tako na francoski kot na nemški strani. Je pač tako, da moram
               pohvaliti sedanjo vlado, ki je spregledala to pomembnost in je potrdila mojo pobudo.</p>
               <p>V 15 dneh bo pripravila organizacijsko skupino in v zvezi s tem sprašujem
               predsednika vlade: Glede na to, da je bilo to predvsem moje delo v Evropi, v
               skupščini zahodnoevropske unije in tudi v drugih organizacijah, ali bom eden od delov
               te .../Oglašanje iz klopi./ <stage>(Hvala lepa, hvala lepa gospod Anderlič, saj lahko potem
               poveste še kaj)</stage> oziroma če bom v tej organizacijski skupini?</p>
               <p>Vem, da gospode v Liberalni demokraciji hudičevo boli, ker niso sami naredili tega,
               kajti to bi jim zagotovo prineslo nekaj političnih pik pred volitvami, ampak takrat
               so bili polni sami sebe in pač niso zmogli se spustiti na normalne veje.</p>
               <p>Povedati je treba, da ta muzej, ko bo zgrajen, bo zaposloval okoli 450 delavcev
               direktno, okoli 2.500 v bližnji okolici, da sploh ne bi govoril o vplivu, ki ga bo
               imel na turistično ponudbo v Mariboru, v okolici, na Štajerskem. Skratka, zadeva je
               izredno pomembna. Zagotovo se bo pa gradil dolgo časa. Konec koncev, sydneysko opero
               so gradili 14 let in kdorkoli reče danes besedo Avstralija, se spomni tudi na
               sydneysko opero. Sodim, da bo ta muzej enak in bo tudi nosil ime Slovenije po svetu.
               Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp44">

               <speaker>PREDSEDNIK FRANCE CUKJATI:</speaker>

               <p>Hvala gospodu Jelinčiču. Prosim, besedo ima predsednik vlade.</p>
               <p/>
            </sp>
            <sp xml:id="SDZ4-Redna-03-2005-02-21.sp45">

               <speaker>JANEZ JANŠA:</speaker>

               <p>Hvala za vprašanje. Na nek način je vlada že pisno odgovorila na to vprašanje oziroma
               pobudo, ker je bila tudi pisno posredovana.</p>
               <p>Pobuda izgleda zelo privlačno. Nedvomno ima Slovenija ustrezno lokacijo za takšen
               muzej. Če držijo navedbe iz te pobude, da je za to možno angažirati evropska
               sredstva, ne vidimo nobenega razloga proti oziroma nobenega razloga, da ne bi šli v
               realizacijo te pobude. Kot že rečeno, bo vlada formirala skupino, katere sestavo bodo
               predlagala ministrstva, ki bo preverila, ali ti pogoji držijo, in potem sprejela nek
               operativen načrt priprav za uresničevanje te pobude. Vsak, ki je kakorkoli
               pripravljen prispevati k temu, da se pobuda uresniči, je po mojem mnenju dobrodošel v
               tej skupini.</p>
               <p/>
            </sp>
            <sp xml:id="SDZ4-Redna-03-2005-02-21.sp46">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Naslednji bo predsedniku vlade postavil vprašanje gospod
               mag. Anton Rop. Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp47">

               <speaker>MAG. ANTON ROP:</speaker>

               <p>Spoštovani gospod predsednik, gospod predsednik vlade! Mogoče bi veljalo drugič
               razdeliti to točko, da bi bila pod eno točko točka pohval vladi s strani enega dela
               opozicije in normalna točka poslanskih vprašanj. Tako ne bi tega dvojega mešali, da
               bi tisti, ki želijo hvaliti vlado, imeli možnost, da bi to počeli, tako kot vseskozi
               počnejo in je to povsem možno; smo tudi po tem "unicum" v Sloveniji, očitno.</p>
               <p>Sam želim postaviti vprašanje predsedniku vlade v zvezi s programom. Gospod
               predsednik, na novinarski konferenci ste predstavili normativni del programa vlade za
               leto 2005. Kot običajno, ste v tem delu poudarili dva pomembna cilja: eden je prevzem
               evra, drugi pa nižja inflacija. Seveda je pa za oceno javnosti, ne nazadnje vseh nas
               v državnem zboru, ali je to možno ali ne, nujno treba videti program vlade, ne samo
               normativni del, ampak celotni program vlade, zlasti pa ukrepe, ki jih vlada
               predvideva storiti. Tega ni. Ni programa, ni ukrepov, ni ocen finančnih posledic; je
               zgolj spisek zakonov in podzakonskih aktov, ki so jih očitno pripravili po posameznih
               ministrstvih. Zato bi rad postavil nekaj vprašanj, ki so pomembna za nas.</p>
               <p>Mislim, da ste sedem ali osem dni nazaj na spletni strani urada predsednika vlade
               objavili nek osnutek programa, ki je izgledal kot program. Žal ste ta program takoj
               umaknili, po dveh dnevih na spletni strani ni več objavljen. Ta tekst smo nekako
               uspeli prebrati do določene mere, ugotovili premnoga neskladja v tem programu. Sedaj
               pa ga ni več, izginil je neznano kam.</p>
               <p>Zanima me: Kam ste ta program umaknili in ga zamenjali samo z normativnim delom?</p>
               <p>Predvsem me zanima: Zakaj ga javno ne predstavite? Ali ga sploh nameravate kdaj
               predstaviti ali pa bomo videli samo posamezne ukrepe, ki se bodo dogajali ob
               posameznih zakonih?</p>
               <p>In četrtič. V medijih smo zasledili, da ste v zadnjem mesecu naročili pregled vseh
               primerov obtantov, ki so se po zakonu o državljanstvu iz leta 1964 prostovoljno
               odločili za prevzem italijanskega državljanstva in so se izselili v Italijo. S tem
               ste odprli problem, za katerega ocenjujem, da je rešen z Italijo in da je rešen, kar
               se tiče premoženjskih zahtevkov, in da to ni problem celotne države. Seveda upam, da
               to ni del programa, ki ste si ga tudi zastavili, pa ni objavljen.</p>
               <p>Zato me seveda zanima: Zakaj ste to storili? Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp48">

               <speaker>PREDSEDNIK FRANCE CUKJATI:</speaker>

               <p>Hvala gospodu Ropu. Čeprav vprašanja so tudi neka nova, ki niso bila najavljena. Pa
               vendar, gospod predsednik vlade, lahko odgovarjate na vsa, če želite.</p>
               <p/>
            </sp>
            <sp xml:id="SDZ4-Redna-03-2005-02-21.sp49">

               <speaker>JANEZ JANŠA:</speaker>

               <p>Seveda bom z veseljem odgovoril na ta vprašanja. Ne bom najprej pet minut
               protestiral, kot smo to doživeli v prejšnjem mandatu, čeprav najavljeno je bilo
               vprašaje glede prevzema evra. Ampak, moje mnenje ostaja enako, kot je bilo prej, ko
               smo bili še v opoziciji: poslanska vprašanja in pobude, ko gre za neposredno
               spraševanje vlade, so lahko tudi brez pismenih najav. Če boste spremenili poslovnik,
               mene to ne bo nič motilo.</p>
               <p>Kar se tiče ciljev vlade in vladnega programa, je treba, očitno, še desetič
               ponoviti, da je vladni program zapisan v koalicijski pogodbi, ki so jo koalicijske
               partnerice uskladile. In tisto, kar je letos vlada naredila s programom za leto 2005,
               je operacionalizacija tistega dela koalicijske pogodbe, za katerega smatramo, da ga
               lahko realiziramo v letu 2005.</p>
               <p>Sedaj, očitno viri, ki jih ima sedanja opozicija v sekretariatu vlade, ne delujejo
               vedno najbolje, tako da ne vem, kaj naj bi bilo objavljeno, pa tega ni več. Tisto,
               kar se pojavlja v času delovne faze priprave določenih predpisov ali programov, je na
               spletnih straneh toliko časa, dokler pač neka faza traja.</p>
               <p>Od samega začetka smo napovedali, da bo tokrat vlada pripravila kompleten normativni
               program, čim prej bo mogla, že na začetku leta. Upam, da bomo v drugih letih mandata
               to uspeli narediti na začetku januarja ali pa že v decembru in da bo tudi ta del, ki
               se nanaša na druge organe, v tem primeru predvsem na državni zbor, posredovan tem
               institucijam čim prej. Tako bo tudi državni zbor za celotno leto danes prejel seznam
               predlogov zakonov in drugih aktov, ki jih državni zbor sprejema, ki jih namerava
               vlada predložiti v letošnjem letu, tako da bo tudi planiranje tega visokega zbora
               zakonodajnega telesa lažje in da se bo delo tudi lažje načrtovalo.</p>
               <p>S tem v zvezi moram reči, da obžalujemo, da je opozicija preprečila tolmačenje
               poslovnika, ki omogoča, da na sejah delovnih teles delujejo tudi direktorji
               direktoratov, ker bo enostavno nemogoče učinkovito izpeljati proceduro brez tega, da
               bi direktorji direktoratov, ki vodijo po zakonu, ki ste ga še vi sprejeli, zaokroženo
               področje, sodelovali na sejah delovnih teles. Ministri in državni sekretarji so velik
               del svojega časa bodisi v tujini - še posebej veliko usklajevanj v Bruslju, seje
               vlade, en dan seje odborov. Nemogoče jih je podvojiti, zato res ne vem, zakaj je bila
               ta odločitev sprejeta. Zagotovo to ne bo v ničemer prispevalo k večji
               učinkovitosti.</p>
               <p>Kar se tiče finančnega okvirja, češ da ni znan. V tem trenutku vlada uporablja en
               sam finančni okvir, ki obstaja, to je proračun za leto 2005, ki je bil sprejet že v
               prejšnjem mandatu, dokler ne bo rebalansa tega proračuna, so vsi finančni okviri, v
               okviru katerih načrtujemo, sprejeti, ker drugačni tudi ne morejo biti. Ob rebalansu
               bo vlada skušala glede na oceno javnofinančne pozicije v državi morda izostriti
               nekatere prioritete iz koalicijske pogodbe, ki jih bo možno glede na dano stanje,
               dokler pa rebalansa ni sprejetega, je pač odgovor glede javnofinančnih okvirov ali pa
               finančnih posledic vedno enak: to je proračun za leto 2005, vsa ministrstva delajo in
               načrtujejo v okviru tega proračuna, drugače to tudi ne more biti.</p>
               <p>Glede četrtega vprašanja moram povedati, da vlada ni naročila nobenih spiskov ali pa
               preverjanj v zvezi z optanti, kot je bilo povedano. Gre enostavno za preverjanje
               stanja v zvezi z državljanstvi na podlagi zakona iz 60-ih let, v okviru katerega je
               odprtih določeno število zadev, in bi radi vedeli, koliko tega se eventualno še lahko
               pojavi. Konkreten primer, ki je bil sprožen, nosi slovensko ime in priimek in ne
               italijanskega, tako da ne vem, zakaj se govori o optantih .../Opozorilni znak za
               konec razprave./... ../Nerazumljivo./... Tega se ne dela samo v upravnih enotah na
               slovenski obali, ampak širše in sredi leta, ko bo ta postopek končan, bomo seveda
               tudi državni zbor obvestili o situaciji.</p>
            </sp>
            <sp xml:id="SDZ4-Redna-03-2005-02-21.sp50">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Želi poslanec dodatno obrazložitev? Prosim.</p>
            </sp>
            <sp xml:id="SDZ4-Redna-03-2005-02-21.sp51">

               <speaker>MAG. ANTON ROP:</speaker>

               <p>Najprej. Sami ste govorili, ko ste predstavljali koalicijsko pogodbo, da bo ta
               uresničena, v kolikor bo uresničen prvi cilj in da je treba prvemu cilju, to je
               prevzem evra, podrediti ostale cilje. Sedaj ste povedali, da ste vse ostale cilje
               vključili v svoj program in hkrati seveda tudi evro. Eno z drugim ne gre in pomeni,
               da eden od teh ciljev ne bo uresničen oziroma da se ne ve, kaj je tisto, kar je res
               program vlade. Torej, finančno ste povedali, da boste ovrednotili program in ga
               izpeljali do konca v rebalansu proračuna, seveda se postavlja vprašanje, ali boste
               imeli najprej rebalans proračuna in boste opredelili finančno prioritete ali pa boste
               ta paket teh zakonov in finančnih posledic najprej izvedli prek sprememb zakonov,
               potem boste pa delali rebalans. Torej bomo šele naknadno izvedeli, kakšne so finančne
               posledice v samem rebalansu.</p>
               <p>Tretjič. Kar se tiče delovanja direktorjev direktoratov, ti lahko delujejo na vseh
               odborih in bodo tudi naprej delovali in ne drži to, kar ste povedali.</p>
               <p>Četrtič. Na tiskovni konferenci ste na vprašanje, zakaj ste naročili pregled vseh
               primerov optantov, odgovorili, da o tem ne veste nič. Naslednji dan vas je gospod
               Virant demantiral in je povedal, da ste naročili to preverjanje in nato ste še sami
               odgovorili, da ste naročili takšen pregled, da pa imate veliko podobnih naročil in
               podpisov vsak dan in verjetno niste dobro vedeli, kaj ste podpisovali.</p>
               <p>Še nekaj. Slišali smo odvetnika v tem konkretnem primeru in slišali, da je njegova
               ocena, da je finančnih obveznosti iz tega naslova za 500 milijard slovenskih
               tolarjev. Seveda je toliko teh obveznosti, v kolikor prepoznamo možnost, da take
               obveznosti obstojijo. Teh obveznosti pa ni, ker smo probleme z Italijo rešili s
               pariškim sporazumom .../Znak za konec razprave./ in pa seveda z ozimskimi sporazumi.</p>
               <p/>
            </sp>
            <sp xml:id="SDZ4-Redna-03-2005-02-21.sp52">

               <speaker>PREDSEDNIK FRANCE CUKJATI:</speaker>

               <p>Hvala gospodu Ropu. Gospod predsednik, izvolite.</p>
            </sp>
            <sp xml:id="SDZ4-Redna-03-2005-02-21.sp53">

               <speaker>JANEZ JANŠA:</speaker>

               <p>To zadnje, kar je bilo rečeno, seveda, je vsem jasno. Slovenija je problem
               premoženja - tistih, ki so optirali s slovenskega ozemlja po II. svetovni vojni -
               rešila tako, da je plačala v celoti na poseben račun, v skladu s sporazumom in za nas
               je to vprašanje zaključeno. Zaradi tega tudi to vprašanje nima nobene zveze
               neposredno z optanti.</p>
               <p>Na tiskovni konferenci se je vprašanje glasilo: Ali je vlada naročila upravnim
               enotam, da zbirajo podatke o optantih? Tega vlada ni naročila. Jaz sem samo na
               podlagi nekega pisma državljana zahteval podatke od ministrstva za notranje zadeve in
               to je potem začelo zbirati podatke.</p>
               <p>In kot že rečeno, problem se ne nanaša samo na državljane, ki so takrat optirali s
               slovenskega ozemlja.</p>
               <p>Kar se tiče finančni okvirov, res ne vem, kako bi bilo možno drugače delovati kot v
               okviru sprejetih aktov in upoštevati rebalans, ki ga še ni. Sami veste, kakšen je
               postopek priprave. Nobena vlada rebalansa ni pripravila v enem mesecu, tudi ta ga
               enostavno ne more. In dokler je finančni okvir takšen, kot je bil sprejet, ga je
               treba upoštevati, je pa vnaprej jasno, da ga bo treba popraviti. Vendar ga ne želimo
               na vrat na nos. V proračunu za leto 2005 manjka veliko stvari, moram reči, da je bilo
               planiranje slabo. Pred volitvami se je veliko govorilo o 10 milijardah, recimo, ki
               jih bo vlada plačala za novo investicijo v novomeškem Revozu. Iz proračuna za leto
               2005 bi bilo treba plačati 3 milijarde, teh 3 milijard ni in niso bile nikoli
               planirane, tako da bomo morali poleg tega, da bomo eventualno z rebalansom sledili
               novim prioritetam, popravljati tudi stare napake, obljube in poteze, ki so bile
               narejene zelo na hitro, brez tega, da bi to imelo dejansko podlago v javnofinančnem
               planiranju ali v proračunskem planiranju.</p>
               <p>Zelo negotovo je tudi napovedovati rezultate sprememb davčne zakonodaje, ki je bila
               sprejeta v lanskem letu. To je bilo neko tveganje. Ocene, ki so bile takrat dane, ko
               se je zakonodaja sprejemala, so se popravljale potem, bliže so bile pač volitve.
               Treba bo počakati še nekaj mesecev, preden bomo videli, kakšni bodo trendi in preden
               se bo natančno vedelo, kaj je tudi na fiskalnem področju potrebno.</p>
               <p/>
            </sp>
            <sp xml:id="SDZ4-Redna-03-2005-02-21.sp54">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Naslednji bo predsedniku vlade postavil vprašanje gospod
               Ciril Testen.</p>
            </sp>
            <sp xml:id="SDZ4-Redna-03-2005-02-21.sp55">

               <speaker>CIRIL TESTEN:</speaker>

               <p>Spoštovani predsednik vlade, spoštovani ministri, predsednik parlamenta, poslanke in
               poslanci! Vlada Republike Slovenije se je odločila, da objavi javni razpis za
               izdelavo potnih listov ter za prekinitev uporabe nalepke za avtomobile. Na podlagi te
               odločitve je prišlo do prekinitve pogodbe s podjetjem Cetis in Mirage.</p>
               <p>Predsednika vlade sprašujem: Kako je mogoče, da so bili doslej ti posli podeljeni
               brez javnega razpisa oziroma kje je pravna podlaga za takšno ravnanje?</p>
               <p>Nadalje sprašujem: Koliko denarja je bilo izplačanega obema podjetjema za posle brez
               javnega razpisa?</p>
               <p>In še tretje vprašanje predsedniku vlade: Kdaj je Vlada Republike Slovenije oziroma
               pristojno ministrstvo začelo sodelovati s podjetjem Mirage in na kakšni osnovi? Hvala
               lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp56">

               <speaker>PREDSEDNIK FRANCE CUKJATI:</speaker>

               <p>Predsednik, imate besedo.</p>
               <p/>
            </sp>
            <sp xml:id="SDZ4-Redna-03-2005-02-21.sp57">

               <speaker>JANEZ JANŠA:</speaker>

               <p>Hvala lepa za vprašanje. Zakaj je vlada objavila javne razpise za posle, ki so
               izjemno veliki in kjer bi bilo od samega začetka normalno, da se oddajo na podlagi
               javnih razpisov, najbrž ni treba posebej ugotavljati - to je normalen način
               delovanja. Nenormalno je bilo to, kar se je dogajalo doslej. Zgodba sega v 90. leta,
               ko je bil objavljen javni razpis oziroma natečaj za izdelavo osebnih izkaznic. Takrat
               je na tem natečaju z veliko prednostjo zmagalo celjsko podjetje Cetis. Vendar pa temu
               podjetju to naročilo ni bilo podeljeno, ampak je na pritisk takratnega ministra za
               notranje zadeve polovico tega naročila dobilo brez javnega razpisa novomeško podjetje
               Mirage. Obstaja dokumentacija, ki kaže, kako se je to zgodilo in ki bi najbrž morala
               biti obravnavana še na kakšnih drugih organih.</p>
               <p>Zato, da ne bi v prihodnje prihajalo do podobnih zapletov - no, za celjsko podjetje
               Cetis vsi vemo, da je usposobljeno za takšne posle. Novomeško podjetje Mirage je
               takrat, ko mu je brez razpisa bila podeljena izdelava osebnih izkaznic do polovične
               količine, imelo zaposlenih pet ljudi in ni imelo nobenih možnosti, zato tudi ni
               dobilo tega natečaja. Tisti, ki so tako ravnali, so hoteli vnaprej preprečiti
               možnost, da bi še kakšen natečaj pokvaril vnaprejšnje plane. Zato je prišlo, mislim,
               da v letu 2001 do zanimivega koraka, ko je takratna vlada spremenila uredbo o nakupu
               oborožitve in vojaške opreme, tako da je v nek člen v tej uredbi dodala besedilo,
               tako da se zdaj ta uredba glasi: "Za nakup vojaške opreme, oborožitve, potnih listin
               in avtomobilskih nalepk ni potrebno javnih razpisov". Na tej podlagi so bili potem
               posli oddani brez javnih razpisov. Posli so bili ogromni. Samo za tiskanje
               nepotrebnih nalepk za avtomobile, ki jih bomo zdaj, upam, ukinili, saj niso imele
               nobene druge funkcije kot to, da so izpričevale tisto, kar je prej pisalo v prometnem
               dovoljenju, so davkoplačevalci odšteli v nekaj letih 5 milijard slovenskih tolarjev,
               za potne liste še bistveno več. Tu je zdaj težko govoriti, ali so predragi ali ne;
               glede na to, da ni bilo javnega razpisa, ne vemo, kakšna je bila konkurenca, ne vemo,
               ali bi bilo to možno izdelati ceneje. Vemo samo to, da je podjetje, ki je imelo na
               začetku teh poslov pet zaposlenih, izjemno naraslo, da so lastniki enormno obogateli,
               da danes posojajo svoja letala celo ministrstvom in vladi, ker pač nima svojih
               prevozov. Tako da je zadeva neznansko zanimiva.</p>
               <p>Vlada se je odločila pač, da to zgodbo prekine, tako da nalepke ukine, ker so
               nepotrebne. To je bil projekt, s katerim je nekdo hotel veliko zaslužiti in potegniti
               milijarde iz žepov davkoplačevalcev, ki na koncu vse plačajo. Pri potnih listih pa je
               Slovenija zdaj pred odločitvijo, ki je itak skupna, ker svet oziroma Evropa prehaja
               na nove potne liste, da začne tiskati nove potne liste, in s tega vidika je bila tudi
               stara pogodba prekinjena, čeprav to ni bilo enostavno, ker je v bistvu na obeh
               straneh pogodbe podpisana skoraj ena in ista oseba oziroma tisti, ki se je na vladni
               strani pogajal za to pogodbo, je bil določen čas odvetnik tega podjetja, s katerim je
               bila pogodba podpisana in zdaj menda spet. Tako, da ne vem, pravniki so rekli, da je
               zelo redek primerek takšne pogodbe in da bi ga bilo treba dati v okvir za prihodnje
               generacije za pravno fakulteto. No, kakorkoli, v kratkem bodo pripravljeni vsi
               elementi za javni razpis za nove potne liste in v tem razpisu bodo zmagali tisti
               ponudniki, ki bodo najcenejši. Hvala lepa.</p>
            </sp>
            <sp xml:id="SDZ4-Redna-03-2005-02-21.sp58">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Gospod Testen želite dopolnitev?</p>
            </sp>
            <sp xml:id="SDZ4-Redna-03-2005-02-21.sp59">

               <speaker>CIRIL TESTEN:</speaker>

               <p>Dodatno bi vprašal. Na ta drugi del nisem dobili povsem konkretnega odgovora, če
               razpolagate s številkami. Koliko je bilo izplačano podjetjema? Zanima me tudi, če
               mogoče veste približno ceno potnega lista, koliko bo stal?</p>
            </sp>
            <sp xml:id="SDZ4-Redna-03-2005-02-21.sp60">

               <speaker>JANEZ JANŠA:</speaker>

               <p>Zdaj za nalepke sem povedal, za potne liste povsem natančne številke nimam. Glede na
               to, ker se tudi točno ne ve, koliko bo še izdelanih starih potnih listov, zdaj
               potekajo ti dogovori o tem, kako naj se ta nesrečna zgodba konča, tako da bi bilo čim
               manj škode. Če pa je šlo pri nalepkah za 5 milijard, je šlo pri potnih listih seveda
               za bistveno večje posle; s tem, da pri nalepkah lahko mirno rečemo, da je šlo za
               nepotrebna sredstva, pri potnih listih je zdaj, karkoli rečem glede ocene, lahko tudi
               krivično, ker ni bilo javnega razpisa. Ne vemo, koliko bi potni listi stali, če bi
               bila konkurenca, lahko samo rečem tisto, kar je logično, da če je javni razpis in je
               še več ponudnikov, je običajno izdelek ali pa cenitev ali pa storitev cenejša, kot če
               je samo eden in če nekdo to arbitrarno razdeli.</p>
               <p>Glede bodočih potnih listov so se pojavljale v tisku številke, ki so šle preko 100
               evrov, kolikor naj bi to stalo. Po naših predvidevanjih novi potni list, ki pa ne bo
               obvezen, se pravi, stari bodo še veljali, tisti, ki bo želel potovati v države, kjer
               so potrebne biometrične zaščite, bo mogel imeti novega. Deloma smo primerjali te cene
               s cenami, ki so v državah, kjer so to že izračunali pa kjer že izdelujejo te potne
               liste. Po teh primerjavah lahko sicer še vedno laično rečemo, da znajo biti novi
               potni listi cenejši od starih, čeprav bodo imeli višjo stopnjo zaščite. Seveda je pa
               težko vnaprej reči, kolikšna bo konkurenca in kateri ponudniki storitev se bodo
               javili.</p>
               <p>Potem ko bo opravljen ta razpis za izdelavo novih potnih listih, bo možno narediti
               tudi enostavno primerjavo s temi cenami, ki veljalo zdaj, in se bo videlo, ali so
               bile realne ali so bile pretirane in na tej podlagi se bo verjetno vlada tudi
               odločala, ali sproži kakšne postopke za nazaj. Hvala lepa.</p>
            </sp>
            <sp xml:id="SDZ4-Redna-03-2005-02-21.sp61">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Glede na to, da dr. Milan Zver ni prisoten oziroma se je
               opravičil zaradi sodelovanja v Bruslju, sprašujem poslanca gospoda Aleša Guliča, ali
               vseeno želi postaviti vprašanje? Izvolite. Imate besedo.</p>
            </sp>
            <sp xml:id="SDZ4-Redna-03-2005-02-21.sp62">

               <speaker>ALEŠ GULIČ:</speaker>

               <p>Spoštovani gospod predsednik, cenjene kolegice, kolegi, predsednik vlade, ministri!
               Moje vprašanje je zelo osebno namenjeno gospodu ministru Milanu Zveru. Postavil ga
               bom zato, ker računam, da bom vendarle na naslednji seji dobil odgovor. In sicer,
               vemo za njegov obisk v velenjski občini, ki je bil kasneje v medijih zelo
               spolitiziran.</p>
               <p>Glede na to, da je od takrat minilo že tri tedne časa in da se je "ta juha ohladila"
               in da se da bolj racionalno odgovoriti na vprašanja, ki so bila takrat postavljena,
               računam seveda, da bo potem premislek enega meseca dovolj velik. Od njega bi rad
               dobil komentar te politizacije njegovega obiska v velenjski občini, seveda, vključno
               s tem: Kdo ga je vabil? Zakaj je tja šel? Kako se je vsa ta zadeva takrat dogajala?
               Kako je videti danes oziroma kako bo videti še čez mesec dni? Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp63">

               <speaker>PREDSEDNIK FRANCE CUKJATI:</speaker>

               <p>Hvala gospodu Guliču. Prav tako ni prisoten oziroma se je opravičil mag. Janez
               Drobnič, minister za delo, družino, socialne zadeve. Gospod Matjaž Han, ali želi
               vseeno postaviti vprašanje? Izvolite.</p>
            </sp>
            <sp xml:id="SDZ4-Redna-03-2005-02-21.sp64">

               <speaker>MATJAŽ HAN:</speaker>

               <p>Glede na to, da je danes lep dan, da je zapadel sneg in da bodo lahko otroci uživali
               v snegu, vendar bo ta sneg skopnel, mene pa najbolj skrbi, da bodo skopnele tudi
               obljube, ki jih je vlada dajala v predvolilnem obdobju. Upam, da niso vsi pozabili na
               obljube o zvišanju rekreacijskega dodatka za upokojence v višini 10.000 tolarjev. Da
               bi se ustvarila zmeda, je gospod minister Drobnič prelagal izplačilo akontacije
               dodatka za rekreacijo tudi v višini 10.000 tolarjev. Ljudje naj bi se zmedli in ne bi
               več vedeli, ali gre za akontacijo ali za povišanje. Poskus, žal, ni uspel.</p>
               <p>Skupščina zavoda za pokojninsko in invalidsko zavarovanje je namreč ministra
               Drobniča z njegovim predlogom ocenila z negativno oceno in mu predlog zavrnila.
               Upokojenci pa so ministru sporočili, da so se predolgo borili za izplačilo
               rekreacijskega dodatka v enkratnem znesku in ministru ne bodo dopustili, da njihovo
               delo kar tako izniči. Sporočili so mu tudi to, da žal nikakor ne morejo pristati na
               politični populizem, ki bi ministru dvigoval "rating". Tisti ljudje, ki niso
               popolnoma samovšečni, so seveda vedno odprti za predloge in pobude. Žal posluha za
               pobude in predloge v tem konkretnem primeru ni bilo. Minister se je reševanja
               problema lotil precej politično in je najprej spravil na generalnega direktorja,
               gospoda Prijatelja. Verjetno je mislil, da bo s tem dejanjem prestrašil ostale člane
               in članice upravnega odbora ter skupščine zavoda za pokojninsko in invalidsko
               zavarovanje. Namesto tega, da bi se vsebinsko lotil reševanja vprašanja problema
               izplačila rekreacijskega dodatna za upokojence, se je raje odločil, da z organi
               skupščine prekine vse stike, dokler se ne bodo volili novi predstavniki v organe in,
               očitno, dokler ne bodo politično kompatibilni.</p>
               <p>Praksa, ki jo uvaja, je zaskrbljujoča, zato sprašujem gospoda Drobniča: Ali se je
               minister Janez Drobnič resnično odpovedal dialogu oziroma vsakemu komuniciranju z
               zavodom, dokler se vodstvo, torej upravni odbor, skupščina in generalni direktor
               zavoda za pokojninsko in invalidsko zavarovanje v sredini meseca maja ne zamenja?</p>
               <p>Zanima me pa tudi: Ali do takrat ne bo možno sprejemati odločitev, ki so tako
               pomembne za upokojence?</p>
               <p>Vsekakor pa želim gospodu Drobniču trdnega zdravja. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp65">

               <speaker>PREDSEDNIK FRANCE CUKJATI:</speaker>

               <p>Hvala gospodu Hanu. Tudi mag. Andrej Vizjak, minister za gospodarstvo, se je
               opravičil. Sprašujem gospoda Pojbiča, ali bo vseeno postavil vprašanje? Ja, izvolite
               imate besedo.</p>
            </sp>
            <sp xml:id="SDZ4-Redna-03-2005-02-21.sp66">

               <speaker>MARIJAN POJBIČ:</speaker>

               <p>Spoštovani gospod predsednik državnega zbora, spoštovani ministrski zbor, kolegice in
               kolegi.</p>
               <p>Prihajam iz severnovzhodne Štajerske, kjer je brezposelnost med najvišjimi v
               Sloveniji. To so občine Kunguta, Pesnica, Šentilj, Sveta Ana, ki so močno vezane na
               paradnega konja v papirni industriji, podjetje Paloma, ki ima 100 letno tradicijo in
               je v najboljših časih svojega delovanja dajalo kruh več kot 2200 zaposlenim. Danes
               podjetje Paloma zaposluje pol manj delavcev, to je približno 1200 delavcev. Podatki,
               ki so navedeni, so zaskrbljujoči, zato se to vprašanja nanaša predvsem na to, kako
               zaščiti preostala delovna mesta in s tem zagotavljanje socialne varnosti in tudi
               nadaljnjega razvoja tega okolja. Paloma je ena od redkih papirnic, ki deluje pod
               okriljem države preko kapitalske družbe in odškodninskega sklada, ki imata v lasti
               večinski lastniški delež. V preteklosti je slabo kadrovanje in prevelik vpliv
               politike družbo pripeljalo v zelo težko finančno in kadrovsko situacijo, da se
               podjetje ni več sposobno kosati s konkurenco. Papirnopredelovalna industrija je
               intenzivna industrijska panoga, če jo gledamo kot proizvajalca oziroma kot izvoznika.
               Izdelki papirne industrije so izrazito potrošniško naravnani in količina porabe teh
               izdelkov nenehno narašča. Obstoj delovnih mest v podjetjih in njihov razvoj je danes
               v veliki meri odvisen od znanj in spretnosti vodstva. Pravočasno reagiranje na
               novosti ter možnost povezovanja s strateškimi partnerji lahko dolgoročno stabilizira
               družbo in obstoj delovnih mest in omogoči nadaljnji rast in razvoj. Paloma je danes v
               težavah in ne morem sprejeti dejstva, da je podjetje Paloma možno obdržati samo ali
               pa na račun odpuščanja delavcev, kar je za vse, ki živimo in se v tej regiji trudimo
               za boljšo prihodnost, nadaljnji razvoj te štajerske regije, nesprejemljivo in
               nedopustno.</p>
               <p>Sprašujem ministra: Ali ima vlada oziroma ministrstvo izdelan program za reševanje
               papirne industrije? Ali bo država kot posredni lastnik tudi neposredno ukrepala glede
               reševanja tega problema? Ali bo dala prednost kadrom, ki bodo znali papirno
               industrijo - predvsem pa jo moramo zavarovati pred propadom in tako omogočiti njen
               razvoj v povezavi s strateškim parterjem - narediti konkurenčno? Ker minister,
               gospoda mag. Andrej Vizjak, zaradi bolezni ni prisoten in mi tukaj ne more
               odgovoriti, sem zadovoljen tudi s pisnim odgovorom. Hvala lepa.</p>
            </sp>
            <sp xml:id="SDZ4-Redna-03-2005-02-21.sp67">

               <speaker>PREDSEDNIK FRANCE CUKJATI:</speaker>

               <p>Hvala gospodu Pojbiču. Gospodu dr. Andreju Bajuku, ministru za finance, bo zastavil
               vprašanje gospod Milan Cvikl. Prosim.</p>
            </sp>
            <sp xml:id="SDZ4-Redna-03-2005-02-21.sp68">

               <speaker>MAG. MILAN M. CVIKL:</speaker>

               <p>Hvala lepa za besedo. Gospod minister, poslanske in poslanci. Vse od nastopa nove
               vlade, še posebej v zadnjih dnevih je v javnosti veliko diskusije o prioritetah
               delovanja vlade oziroma o tako imenovanem programu vlade v letošnjem letu. Hkrati
               slišimo, da se sestaja pomemben strateški gospodarski svet, na ministrstvu za finance
               je pa oblikovana posebna delovna skupina, ki se naj bi ukvarjala z reformo davčne
               reforme. V letošnjem letu je, kot slišimo, pripravila popravke reforme in se bo
               potem, predpostavljam, skupaj s strateškim svetom lotila reforme davčnega
               sistema.</p>
               <p>Ali lahko kot minister za finance te vlade daste javno zagotovilo, da bo davčna
               reforma, ki jo pripravljate, nevtralna s prihodkovne strani?</p>
               <p>Pri tem naj povem, da gre za dve vprašanji. Prvo je: Kakšna bo raven razpoložljivega
               dohodka, plače po tej reformi, tiste plače, ki jo prinesemo domov? Naj samo povem, da
               zaradi tako kritiziranih sprememb zakona o dohodnini in zaradi povečane eskalacije,
               dogovorjene v socialnem sporazumu, bi se letos povprečna plača povečala za 800 evrov
               glede na lani.</p>
               <p>Drugo vprašanje v tej zvezi pa je: Kakšna bo raven prihodkov, iz katerih plačamo
               učitelje, univerzitetne profesorje, javne uslužbence, zagotavljamo socialne
               transferje in omogočamo solidarnostno financiranje pokojnin in zdravstvenega
               zavarovanja? Hitri izračuni bi pokazali, da bi v vašem primeru, minister, plače, če
               bi uvedli enotno davčno stopnjo v višini povprečne dohodnine, se pomembno povečale -
               s približno 600.000 tolarjev bi se vam dvignile na približno 900.000 tolarjev. Pri
               ljudeh z najnižjimi plačami pa temu ne bi bilo tako, ampak bi ti skupaj s socialnimi
               transferji ostali kar devetkrat nižji, na ravni približno 100.000 tolarjev.</p>
               <p>Kaj bo s povprečno plačo, pa je odvisno od tega, kako boste delovali. Ali boste
               tako, kot je predlagano v programu Nove Slovenije pred volitvami, znižali raven javne
               porabe na raven Slovaške ali kakšne južnoameriške države, to je približno 35% bruto
               domačega proizvoda? <stage>(To bi, mimogrede, zahtevalo prepolovitev pokojninske blagajne in
               zdravstvene blagajne.)</stage> Ali pa boste ohranili še vedno financiranje učiteljev,
               univerzitetnih profesorjev, javnih uslužbencev, socialnih transferjev v okviru
               državnega proračuna? Iz koalicijske pogodbe in iz poročil medijev je jasno, tako se
               sliši, da pripravljate ceduralni pristop obdavčitve nekaterih prihodkov, torej jih
               jemljete iz univerzalnega sistema.</p>
               <p>Torej: Ali lahko kot minister za finance te vlade daste javno zagotovilo, da bo
               davčna reforma nevtralna s prihodkovne strani in da ne bo v Sloveniji zelo povečala
               razslojenosti? Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp69">

               <speaker>PREDSEDNIK FRANCE CUKJATI:</speaker>

               <p>Hvala gospodu Cviklu. Gospod minister, izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp70">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Hvala lepa za vaše vprašanje.</p>
               <p>Bistvo vašega vprašanja vam je znano, ne samo vam, tudi celotni slovenski javnosti,
               da je vlada imenovala strokovno skupino na predlog ministra za finance, ki ima za
               ključno vlogo pregled in popravke obstoječe davčne zakonodaje, s ciljem zagotavljanja
               večje ekonomske nevtralnosti davčnega sistema na poslovne in investicijske odločitve,
               večje konkurenčnosti našega gospodarstva in zagotavljanja čim bolj enake obravnave
               davčnih zavezancev v enakem dohodkovnem položaju, ob istočasnem zasledovanju ciljev
               socialne politike. Naloga te skupine je bila jasno izpostavljena, in to je, slediti
               strateške usmeritve koalicijske pogodbe ter operativne usmeritve vlade na področju
               davkov in javnih financ, predlagati popravke davčnih predpisov, ki bodo vodili k
               doseganju omenjenih ciljev, in proučiti kritične pripombe strokovne javnosti o
               ugotovljenih pomanjkljivostih sedanje ureditve. Strokovna skupina se je že sestala,
               ne enkrat, ampak večkrat, in se na svoji prvi seji dogovorila, na predlog ministra,
               za naslednja izhodišča pri svojem delu - in tu je ključni del odgovora na vaša
               vprašanja: enaka davčna obravnava zavezancev v enakem dohodkovnem položaju,
               dohodkovno nevtralne spremembe prihodkov za proračun. Mislim, da mora biti vsakomur
               jasno, da to ni samo neka samovolja te vlade, ampak neizogibna posledica
               konvergenčnega programa in odločitve, ki jo je Slovenija sprejela že lani, ko smo se
               odločili kot država, da bomo vstopili v območje evra. Moramo torej izvesti takšno
               davčno reformo, ki bo dejansko omogočila vse te cilje, istočasno pa se držala znotraj
               okvira zelo resne in zahtevne fiskalne discipline.</p>
               <p>Kar se tiče vašega vprašanja o cedularnosti pri določenih prihodkih ja, v zakonu o
               dohodnini bo ta strokovna skupina tudi to preučila in menimo, da je to silno pomembno
               predvsem zaradi sledečih razlogov. Ključno pri teh zadevah je, da ko danes v tem
               vedno bolj globaliziranem svetu govorimo o davkih, se moramo zavedati, da tudi
               obstaja že neke vrste konkurenčnost na davčnem območju in da si ne more ena država
               privoščiti takšni ali drugačnih odločitev na tem področju, če bi s tem dosegla samo
               to, da bo nam kapital se izlil drugam, v druge sosednje države, kjer je davčna
               zakonodaja bolj prijetna ali pa prijazna do njih. To velja prav gotovo tudi za
               kapitalski dobiček, kar ste zastavili v vašem pismenem vprašanju, ki pa je dejansko
               že od takrat, ko je ta državni zbor v prejšnji sestavi sprejel to odločitev o 50%
               obdavčitvi kapitalskega dobička, ki je dejansko že povzročila odliv kapitala, kot je
               vam vsem znano, v zadnjih mesecih leta 2004.</p>
               <p>Sicer pa predlog, ki ga je vlada prestavila temu državnem zboru in ga je v novi
               sestavi tudi sprejel, da bomo obdavčili kapitalski dobiček z 200% mero, pa prav
               gotovo bo imela večje in boljše posledice, kar se tiče javnih prihodkov, ravno zato,
               ker če to primerjamo s tem, kar smo imeli v preteklosti, ko smo v celotnem obdobju
               zadnjih treh ali štirih let komaj dosegli mero 100 milijonov tolarjev. Seveda, to je
               nemogoče zagotoviti, ker odločitev, kdaj nekdo proda svoj delež ni državna odločitev,
               ampak vsakega zasebnika, ki se za to odloči.</p>
               <p>No, sicer pa me čudi, izpostavljate vprašanje o razslojenosti na slovenskem in to
               sicer iz istih političnih krogov, ki ste skozi desetletja imeli škarje in platno v
               svojih rokah in ste tiho sprejemali dejstvo, da smo v zakonu na dobiček pravnih oseb
               dejansko imeli efektivno mero samo 12%. Prav gotovo se bo ta vlada zavzela za bolj
               uravnovešeno obdavčitev, kot smo pa jo imeli v preteklosti. Hvala lepa.</p>
            </sp>
            <sp xml:id="SDZ4-Redna-03-2005-02-21.sp71">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Želi gospod poslanec dodatno dopolnitev odgovora? Prosim.
           </p>
            </sp>
            <sp xml:id="SDZ4-Redna-03-2005-02-21.sp72">

               <speaker>MAG. MILAN M. CVIKL:</speaker>

               <p>Hvala lepa, gospod minister, za vaše pojasnilo. Me veseli, če boste sledili tem
               načelom. V tej zvezi bi postavil podvprašanje.</p>
               <p>Rekli, da se boste zavzemali za to, da bo veljala enaka davčna obremenitev pri
               enakih dohodkih. V tej zvezi me zanima, kako boste odgovorili na zahteve študentov,
               ki so sedaj predlagali, da se pri enakih dohodkih, seveda, spremeni ta davčna
               obremenitev, verjetno tudi zato, ker ste pač nekatere, tiste najbogatejše, manj
               obdavčili?</p>
               <p>Drugo, veseli me, da ste rekli, da bo to, kar vi predlagate, dohodkovno nevtralno za
               državni proračun, hkrati pa ste takoj rekli, da želite narediti davčni sistem, ki bo
               bolj prijeten, bolj prijazen in bo sledil nekemu konkurenčnemu okolju. V nekaterih
               relativno ne tako daljnih državah je pač ta davčna obremenitev nižja.</p>
               <p>V tej zvezi me zanima: Ali boste sledili predlogom strateškega gospodarskega sveta,
               ki predlaga uvedbo, razmišlja o uvedbi enotne davčne stopnje? Seveda, v tem primeru
               ne boste mogli preprečiti povečevanja socialne izključenosti. Naj vam povem, gospod
               minister, da so pretekle vlade zmanjševanju socialne izključnosti ravno prek
               zagotavljanja socialnih transferov dajale velik poudarek, zato je od približno 350 in
               toliko milijard zbrane dohodnine približno 200, 250 milijard namenjeno socialnim
               transferom za spodbujanje tudi rojstev in ostalih oblik socialne pomoči. To dvoje
               preprosto ne gre skupaj. Če želite narediti bolj prijazen, bolj prijeten sistem,
               potem boste sledili nekaterim državam, ki so bolj južnoameriške. Če bose pa sledili
               načelu enake davčne omejitve za enake dohodke, potem pa morate reči študentom: "Ne."
               ..../Znak za konec razprave./ Če lahko dobim še na to dvoje odgovor. Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp73">

               <speaker>PREDSEDNIK FRANCE CUKJATI:</speaker>

               <p>Hvala gospodu Cviklu. Gospod minister, prosim.</p>
            </sp>
            <sp xml:id="SDZ4-Redna-03-2005-02-21.sp74">

               <speaker>DR. ANDREJ BAJUK:</speaker>

               <p>Dejansko narediti našo davčno zakonodajo bolj prijazno ali manj zapleteno ni
               komplicirano delo, ker bolj komplicirana in bolj neprijazno, kot smo jo sprejeli od
               prejšnje vlade, si jo pa težko izmisliti. Rekel bi, ko ste mi v začetku zastavili
               vprašanje, da ste pač govorili na podlagi nekih hitrih izračunov. Jaz bi vam
               predlagal, da kar se tega tiče, ne delajte hitrih izračunov in da je bolje, da malo
               bolje pregledate, preden takšno vprašanje zastavite.</p>
               <p>Kar se pa tiče predloga strokovnega sveta, mislim, da ste ponovno napačno razumeli.
               Strokovni svet, kolikor je meni znano, se je odločil, da bo proučil, da bodo
               pregledali in se ne smemo tega bati. Ni nič napačnega, če v Sloveniji nekdo
               preštudira ali pa analizira, kaj bi se dejansko zgodilo v našem davčnem sistemu, če
               bi resnično uvedli bodisi enako ali pa slično verzijo, kot jo uvajajo druge države,
               kar se tiče enotne stopnje davka. Jaz se tega ne bojim. Posledice bodo znane. In
               namesto da bomo debatirali na podlagi hitrih izračunov, bomo imeli pametno analizo in
               to bo končno tudi doprinos k boljšemu delu tega državnega zbora, ki pa bo moral prav
               gotovo takšno zakonodajo sprejeti, ne glede na to, kakšen predlog bo prišel. Hvala
               lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp75">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Gospodu dr. Ivanu Žagarju, ministru brez listnice,
               zadolženemu za lokalno samoupravo in regionalno politiko, bo zastavil vprašanje
               gospod Feri Horvat. Imate besedo.</p>
               <p/>
            </sp>
            <sp xml:id="SDZ4-Redna-03-2005-02-21.sp76">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovani ministri, kolegice in kolegi!
               Slovenija je ena redkih, če ne edina, država v okviru Evropske unije in gotovo edina
               med sosedami, ki nima regionalne organiziranosti upravne in samoupravne, z izjemo
               statističnih regij. Ob vseh pozitivnih učinkih lokalne iniciative občin, je to po
               mojem mnenju velika ovira za pripravo večjih kakovostnih programov in projektov, ki
               so predpogoj za pridobivanje evropskih sredstev, ter za učinkovitejše čezmejno in
               medregijsko sodelovanje. Slovenija pri tem nedopustno kasni. To ni v skladu z
               evropsko ureditvijo. Na primer v evropski ustavi, ki smo jo pred nedavnim
               ratificirali v tem parlamentu, pridobivajo regije in njihov odbor regij med
               ustanovami Evropske unije vse večji pomen. Pravočasna regionalna organiziranost,
               mislim na pokrajine, bi poleg večje razvojne učinkovitosti omogočila tudi večjo
               racionalnost v organiziranju administracije in večjo decentralizacijo pristojnosti in
               sredstev. Priprave na pridobivanje čim večjega obsega sredstev naj bi bile po
               napovedi predsednika vlade, ko je predstavljal program vlade, ena od prioritet te
               vlade, kar je gotovo prav. Zadnja sporočila Evropske komisije, ki se nanašajo tudi na
               Slovenijo, ponovno opozarjajo, da bo pridobivanje sredstev iz proračuna Evropske
               unije vse težje.</p>
               <p>Zato ministra, doktorja Ivana Žagarja, sprašujem: Ali vlada predvideva - in če je
               odgovor "da" - kakšne bodo aktivnosti vlade za regionalno organiziranost države? In
               to na dveh ravneh; na ravni NUTS2, statistične klasifikacije teritorialnih enot, gre
               predvsem za tako imenovane razvojno-kohezijske regije, ki so pomembne za pridobivanje
               maksimalnega obsega sredstev iz skladov Evropske unije v obdobju .../Opozorilni znak
               za konec razprave./... nove finančne perspektive 2007-2013, in na ravni NUTS3 -
               pokrajine, ki so poleg želene politične decentralizacije države potrebne za
               učinkovitejše načrtovanje in upravljanje skladnega regionalnega razvoja.</p>
               <p>Hvala lepa.</p>
               <p/>
               <p/>
            </sp>
            <sp xml:id="SDZ4-Redna-03-2005-02-21.sp77">

               <speaker>PREDSEDNIK FRANCE CUKJATI:</speaker>

               <p>Hvala gospodu Horvatu. Gospod minister, prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp78">

               <speaker>DR. IVAN ŽAGAR:</speaker>

               <p>Hvala za besedo. Spoštovani gospod predsednik, spoštovane poslanke, spoštovani
               poslanci!</p>
               <p>Hvala za vprašanje, gospod poslanec. Strinjam se z vami seveda, da zatečeno staje na
               področju organiziranosti na regionalnem nivoju v Sloveniji ni idealno oziroma je
               daleč od idealnega, ker pač nismo, razen kot ste že sami omenili, v smislu
               statističnih regij pravzaprav popolnoma neorganizirani.</p>
               <p>Vlada seveda načrtuje tudi na tem področju premik naprej, in sicer na obeh nivojih.
               Na nivoju NUTS2, tako imenovanih razvojno-kohezijskih regij, ki so seveda pomembne za
               pridobivanje sredstev iz tega naslova, vendar pa to ni edini razlog, ki je pomemben
               oziroma povezan s pridobivanjem sredstev. Vlada seveda v tem trenutku načrtuje
               aktivnosti, ki tečejo vzporedno s pogajanji za naslednjo finančno perspektivo za leta
               2007 - 2013.</p>
               <p>Kar zadeva domače organiziranosti na tej ravni, načrtujemo letos sprejetje novega
               zakona o skladnem regionalnem razvoju in v sklopu tega zakona tudi ustrezno
               institucionalno organiziranost za nivo regij NUTS2.</p>
               <p>Kar zadeva ustanavljanje pokrajin, to je pravzaprav vprašanje na nivoju regij NUTS3,
               je dejstvo, da na tem področju v preteklosti tudi ni bilo, po moji oceni, prave
               politične volje. Jaz se absolutno strinjam, da je decentralizacija možna edino in
               izključno z ustanovitvijo pokrajin. Zato vlada in tudi znotraj naše službe
               načrtujemo, da bomo v letošnjem letu pripravili vse potrebno za ustanovitev pokrajin,
               seveda pa bo potem odločanje tudi tukaj v državnem zboru.</p>
               <p>Bi pa posebej poudaril, ko se pogovarjamo o ustanovitvi pokrajin, da je izjemno
               pomembno, da se pogovarjamo o vsebinah in da se pogovarjamo v tem smislu, da bodo
               pokrajine, se pravi ta regionalna organiziranost, pomenile novo razvojno možnost in
               novo razvojno iniciativo na tem nivoju, ker sicer ne bomo veliko storili. Tukaj imam
               pa seveda v mislih način, ker je treba zelo jasno doreči in precizirati, katere
               naloge, katere pristojnosti, skupaj s finančnimi viri bomo seveda preselili navzdol,
               se pravi na nivo pokrajin, in tudi skupaj s strukturami. Mislim, da si Slovenija več
               ne more dovoliti, da bi vzpostavljala še ene dodatne strukture, ker bi sicer preveč
               obremenila že tako obremenjen javnofinančni sektor.</p>
               <p>Tako načrtujemo, da bomo letos te stvari pripravili, ob tem bi pa še posebej
               poudaril eno točko. V zvezi s temi je tudi potrebno ustrezno opredeliti oziroma
               izpeljati finančno avtonomijo občin. Bilo bi verjetno nepravilno, če bi
               centralizacijo z državnega vrha prenesli na nekaj - 12 recimo, odvisno seveda od
               števila - nižjih centrov, ki bi se lahko potem enako, lahko enako centralistično
               obnašali. To je pa možno v primeru, če ne bodo občine kot osnovni nivo lokalne
               samouprave dovolj močne. Hvala lepa.</p>
            </sp>
            <sp xml:id="SDZ4-Redna-03-2005-02-21.sp79">

               <speaker>PREDSEDNIK FRANCE CUKJATI:</speaker>

               <p>Hvala gospod ministru. Želi gospod poslanec postaviti dodatno vprašanje? Ne.
               Naslednja bo ministru za šolstvo in šport dr. Milanu Zveru zastavila vprašanje gospa
               Maria Pozsonec. Ali ga želite postaviti, kljub temu da se je minister opravičil?</p>
            </sp>
            <sp xml:id="SDZ4-Redna-03-2005-02-21.sp80">

               <speaker>MARIA POZSONEC:</speaker>

               <p>Ja, bi želela.</p>
            </sp>
            <sp xml:id="SDZ4-Redna-03-2005-02-21.sp81">

               <speaker>PREDSEDNIK FRANCE CUKJATI:</speaker>

               <p>Izvolite.</p>
            </sp>
            <sp xml:id="SDZ4-Redna-03-2005-02-21.sp82">

               <speaker>MARIA POZSONEC:</speaker>

               <p>Moje poslansko vprašanje se nanaša na financiranje vrtcev. Menim, da za starše in
               tudi za občine predstavlja vzdrževanje vrtcev velik strošek. Mnogi starši z nizkimi
               dohodki ali s povprečnimi dohodkih enostavno ne zmorejo plačevati stroškov za vrtec,
               pa čeprav gre za plačevanje sorazmernega dela celotnega stroška.</p>
               <p>Zanima me: Zakaj vzgojiteljice in vzgojitelji v vrtcih niso plačani iz sredstev
               državnega proračuna, saj so tudi ti pedagoški delavci in opravljajo neizmerno
               pomembno pedagoško delo pri ustvarjanju podobe mladega človeka? Zato menim, da so
               nepogrešljiva veriga vzgoji.</p>
               <p>Zanima me: Koliko otrok ostane zunaj predšolske vzgoje ravno zato, ker starši ne
               zmorejo plačevati stroškov vrtca? Bi se morda rodilo več otrok, če bi starši imeli na
               razpolago cenejši vrtec?</p>
               <p>Menim, da bi bilo v državi s takšnimi demografskimi kazalci treba razmišljati o
               olajšavi glede plačila vrtca in na vzgojo otrok pogledati tudi s te plati. Hvala.</p>
            </sp>
            <sp xml:id="SDZ4-Redna-03-2005-02-21.sp83">

               <speaker>PREDSEDNIK FRANCE CUKJATI:</speaker>

               <p>Hvala gospe Pozsonec. Ker se je minister za zunanje zadeve, dr. Dimitrij Rupel,
               opravičil, sprašujem gospoda Marka Pavliha ...? Želi. Ja, prosim, izvolite.</p>
            </sp>
            <sp xml:id="SDZ4-Redna-03-2005-02-21.sp84">

               <speaker>DR. MARKO PAVLIHA:</speaker>

               <p>Hvala za besedo. Dobro je, da je moje poslansko vprašanje razburkalo javnost, še
               preden sem ga uspel ustno predstaviti pred tem visokim zborom. Namreč, zlasti zaradi
               tega, ker smo v zadnjem času priča številnih nizkih udarcev s strani naših treh sosed
               in zadnja zaušnica se seveda kaže v italijanski nameri, da razglasi ekološko cono.</p>
               <p>Zato sprašujem ministra in pričakujem njegov ustni odgovor: Kaj bo ministrstvo za
               zunanje zadeve naredilo v zvezi s tem? Ali bo dopustilo, da Italija z razglasitvijo
               ekološke cone na Jadranu dokončno izbriše z zemljevida odprto morje, mednarodne vode,
               in tako onemogoči Sloveniji in tudi drugim tretjim državam uresničevanje stoletja
               starih svoboščin, kot na primer svobodo plovbe, svobodo ribolova, prelet, znanstveno
               raziskovanje in še bi lahko naštevali. In če malce pomagam in preciziram to
               vprašanje: Ali si bo ministrstvo prizadevalo, da bi vendar za Slovenijo v tej coni
               veljal drugačen režim, da bi bila Slovenija izvzeta, tako kot že velja v hrvaški
               ribolovno-ekološki coni? Ali si bo ministrstvo prizadevalo in bo skušalo doseči
               skupno upravljanje te cone? To bi bilo tudi možno. In ne nazadnje: Ali bo še naprej
               kot nekak povračilni ukrep Italiji žugalo z ustanovitvijo naše lastne slovenske
               ekološke cone, dasiravno si stroka ni enotna, ali je to sploh možno? Ta ideja temelji
               na trhlih pravnih argumentih in problem je, da tovrstnih con ne moremo ustanavljati,
               če nimamo določenih koordinat na odprtem morju; te koordinate je pa možno določiti
               samo v dogovoru z našo sosedo Hrvaško.</p>
               <p>Torej, pričakujem zaradi pomembnosti problematike, da bo minister uspel na naslednji
               seji ustno odgovoriti. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp85">

               <speaker>PREDSEDNIK FRANCE CUKJATI:</speaker>

               <p>Hvala gospodu Pavlihi. Gospodu Janezu Podobniku, ministru za okolje in prostor, bo
               vprašanje zastavil gospod Martin Mikolič. Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp86">

               <speaker>MARTIN MIKOLIČ:</speaker>

               <p>Hvala za besedo. Lepo pozdravljeni! Ministru za okolje in prostor, gospodu Janezu
               Podobniku, postavljam poslansko vprašanje v zvezi z novo uredbo o okoljski dajatvi za
               onesnaževanje okolja zaradi odvajanja odpadnih voda in uredbo o okoljski dajatvi za
               onesnaževanje okolja zaradi odlaganja odpadkov, ki jo je sprejela vlada Republike
               Slovenije ob koncu prejšnjega mandata. Uredbi sta bili objavljeni v Uradnem listu
               številka 123 in 129/04 v novembru preteklega leta. Uredbi bistveno spreminjata
               dosedanji način uporabe taks za financiranje komunalnih odpadkov v lokalnih
               skupnostih, v letu 2005 pa sicer ohranjata še dosedanji način uporabe takse.</p>
               <p>Določbe o vračilu okoljske dajatve iz 22. in 23. člena novih uredb, ki se začneta
               uporabljati s 1.1.2006, bodo bistveno otežile ali celo onemogočile vračanje zbranih
               sredstev okoljskih dajatev nemestnim občinam oziroma občinam na manj razvitem območju
               Republike Slovenije. Po novih uredbah je okoljska dajatev prihodek proračuna
               Republike Slovenije. Lokalne skupnosti bodo morale investicijo vključiti v načrt
               razvojnih programov občine, kar je logično. Seveda bo morala biti investicija
               vključena tudi v državni načrt razvojnih programov. Prednostno listo investicijskih
               projektov za uvrstitev v državni načrt razvojnih programov bo pripravilo ministrstvo
               za okolje in prostor po merilih iz operativnega programa odvajanja in čiščenja
               komunalnih odpadnih voda in sanacijo komunalnih odlagališč. Operativni program je
               narejen in tudi prioriteta je določena. Iz določil novih uredb se jasno razume, da
               bodo finančna sredstva iz naslova okoljskih dajatev namenjena za financiranje
               prioritetnih projektov na področjih, ki jih predvideva operativni program odvajanja
               in čiščenja odpadnih voda, namenjena predvsem oziroma tako kot piše: v Ljubljani in
               Mariboru do konca leta 2007, v Celju in Kranju do leta 2012 in tako dalje, medtem ko
               je večina območij, naseljenih z obremenjenostjo manj kot 15 tisoč populacijskih enot,
               uvrščena na konec programa. Med slednjimi so vse občine iz Obsotelja in Kozjanskega.</p>
               <p>Sprašujem: Ali to pomeni, da bodo morale nemestne občine, če bodo hotele to
               komunalno infrastrukturo vgraditi pred predvidenim obdobjem, gradnjo financirati iz
               proračuna? Ali je sprejemljivo, da v novi uredbi ukinja ta vir za odplačilo anuitet
               po kreditu, ki je bil najet za določene gradnje, čistilne naprave oziroma sanacij
               odlagališč in je bil zajet v finančni konstrukciji po določilih takrat veljavnih
               uredb? Na kakšen način naj neprioritetna območja pripravijo za izpolnjevanje določil
               operativnega programa odvajanj in čiščenja komunalnih odpadnih voda in sanacijo
               komunalnih odlagališč, če so jim omejena koriščanja najpomembnejših virov za
               financiranje teh naložb?</p>
               <p>In končno, nedopustno je, da bodo gospodinjske in pravne osebe na nerazvitem območju
               Republike Slovenije združevala sredstva okoljskih dajatev za razvita območja.</p>
               <p>Zaključujem. Kljub temu samo to dodal, ker mi najbrž gospod minister ne bo mogel
               danes vsega pojasniti, da bi prosil, da bi v pisni obliki prejel odgovor. Hvala lepa.
           </p>
            </sp>
            <sp xml:id="SDZ4-Redna-03-2005-02-21.sp87">

               <speaker>PREDSEDNIK FRANCE CUKJATI:</speaker>

               <p>Hvala. Gospod minister, izvolite.</p>
            </sp>
            <sp xml:id="SDZ4-Redna-03-2005-02-21.sp88">

               <speaker>JANEZ PODOBNIK:</speaker>

               <p>Hvala lepa za besedo, gospod predsednik. Spoštovane poslanske in poslanci. Poslanec
               gospod Mikolič mi je postavil zelo zahtevno poslansko vprašanje, jaz bom poskušal na
               njega na kratko odgovoriti, res pa je, da o tej temi, o kateri je govoril poslanec
               Mikolič, v zadnjih dneh in tednih se name obračajo številni župani različnih
               slovenskih občin.</p>
               <p>Najprej bi vam rad povedal to, da sta bili obe uredbi pa tudi operativni program
               odvajanja in čiščenja komunalne odpadne vode sprejeta tako rekoč v "interregnumu", to
               se pravi, v obdobju med volitvami in nastopom nove oblasti. To samo po sebi nič ne
               pomeni. Istočasno pa zame pomeni, da bom danes, ko bom govoril kot minister, pač
               povedal, da gledam na ta vprašanja s tistim vedenjem, ki ga imam danes tukaj in
               sedaj, o vprašanjih, ki ste mi jih odprl.</p>
               <p>Po mojem razumevanju uredbi povzemata določbe zakona o varstvu okolja o okoljskih
               dajatvah, ki določa, da je do okoljskih dajatev, ki so zberejo na območju občine,
               upravičena občina, če ima svoj načrt razvojnih programov po predpisih o javnih
               financah, ki je usklajen z operativnem programom varstvo okolja. Če temu je tako,
               potem po mojem mnenju, po mojem vedenju obe uredbi, ki ju omenjate, ne spreminjata
               namena ali načina porabe sredstev. Še več, tako kot se jih lahko bere v njunih
               določbah, je občina pod enakimi pogoji upravičena tudi do tistega dela takse, ki ga
               plačujejo storitvene dejavnosti, če gre za odvajanje biološko razgradljivih voda v
               kanalizacijo na območju občine ali pa še drug primer, če gre za odvajanje pepela iz
               termoelektrarn, toplarn ali sežigalnic komunalnih odpadkov na odlagališču, ki je na
               njenem območju. Operativni program, ki ga omenjate, varstva okolja postavlja za vsako
               slovensko občino posebej do leta 2017, prioritete, zaveze občine pa so, da uporablja
               sredstva, znane okoljske dajatve v skladu s temi prioritetami. Dokument je tudi
               objavljen in je na spletnih straneh resorja za okolje in prostor.</p>
               <p>Dejstvo je, da morajo mestne občine, o tem tudi govorite, zgraditi svojo
               kanalizacijo že do leta 2008 oziroma 2010. To dejstvo ne vpliva po mojem razumevanju
               na porabo sredstev okoljske dajatve na območju občine, ki mora svoje obveznosti
               izpolniti do leta 2017. Vsaka občina zase izvaja svoj program opremljanja
               kanalizacije, le-ta pa ne sme biti v nasprotju z operativnim programom, ki pa ima
               tudi roke, dogovorjene ob pridružitvi Republike Slovenije EU. Nemestne občine, tudi
               vi gospod poslanec prihajate iz nemestne občine, so tako zavezane urediti
               kanalizacijo najprej v naseljih z več kot 10.000 prebivalci, potem pa v naseljih z
               nižjim številom prebivalcev in nato v manjših naseljih, predvsem pa tistih, ki so na
               vodovarstvenih območjih.</p>
               <p>Občine se lahko s svojimi programi tudi združujejo, tako kot se to že dogaja pri
               nekaterih primerih, ko se porabljajo sredstva okoljske dajatve zaradi odlaganja
               odpadkov. Po našem mnenju je združevanje programov nemestnih občin priporočeno tudi
               zato, ker se s tem večajo možnosti pridobivanja dodatnih kohezijskih sredstev
               proračuna EU.</p>
               <p>Ker gre za zelo zapleteno problematiko, pa sem kljub temu, da sem dal ustni odgovor,
               pripravljen posredovati poslancu bolj detajlno tudi pisni odgovor. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp89">

               <speaker>PREDSEDNIK FRANCE CUKJATI:</speaker>

               <p>Hvala, gospodu ministru. Želi gospod Mikolič dopolnitev odgovora?</p>
            </sp>
            <sp xml:id="SDZ4-Redna-03-2005-02-21.sp90">

               <speaker>MARTIN MIKOLIČ:</speaker>

               <p>Nisem dobil odgovora na vprašanje glede odplačevanja anuitet kreditov. Veste, da je
               marsikatera občina oziroma javnogospodarske službe v preteklosti, ko so gradile
               čistilne naprave, da so s finančno konstrukcijo pokrile en del sredstev, so tudi
               najele kredite. Do sedaj obstoječa uredba je zagotavljala, da lahko ostanejo te takse
               za odplačevanje teh kreditov. Če to naprej ne bo tako, se pravzaprav poruši finančna
               konstrukcija, ki so jih lokalne skupnosti v preteklem obdobju prejele za realizacijo
               projekta in za zaključek finančne konstrukcije.</p>
               <p/>
            </sp>
            <sp xml:id="SDZ4-Redna-03-2005-02-21.sp91">

               <speaker>PREDSEDNIK FRANCE CUKJATI:</speaker>

               <p>Hvala, gospodu Mikoliču. Gospod minister, izvolite.</p>
            </sp>
            <sp xml:id="SDZ4-Redna-03-2005-02-21.sp92">

               <speaker>JANEZ PODOBNIK:</speaker>

               <p>To vprašanje je delno vezano tudi na resor za finance, pa morda tudi na resor za
               lokalno samoupravo in regionalni razvoj. Ker se redno dobivamo na medresorskih
               srečanjih in se pogovarjamo o nekaterih drugih zelo aktualnih vprašanjih, ki so
               vezana na finančno delovanje občin v letu 2005, bom s posebno pozornostjo odprl tudi
               vprašanje, ki ste ga tukaj posredovali.</p>
               <p/>
            </sp>
            <sp xml:id="SDZ4-Redna-03-2005-02-21.sp93">

               <speaker>PREDSEDNIK FRANCE CUKJATI:</speaker>

               <p>Hvala, gospod minister. Gospodu ministru za visoko šolstvo, znanost in tehnologijo,
               dr. Juretu Zupanu, bo vprašanje zastavil dr. Mitja Slavinec.</p>
            </sp>
            <sp xml:id="SDZ4-Redna-03-2005-02-21.sp94">

               <speaker>DR. MITJA SLAVINEC:</speaker>

               <p>Hvala lepa za besedo. Spoštovani gospod minister! Moje vprašanje se nanaša na
               področje zagotavljanja elektronske dostopnosti širokim množicam, in sicer konkretno
               do 12. februarja je bil na spletnih straneh direktorata EU evropske komisije za
               informacijsko družbo odprt poziv za javno razpravo o tem dokumentu o dostopnosti.
               Izvajanje načel elektronske dostopnosti je ključnega pomena pri premagovanju ovir
               ljudi s posebnimi potrebami, s socialnimi barierami, tudi starejših ne nazadnje.</p>
               <p>Glede na pomen, ki ga Slovenija temu področju prepisuje, še posebej v povezavi z
               izobraževanjem, in še toliko bolj, ker je poziv bil usmerjen med drugim širokim
               množicam tudi na vladne organizacije, me zanima, če se je vlada odzvala oziroma kako
               se je odzvala.</p>
               <p>Drugi del tega vprašanja: Kako si predstavljate delitev tega resorja, ki je sedaj
               spadal pod posebno ministrstvo za informacijsko družbo?</p>
               <p>Kdo oziroma katero ministrstvo bo konkretno koordiniralo te zadeve? Možnosti je več:
               ob vašem ministrstvu še ministrstvo za delo, družino in socialne zadeve, za
               gospodarstvo, mogoče za javno upravo.</p>
               <p>Prosim v zvezi s tem odgovore in stališče. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp95">

               <speaker>PREDSEDNIK FRANCE CUKJATI:</speaker>

               <p>Hvala gospodu Slavincu. Gospod minister, izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp96">

               <speaker>DR. JURE ZUPAN:</speaker>

               <p>Spoštovani gospod Slavinec, najlepša hvala za vprašanja. To je, moram reči, izredno
               pomembna zadeva, saj vemo, da je vladno stališče znano in v tem se seveda strinjamo,
               da je informacijska družba eden od tistih temeljev, na katerih želimo zgraditi družbo
               znanja. In seveda elektronska dostopnost je baza za to informacijsko družbo.</p>
               <p>Vladno stališče je tudi objavljeno v koalicijski pogodbi, kjer je popolnoma jasno
               stališče do tega. Da ponovim. Informacijska družba je najpomembnejše področje, ne
               samo v Sloveniji, ampak tudi v Evropi za doseganje cilja lizbonske deklaracije.
               Informacijska družba je seveda nujna za dvig konkurenčnosti in pa za povečanje
               tistega števila delovnih mest, ki seveda pripomorejo k precej višji kakovosti
               življenja in pa tudi k dodajanju višje dodane vrednosti.</p>
               <p>Tu je pomembno za elektronsko dostopnost, da povečamo konkurenčnost trga na področju
               elektronskih komunikacij, ker morajo biti te elektronske komunikacije čim cenejše,
               zato da so dostopne in omogočene najširšemu delu prebivalstva. Tukaj prav posebej
               poudarjamo posebne skupine, ki so ponavadi tudi finančno slabše, to pomeni, da morajo
               imeti čim cenejši dostop, to so hendikepirani, starejši in podobno. To je zelo
               pomembno.</p>
               <p>V zadnjem delu, to je pa tisti najpomembnejši del, je pa treba omogočiti razmere za
               cenovno sprejemljiv, široko pasoven dostop do elektronskih komunikacij, in to vsem,
               predvsem visokošolskim, šolskim in pa drugim ustanovam splošnega pomena. Naš cilj je,
               da to dosežejo vsa gospodinjstva v Sloveniji. Problem, ki je tukaj, je ta, da je
               treba to v začetku sedaj s temi razpisi doseči, da se bo to začelo graditi na
               komercialno manj dostopnih področjih, ker tam, kjer so komercialno zainteresirani,
               naj to gradijo tisti podjetniki. Na področjih, kjer pa je, recimo temu, ekonomsko
               šibkejše oziroma na regionalnih področjih, kjer te infrastrukture še ni, naj pa tam
               naredi država to potrebno infrastrukturo.</p>
               <p>Sedaj pa pridemo na tisto vaše vprašanje z razpisom. Naša vlada je že oziroma naša
               ministrstva so naredila ta poziv. V bistvu gre za nadaljevanje tega razpisa, ki je
               bil v obdobju prejšnje vlade dvakrat razveljavljen. In v tem času želimo to postaviti
               na povsem nove temelje, zato je bil narejen ta razpis, da se pridobijo prve
               informacije. Ta razpis, poudarjam, to je posebej pomembno, bo postavljen na povsem
               novi strategiji, torej na tem, da se najprej začne graditi na tistih delih, ki ni
               zanimivo za vlaganja za privatni kapital. Tam bo država naredila. In potem je
               pomembno to, da morajo biti te povezave takšne, da bodo kasneje, ko bo do tega
               prišlo, omogočale tudi najširšim ponudnikom, da uporabljajo to infrastrukturo. Kar se
               tiče pa zadnjega dela vašega vprašanja, kdo naj to naredi, na katerem ministrstvu naj
               bi bilo, pa povem, da je to nedvomno iz koalicijske pogodbe, da vse dejavnosti na tem
               področju koordinira ministrstvo za visoko šolstvo, znanost in tehnologijo. Povsem
               fizično to še ni izpeljano, ker zakon o vladi določa, da se to eksaktno izpelje do 1.
               aprila, zato to organiziramo skupaj. Je pa to v pristojnosti ministrstva za visoko
               šolstvo, znanost in šport. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp97">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Želi gospod Slavinec dopolnitev odgovora? Izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp98">

               <speaker>DR. MITJA SLAVINEC:</speaker>

               <p>Če se navezujeva na ta razpis, ki ste ga omenili in ki je bil potem razveljavljen, je
               po mojih informacijah tam šlo tudi za sodelovanje Evropske skupnosti z določenimi
               sredstvi.</p>
               <p>Pa me zanima - zaradi tega sem ne nazadnje tudi navezal svoje vprašanje na razpis
               evropske komisije: Ali še nismo zamudili rokov, da bi izkoristili tiste fonde, ki so
               takrat bili predvideni? Kot rečeno, po mojih informacijah so roki bili dokaj tesni in
               se bojim, da je ta razveljavitev potem ogrozila možnost črpanja evropskih fondov.
               Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp99">

               <speaker>PREDSEDNIK FRANCE CUKJATI:</speaker>

               <p>Hvala gospodu Slavincu. Gospod minister, izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp100">

               <speaker>DR. JURE ZUPAN:</speaker>

               <p>Hvala lepa. Seveda ste pravilno opozorili, da so bili roki tesni. In dejstvo, da je
               bilo to dvakrat razveljavljeno in da zamujamo, je pač žal posledica tega, da se je
               tako v preteklosti delalo. Ravno zaradi tega je bilo potrebnih nekaj posvetovanj, in
               še jih bo potrebno, da bomo to ujeli. Se strinjam z vami, roki so tesni, vendar še
               niso zamujeni. Tu se prav trudimo, in to je treba posebej poudariti, da ne smemo na
               tem mestu ponovno pasti, ker s tem bi pa res izgubili določene možnosti. Še enkrat pa
               moram poudariti, da je treba postaviti celo strategijo na druge temelje. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp101">

               <speaker>PREDSEDNIK FRANCE CUKJATI:</speaker>

               <p>Hvala, gospodu ministru. Ministru za promet, gospodu mag. Janezu Božiču, bo vprašanje
               zastavil gospod Bojan Kontič. Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp102">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovani gospod minister! Verjetno ste že tretji ali
               četrti, ki mu postavljam to vprašanje, ki ima torej že kar zgodovino.</p>
               <p>V preteklem mandatu sta vlada pa mogoče parlament naredila korak naprej pri odpravi
               razvojnega problema tega dela okolja Slovenije, torej savinjsko-šaleške pokrajine in
               tudi koroške pokrajine. V našem prostoru ugotavljamo, da brez nadaljnjega razvoja
               prometne infrastrukture ne bomo uspeli nadaljevati z razvojem, kot je načrtovan.
               Posebej so na to v zadnjem času opozarjali predstavniki Gorenja. Ocena, da je
               potrebna hitra cesta, ki bo povezala avtocestni križ s Koroško, se pravi, tudi v
               nadaljevanju z Avstrijo in kasneje s Hrvaško, je tista rešitev, ki pomeni tudi
               odpravo razvojne zagate na tem delu naše države.</p>
               <p>V ta namen vas seveda pozivam, da storite, kar je v vaši moči in omogočite umestitev
               te hitre ceste v vse akte, ki so za to potrebni in seveda kasneje tudi izgradnjo
               hitre ceste.</p>
               <p>Zanima pa me, ker vem, da aktivnosti na tem področju potekajo, kako daleč ste s temi
               aktivnostmi?</p>
               <p>Hkrati kot vedno znova opozarjam tudi na težave v tem trenutku, se pravi cestna
               povezava Arja vas-Velenje in naprej proti Koroški je slaba. Povezava ima kar nekaj
               črnih točk, čeprav moram na tem mestu soglašati s predstavniki stroke, ki pravijo, da
               na tej cesti ni mogoče določiti črnih točk. Ni pa jih mogoče določiti, to pa dodajam,
               zaradi tega, ker je ves odsek te ceste črn, ker ljudje umirajo na vsakem kilometru te
               ceste. Ko govorimo o odpravi prometnih zamaškov in težav s katerimi se ukvarjamo v
               prometnih konicah v naši dolini, vas tudi sprašujem: Ker je bilo načrtovanih kar
               nekaj krožišč v našem prostoru, me seveda zanima, kako daleč so tudi te aktivnosti. V
               proračunu je bilo za to načrtovanih nekaj sredstev in me seveda zanima, ali boste
               nadaljevali politiko prejšnje vlade na tem področju. Hvala lepa.</p>
            </sp>
            <sp xml:id="SDZ4-Redna-03-2005-02-21.sp103">

               <speaker>PREDSEDNIK FRANCE CUKJATI:</speaker>

               <p>Hvala gospodu Kontiču. Gospod minister izvolite.</p>
            </sp>
            <sp xml:id="SDZ4-Redna-03-2005-02-21.sp104">

               <speaker>MAG. JANEZ BOŽIČ:</speaker>

               <p>Hvala lepa za besedo, gospod predsednik. Spoštovane poslanke in poslanci, lep dober
               dan želim, hvala tudi za vprašanje. Gre za aktivnosti v zvezi s hitro cesto na
               relaciji med avtocesto A1 Šentilj in Koper. Gre za navezavo iz Velenja, Slovenj
               Gradca in Dravograda. Ta izgradnja je uvrščena v tako imenovani dodatni program
               nacionalnega programa izgradnje avtocest v Republiki Sloveniji in situacija je
               naslednja.</p>
               <p>Že sami ste ugotovili, da aktivnosti potekajo. V letu 2004 je bila naročena
               primerjalna študija variant poteka hitre ceste Holmec-Vič - Slovenj
               Gradec-Velenje-Arja vas. Na zahtevo koroških občin pa smo v letošnjem letu pristopili
               k dopolnitvi študije tudi z varianto navezovanja hitre ceste zahodno od Šoštanja, s
               priključkom na avtocesto v območju Šentruperta. Rok dokončanja te študije je do konca
               letošnjega leta.</p>
               <p>Na drugi del vašega vprašanja bi dejal naslednje, da je ministrstvo za promet že v
               lanskem letu, v mesecu oktobru, dalo pobudo ministrstvu za okolje in prostor za
               pripravi državnega lokacijskega načrta za omenjeno državo cesto, ki vodi tudi vse
               ostale postopke, ki so vezane na sprejem lokacijskega načrta. V drugem delu, če
               odgovorim na vaše vprašanje, gre za problematiko načrtovanih krožišč na Šaleški cesti
               v Velenju in tudi drugih. Šaleška cesta v Velenju - gre za povezavo Zgornji
               Dolič-Velenje - je izredno obremenjena cesta, saj po naših podatkih, ki jih imamo, to
               so podatki o štetju prometa, dnevno vozi po Šaleški cesti med 10.000 in 20.000 vozil,
               kar je izjemno velika številka. Moram povedati, da na tem področju že teče projekt
               ureditve Šaleške ceste, ki je uvrščen v državni proračun. Izdelan naj bi bil idejni
               projekt, po katerem je predvidena ureditev štirih križišč. Investicija je ocenjena na
               približno 750 milijonov tolarjev. V lanskem letu je bil izdelan tako imenovani PGD
               PZI - projekt ureditve krožnega križišča pri Sparu. V letošnjem letu pa se je
               pristopilo k izdelavi tudi PGD-ja in PZI-ja krožišča pri skakalnici, v naslednjih
               letih pa bodo tudi izdelani projekti za križišče pred tunelom in pa križišče za hotel
               Paka oziroma avtobusno postajo. Z gradnjo bi lahko pričeli v letu 2006.</p>
               <p>Če samo na kratko spomnim. V proračunu, torej dokumentu, ki pač eksistira, med leti
               2003 in 2008 so na projektu za ureditev šaleške ceste v Velenju predvidena sredstva v
               lanskem letu približno 35 milijonov tolarjev, v letošnjem letu 36.500, v prihodnjih
               letih 2006, 2007 in 2008 pa 107, 160 in 208 milijonov tolarjev. Vse skupaj je na tem
               projektu predvidenih približno 550 milijonov tolarjev. Ker gre tudi za ureditev ceste
               skozi naselje, se predvideva tudi sofinanciranje občine. Vlada Republike Slovenije bo
               nadaljevala začete projekte in pa program, ki je bil že v preteklosti zastavljen.
               Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp105">

               <speaker>PREDSEDNIK FRANCE CUKJATI:</speaker>

               <p>Hvala, gospodu ministru. Želite dopolnitev odgovora? Hvala. Gospodu ministru za
               notranje zadeve Dragutinu Mate bo zastavil vprašanje gospod Rudolf Petan.</p>
            </sp>
            <sp xml:id="SDZ4-Redna-03-2005-02-21.sp106">

               <speaker>RUDOLF PETAN:</speaker>

               <p>Hvala za besedo, gospod predsednik. Moje vprašanje se nanaša na usodo večine
               zaposlenih v gospodarski družbi Peko Tržič. V medijih smo pred leti zasledili
               številne kritične pripombe nad delom takratna uprave nadzornega sveta Peka in pa
               odvetnika te družbe ter SRD-a. Revizorska hiša, ki je v tistem času pregledala
               poslovanje te družbe, je ugotovila številne nepravilnosti v poslovanju te družbe kot
               sum na zlorabo položaja posameznikov uprave te družbe, nakazane so bile tudi številne
               nepravilnosti, ki so se vrtele v krogu sorodstvenih vezi uprave SRD-a ter številnih
               podjetij in tudi odvetniška pisarna, ki je zastopala to podjetje, nepravilnosti v
               zvezi s spornimi odločitvami uprave družbe s področja reklame in propagande in
               nepravilnosti pri projektu .../Nerazumljivo./ BTC, Ljubljana, ter še številne druge.</p>
               <p>O vseh nepravilnostih v podjetju sta bila seznanjena tudi takratni gospodarski
               minister ter takratni predsednik uprave SRD-a in predsednik vlade. Višek vsega tega
               pa se pokaže pri odpuščanju delavcev, ki ga je izkoristila družba TEK PRO, s sedežem
               v Trbovljah, ki je v program aktivne politike zaposlovanja Zavoda Republike
               Slovenije, zaposlovanje v mesecu decembru zaposlila 40 brezposelnih delavk predvsem
               iz bivšega obrata Peko Trbovlje, ki pa je prejela milijon in pol za vsakega delavca
               ali delavko posebej, to se pravi za vseh 40 delavk, delavcev 60 milijonov SIT. V
               začetku leta 2004 je družba TEK PRO na podlagi predhodnega javnega razpisa zaposlila
               tudi tri delavce iz RTH rudnik Trbovlje-Hrastnik in za vsakega delavca prejela 5
               milijonov in pol, to se pravi skupaj 16 milijonov in pol. Kljub prejetju subvencij pa
               družba TEK PRO sploh še ni začela poslovati, prejeta sredstva pa po tem, kar se bere
               v medijih in sliši v medijih, so nenamensko potrošena, delavk pa se je že znašlo z
               odpovedjo delovnega razmerja.</p>
               <p>Sprašujem ministra za notranje zadeve: Ali je kriminalistična služba policije v
               gospodarski družbi Peko obravnavala sume kaznivih dejanj v omenjeni družbi in če je,
               katera izpostava policijske uprave je to opravila?</p>
               <p>Ali je oglaševalska akcija za podjetje Peko v času, ko ga je vodil Tomaž Lovše,
               sporna? Namreč, kljub temu da je gospodarska družba, je družba Peko dobivala znatna
               finančna sredstva tudi s pomoči države. To se pravi, da imamo popolnoma upravičeno
               zahtevo za vpogled nad temi sredstvi? Hvala lepa za odgovor.</p>
            </sp>
            <sp xml:id="SDZ4-Redna-03-2005-02-21.sp107">

               <speaker>PREDSEDNIK FRANCE CUKJATI:</speaker>

               <p>Hvala, gospodu Petanu. Gospod minister, izvolite.</p>
            </sp>
            <sp xml:id="SDZ4-Redna-03-2005-02-21.sp108">

               <speaker>DRAGUTIN MATE:</speaker>

               <p>Hvala lepa, gospod predsednik. Hvala za vprašanje, gospod poslanec.</p>
               <p>V zvezi s konkretnima vprašanjema bi povedal, da je kriminalistična policija,
               točneje sektor, od konca lanskega leta urad kriminalistične policije policijske
               uprave Kranj proučeval več sumov storitve kaznivih dejanj. Proučevali so o zadevi od
               leta 2001 do leta 2004 in v zvezi s tem na okrožno državno tožilstvo v Kranju podali
               več poročil, v katerih sta bili zaradi utemeljenega suma storitve dveh kaznivih
               dejanj zlorabe položaja in pravic po 244. členu kazenskega zakona ovadeni dve fizični
               osebi. Poleg tega je sektor kriminalistične policije policijske uprave Kranj zaradi
               suma storitve kaznivih dejanj ponareditve ali uničenja poslovnih listin po 240. členu
               kazenskega zakona ovadil okrožnemu državnemu tožilstvu v Kranju dve fizični osebi, od
               katerih je bila ena ovadena tudi zaradi utemeljenega suma storitve kaznivega dejanja
               poneverbe po 245. členu kazenskega zakonika. Poleg fizičnih oseb je omenjeni sektor
               zaradi utemeljenega suma storjenega kaznivega dejanja zlorabe pravic in položaja po
               244. členu okrožnemu državnemu tožilstvu v Kranju ovadil tudi eno pravno osebo. Tako
               je kriminalistična policija na nek način obdelala vse te sume.</p>
               <p>Glede drugega vprašanja je kriminalistična policija na podlagi anonimnega pisma in
               zahtevka okrožnega državnega tožilstva v Kranju z dne 26. 7. 2002 preiskala nakazane
               sume storitve kaznivih dejanj pri reklamiranju izdelkov Peka ter o teh ugotovitvah 4.
               10. 2002 pisno obvestila okrožno državno tožilstvo v Kranju. V navedenem poročilu je
               kriminalistična policija obvestila tožilstvo o izsledkih v zvezi s poslovanjem družbe
               Peko pri reklamiranju in propagandi s podjetjem Imelda 8000 d.o.o. Ljubljana.
               Kriminalisti so v zvezi s tem in s poslovanjem družbe Peko ter družbe Imelda 8000
               pregledali obsežno dokumentacijo in na podlagi tega, se pravi s poslovno
               dokumentacijo, sklenjene pogodbe, anekse k pogodbam, naročilnice, računi, ki so bili
               izstavljeni, in so prišli do končnega zneska, da je posel, ki je trajal nekaj manj
               kot 2 leti, bil vreden preko 120 milijonov SIT.</p>
               <p/>
            </sp>
            <sp xml:id="SDZ4-Redna-03-2005-02-21.sp109">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Izvolite, gospod Petan, za dopolnitev odgovora.</p>
               <p/>
            </sp>
            <sp xml:id="SDZ4-Redna-03-2005-02-21.sp110">

               <speaker>RUDOLF PETAN:</speaker>

               <p>Hvala za besedo. Če seštevamo ta sredstva, dejstvo je, da je za prestrukturiranje ta
               firma Tek Pro dobila okrog 80 milijonov SIT.</p>
               <p>Zanima me, če slučajno imate podatek - ne zahtevam tega podatka danes: Ali so bila
               vsaj približno koristno porabljena, ali so bila res nenamensko, tako kot se govori?
               Po podatkih naj bi bila popolnoma nenamensko porabljena.</p>
               <p>Kar se pa tiče snemanja teh spotov, ko so se reklame za čevlje Peka snemale v
               Združenih državah in kolikor vem, bi naj bila zraven tudi hrvaška pevka - če bi bila
               slovenska, bi še razumel, vendar mislim, da bi lahko te spote na morju snemali tudi v
               Piranu ali Portorožu. Zato se mi zdi skrajno nerazumljivo, skrajno neracionalno in
               prav žaljivo do delavcev te firme, da se kaj takega tudi počne. Upam, da bo to našlo
               tudi ustrezen epilog, ker to je dejansko norčevanje iz delavcev v Sloveniji.</p>
               <p>Pa mogoče še vprašanje: Ali se je ugotovilo, da so bila ta sredstva res tako
               nenamensko potrošena, kot se je govorilo v medijih? Če tega odgovora nimate, lahko
               odgovorite tudi pisno kasneje. Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp111">

               <speaker>PREDSEDNIK FRANCE CUKJATI:</speaker>

               <p>Hvala gospodu Petanu. Gospod minister, izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp112">

               <speaker>DRAGUTIN MATE:</speaker>

               <p>Na ta dodatna vprašanja bom poskušal odgovoriti.</p>
               <p>Podatki, ki ste jih navajali, okrog 60 milijonov SIT, ki jih je podjetje Tek Pro
               prejelo za zaposlovanje presežka delavcev, so točni. Prav tako so prejeli za delavce,
               ki so jih prevzeli od RTH, rudnika Trbovlje-Hrastnik, nekaj delavcev, za vsakega v
               višini 5 milijonov 500 tisoč in s tem prejeli 16,5 milijona. Hkrati pa je to podjetje
               v decembru lanskega leta proglasilo višek 20 delavcev, ki so nekako ostali na cesti.
               Podatkov, kako resno je to podjetje začelo delovati, vam na žalost danes ne morem
               posredovati, bom pripravil pisni odgovor v zvezi s tem. Bojim pa se, da je to v fazi
               kriminalistične preiskave in da lahko potem pride do tega, da vam podatkov ne bom
               mogel posredovati.</p>
               <p>Glede snemanja spotov pa je točno, dogajali so se v tujini, dogajali so se ne v
               Ameriki, ampak na Sejšelih. Uporabljali so pač tisti kader, za katerega so oni takrat
               mislili, da je najbolj primeren.</p>
               <p/>
            </sp>
            <sp xml:id="SDZ4-Redna-03-2005-02-21.sp113">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Ker se je minister za gospodarstvo mag. Andrej Vizjak
               opravičil, sprašujem dr. Pavla Gantarja, ali bo kljub temu zastavil vprašanje.
               Izvolite, imate besedo.</p>
               <p/>
            </sp>
            <sp xml:id="SDZ4-Redna-03-2005-02-21.sp114">

               <speaker>DR. PAVEL GANTAR:</speaker>

               <p>Seveda, gospod predsednik, vprašanje bom zastavil. Sicer so do mene prišle novice, da
               morda gospod minister ni tako bolan, temveč je na kakšnem dopustu, na smučanju. To
               niti ni slabo, tudi to je zame razlog za opravičilo. Človek dela in ima pravico, da
               se tudi spočije, ima pa tudi pravico, da to pove naravnost. To bi upošteval, če je
               res tako.</p>
               <p>Kljub vsemu pa bi postavil vprašanje. Na januarski seji državnega zbora, 21.
               januarja, je v odgovoru na moje poslansko vprašanje o stališču vlade do predloga
               besedila direktive o računalniško izvedenih izumih med drugim gospod minister
               obljubil, da bo Slovenija aktivno sodelovala pri pripravi amandmajev k prvotnemu
               besedilu direktive z namenom njegovega izboljšanja. Sprašujem: Kaj konkretno v zvezi
               s tem je storilo njegovo ministrstvo? Kaj ste storili, da bi zbližali stališča
               slovenske zainteresirane javnosti, med njimi tudi odprtokodne skupnosti, kot tudi
               nekaterih majhnih in srednje velikih podjetij, razvijalcev proste programske opreme,
               ki jih v okviru Gospodarske zbornice Slovenije predstavljajo gospodarsko združeni
               Koda.si.?</p>
               <p>Po naših informacijah je bil v okviru Urada Republike Slovenije za intelektualno
               lastnino organiziran en sam posvet, a stališča o podpori direktivi niste spremenili
               oziroma niste oblikovali nikakršnih amandmajev k predlogu direktive, čeprav je gospod
               minister eksplicitno to obljubil v odgovoru na poslansko vprašanje.</p>
               <p>K temu moram dodati še najnovejšo informacijo, ki bo ministra razveselila. Odbor za
               legalne zadeve oziroma pravne zadeve evropskega parlamenta je soglasno glasoval za
               to, da zaprosi za ponoven začetek postopka v zvezi z direktivo, ki se nanaša na
               legislacijo programskih patentov. Prav gotovo bo to pomenilo, da se bo priprava te
               direktive vrnila na začetek.</p>
               <p>Ministra sprašujem: Ali boste vendarle izkoristili dano priložnost, ki jo ponuja
               dejstvo, da se bo zadeva po vsej verjetnosti vrnila na sam začetek k pripravi
               direktive?</p>
               <p>Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp115">

               <speaker>PREDSEDNIK FRANCE CUKJATI:</speaker>

               <p>Hvala gospodu Gantarju. Tudi minister za zunanje zadeve, doktor Dimitrij Rupel, se
               je opravičil. Sprašujem gospoda Srečka Prijatelja, ali bo postavil vprašanje?
               Izvolite, imate besedo.</p>
               <p/>
            </sp>
            <sp xml:id="SDZ4-Redna-03-2005-02-21.sp116">

               <speaker>SREČKO PRIJATELJ:</speaker>

               <p>Hvala lepa, gospod predsednik. Spoštovane kolegice, spoštovana vlada, spoštovani
               kolegi!</p>
               <p>Gospod Bevk se je že dotaknil tega vprašanja, pa vendar, jaz bi rad bil bolj
               konkreten. V zadnjem obdobju smo namreč priča zelo velikim pritiskom na Slovenijo s
               strani Avstrije, Hrvaške in pa predvsem Italije. Dogodki ob praznovanju dnevna
               spomina 10. februarja so v Italiji povzročili zelo ostre reakcije, tako slovenske,
               hrvaške in tudi italijanske javnosti. Nacionalno zavezništvo si je v svoji razlagi
               privoščilo izkrivljeno prikazovanje zgodovinskih dejstev in v Slovenski nacionalni
               stranki ocenjujemo, da je to potvarjanje zgodovine oziroma da je to ena od etap
               strategije italijanske desnice, ki na žalost tudi s fašistično propagando, nedvoumno
               zadnji film je taka propaganda - Srce v breznu potvarja zgodovinska dejstva.</p>
               <p>Ministrstvo za telekomunikacije Italije, pod čigar ingerenco spada tudi nacionalna
               televizija RAI, ki je film predvajala, katerega vodi Maurizio Gasparri, minister za
               Italijane po svetu Mirko Tramalia ter podpredsednik italijanske vlade Gianfranco
               Finni vodijo odkrito vojno proti Slovencem. Ali bo slovenska vlada zahtevala
               opravičilo glede na zadnje izrečene besede Vlade Republike Italije?</p>
               <p>Ali bo Vlada Republike Slovenije problematiko reševala zgolj na bilateralni ravni
               oziroma na multilateralni ravni, kajti v Slovenski nacionalni stranki menimo, da bi
               Evropa morala temeljiti ne samo zgolj teoretično, ampak tudi dejansko na
               antifašistični koaliciji, na temeljih te koalicije?</p>
               <p>Ali bo Vlada Republike Slovenije zahtevala sodni pregon za 1.200 vojnih zločincev v
               Italiji, ki so v 21-ih letih fašistične diktature zverinsko pobili po svetu 1.620.000
               ljudi? Vemo namreč, da zločini, predvsem vojni, ne zastarajo in da je bila roka
               pravice za italijanske fašiste po zaslugi Anglije zelo prizanesljiva. Do danes ni bil
               obsojen noben italijanski fašist, niti se Italija ni opravičila za grozodejstva, ki
               jih je počela. V Sloveniji in Jugoslaviji je delovalo 470 registriranih italijanskih
               vojnih zločincev, ki so na tleh bivše Jugoslavije zverinsko pobili pol milijona
               ljudi.</p>
               <p>Za Slovensko nacionalno stranko so takšni predstavniki italijanske oblasti, ki
               odkrito zagovarjajo fašistično ideologijo, nezaželeni v Sloveniji. Zato ministra
               sprašujem, čeprav ga danes ni tukaj: S kakšnimi častmi bo gospod podpredsednik
               italijanske vlade Gianfranco Finni, ko bo prišel v Slovenijo, sprejet? Hvala
               lepa.</p>
            </sp>
            <sp xml:id="SDZ4-Redna-03-2005-02-21.sp117">

               <speaker>PREDSEDNIK FRANCE CUKJATI:</speaker>

               <p>Hvala gospodu Prijatelju. Gospodu dr. Vasku Simonitju, ministru za kulturo, bo
               vprašanje zastavil gospod Franc Kangler. Prosim.</p>
            </sp>
            <sp xml:id="SDZ4-Redna-03-2005-02-21.sp118">

               <speaker>FRANC KANGLER:</speaker>

               <p>Hvala za besedo. Spoštovani minister gospod Simoniti, spoštovane poslanke in
               poslanci! To mojo poslansko vprašanje, ki je namenjeno ministru za kulturo, gre
               posledično predvsem zaradi delovanja in posledic njegove predhodnice na tem
               ministrstvu, zato bo tudi tako postavljeno.</p>
               <p>V tem državnem zboru sem velikokrat spregovoril o centralizaciji in da je tudi
               potrebno začeti peljati decentralizacijo. Ena izmed koalicijskih določb je tudi ta,
               da se bo vlada resno lotila decentralizacije. In če smo do sedaj bili priča
               centralizaciji, mislim, da je čas, da v vseh strukturah, tako v gospodarstvu,
               politiki, športu, konec koncev tudi v kulturi je prišel čas decentralizacije.</p>
               <p>Zato vas spoštovani minister za kulturo sprašujem: Po kakšnem ključu je bila
               imenovana strokovna komisija za uprizoritvene umetnosti v naslednji sestavi,
               petčlanska komisija: Daliborka Podboj, Blaž Lukan, Amela Krajger, Silvan Omerzu,
               Primož Jesenko. Vsi so doma iz Ljubljane.</p>
               <p>Prav tako je bila ustanovljena strokovna komisija za glasbeno umetnost, ki je
               petčlanska: Igor Bašin, Nenad Firšt, Marko Munih, Hugo Šekoranja, dr. Primož Kurent,
               razen gospoda Firšta, ki je doma iz Celja, so vsi iz Ljubljane.</p>
               <p>Sprašujem pa zato, ker ta strokovna komisija daje podlago za dodeljevanje sredstev,
               ki se delijo s strani ministrstva za kulturo gledališčem in opernim hišam v
               Sloveniji.</p>
               <p>Sprašujem vas tudi, kolikokrat so si člani obeh komisij ogledali predstave na primer
               v Slovenskem narodnem gledališču Maribor, bodisi balet, opero in dramo v letu 2004,
               da so dajali tako dobra in strokovna mnenja, kot je bilo zapisano v moji predhodni
               najavi poslanskega vprašanja.</p>
               <p>Prav tako vas sprašujem, spoštovani minister, na podlagi česa je bilo financiranje s
               strani ministrstva za kulturo v letu 2002 za Opero, balet, Ljubljana indeks 112 in za
               leto 2003 za Opero in balet v Ljubljani indeks 111,84, za isto obdobje, pa za
               popolnoma enako nacionalno hišo, za Opero in balet Maribor pa za leto 2002 ... /Znak
               za konec razprave./ indeks 105, za leto 2003 indeks 105.</p>
               <p/>
            </sp>
            <sp xml:id="SDZ4-Redna-03-2005-02-21.sp119">

               <speaker>PODPREDSEDNIK MAG. VASJA KLAVORA:</speaker>

               <p>Izvolite gospod minister.</p>
               <p/>
            </sp>
            <sp xml:id="SDZ4-Redna-03-2005-02-21.sp120">

               <speaker>DR. VASKO SIMONITI:</speaker>

               <p>Hvala lepa, gospod podpredsednik. Spoštovani, spoštovani gospod poslanec! Kako so
               komisije oblikovane, bi najprej povedal, da te postopke, naloge, sestavo, trajanje
               mandatov in ostala vprašanja, ki se dotikajo dela strokovnih komisij, določa
               pravilnik o strokovnih komisijah in sklepi o imenovanju posameznih strokovnih
               komisij. Naloge strokovnih komisij v povezavi z vrednotenjem vlog, prispelih na javne
               razpise, in pozive ter neposredne pozive javnim zavodom so v sumarnem pogledu
               naslednje: ovrednotenje programa dela in finančnega načrta za naslednje leto. V delu,
               ki je povezano s financiranjem javnih zavodov, pa predvsem predlaganje financiranja
               programov oziroma programskih materialnih stroškov pa so te stvari postavljene glede
               na tri ključne kriterije: kakovost, obseg programa in dostopnost programov v minulem
               in načrtovanem obdobju. Strokovni komisiji, ki ju gospod poslanec posebej navaja, sta
               bili imenovani v skladu s predpisi. Komisija za glasbene umetnosti z dne 3.1.2003,
               razen enega člana, ki je postal dodaten član po nastopu nove vlade; Komisija za
               uprizoritvene umetnosti pa je bila po odstopu prejšnje imenovana 8.6.2004, razen ene
               dodane dodatne članice, ki je postala pod mandatom nove vlade. Dodatno imenovana
               člana komisij pri vrednotenju programov javnih zavodov nista sodelovala, saj je bil
               postopek financiranja javnih zavodov končan že pred tem. Ob tem bi rad poudaril, da
               je potrebno pri sestavi strokovnih komisij slediti načelu, da so sestavljene iz
               posameznikov, ki so si s svojim kakovostnim delom in v strokovni javnosti ustvarili
               splošen ugled in pridružil bi se temu, kar je gospod poslanec sugeriral, da niso
               sedaj komisije oblikovane po nekem regionalnem principu iz kompetentnih posameznikov
               in upam, ko bomo imeli možnosti, da te komisije na novo oblikujemo po izteku
               njihovega mandata, jih bomo seveda iz kakovostnih, kompetentnih ljudi oblikovali
               vendarle po nekem širšem regionalnem principu.</p>
               <p>Seveda pa je treba vseeno v bran povedati toliko, da glede na številne glasbene in
               gledališke dogodke, je iluzorno pričakovati, da si bodo prav vsi strokovnjaki - in
               menim ali pa upam, da so bili vsi ti strokovnjaki - brez izjeme ogledali prav vse
               gledališke in plesne predstave in uspeli tudi poslušati vse koncerte. Strokovne
               komisije so v trikotniku kulturni izvajalci, uradniška stroka in pa odločevalec,
               torej minister, le ena bistvenih uteži za uravnoteženo in čim bolj tehtno končno
               odločitev o financiranju. O njihovem delu podrobneje spregovorijo same odločbe o tem
               financiranju in s svojim strokovnim delom in svojo strokovno držo odgovarjajo tudi
               pred širšo javnostjo.</p>
               <p>Kar zadeva financiranje teh gledališč oziroma teh indeksov, o katerih gospod
               poslanec postavlja vprašanje oziroma navaja podatke, bi povedal, da so nekoliko
               drugačni. Po podatkih ministrstva za kulturo, ki se nanašajo na financiranje
               omenjenih ustanov, iz državnega proračuna v letih 2002 in 2003 so namreč podatki
               naslednji: Opera in balet Ljubljana za leto 2002 so vse vrste stroškov indeks 113,32,
               za leto 2003 vse vrste stroškov indeks 105,97, medtem ko Opera in balet Maribor za
               leto 2002 vse vrste stroškov je indeks 108,80, za leto 2003 vse vrste stroškov je
               indeks 108,09. Seveda moram reči, da se zavedam, da je indeksiranje neka preživeta
               oblika, da je treba slediti kakovosti. Upam, da bomo uspeli najti morda boljšo
               solucijo, vendar pa v tem trenutku ne morem obljubiti, kako bo to ocenjevanje v
               bodoče potekalo. Dodal bi samo še to, kot verjetno vsi dobro veste, da od sredstev,
               ki so namenjena za te institucije, pojedo 70% teh sredstev plače. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp121">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod minister. Želi gospod poslanec postaviti dodatno vprašanje?
               Izvolite, prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp122">

               <speaker>FRANC KANGLER:</speaker>

               <p>Hvala za besedo za dodatno vprašanje, spoštovani predsedujoči. Minister, z vsem
               spoštovanjem do vas in do vašega prizadevanja do kulture se mi zdi smotrno, da vas
               tudi vprašam. Po informacijah, ki jih imam, si ti člani strokovnih komisij, ki sem
               jih sedaj naštel v predhodnem vprašanju, v letu 2004 niso niti enkrat ogledali niti
               ene predstave Slovenskega narodnega gledališča v Mariboru. Niti enkrat! Zato vas
               pozivam in tudi dajem pobudo, da premislite o sestavi in smiselnosti te komisije, da
               poskušate na novo ustanoviti ti dve komisiji in da poskušate skladno z vašim
               odgovorom, ki ste mi ga dali, sestavo teh komisij zagotoviti regionalno, bodisi iz
               gledališča iz Nove Gorice, iz Ljubljane, Maribora, Celja, Ptuja in še bi lahko
               našteval. Na ta način lahko zagotovite, da bo ta indeksacija in vsa ostala strokovna
               mnenja korektna in poštena. Konec koncev, spoštovani minister, če je komisija
               ustanovljena, bi bilo smotrno, da bi si vsaj eno predstavo pogledala. In poglejte
               posledice vsega tega! Kar zapiše strokovna komisija, po njihovem mnenju je bila
               vključitev Burkardove predstave Ognjemet v redni repertoar hiše v letu 2004
               neprimerna programska poteza. V preteklosti so podobno opozarjali tudi v zvezi s
               predstavo Grk Zorba. Grk Zorba predstava je bila v lanskem letu, spoštovane kolegice
               in kolegi, v mariborskem gledališču je bila 14.2. in 15.2. do zadnjega sedeža
               razprodana. Komisija si je niti ni ogledala in daje takšne slikovne pripombe in
               mnenja. S predstavo Grk Zorba bo Slovensko narodno gledališče še v tem letu
               nastopilo, prvo izmed gledališč, v stari Gorici, z dvakratno predstavo na odru. In to
               bo veliko priznanje za Slovenijo in tudi za Slovensko narodno gledališče.</p>
               <p>Zato vas, minister, pozivam, istočasno sprašujem: Ali razmišljate, da bi ti dve
               komisiji zamenjali, kajti iz teh razlogov, ki sem jih navedel, prav gotovo argumenti
               držijo. Korektno in pošteno bi bilo, da se nekateri v tej državi nehajo delati iz
               tistih, ki ne prihajajo iz osrednje Slovenije, ampak naj ta odnos bo do vseh, ki
               kakorkoli delamo in živimo v tej državi, popolnoma enak. Pa ne glede na to, od kod
               prihajajo: ali s Štajerske ali s Primorske ali iz Ljubljane.</p>
               <p/>
            </sp>
            <sp xml:id="SDZ4-Redna-03-2005-02-21.sp123">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želi gospod minister besedo?</p>
               <p/>
            </sp>
            <sp xml:id="SDZ4-Redna-03-2005-02-21.sp124">

               <speaker>DR. VASKO SIMONITI:</speaker>

               <p>Hvala lepa, gospod predsednik. Glede zamenjave komisij. Komisije so vezane na
               določene mandate, ki jih imajo. Sedaj bi morali, ne vem kakšne razloge poiskati,
               morda so ustrezni, bom premislil, ali pa dal v premislek to.</p>
               <p>Sam sem želel ob tem, ko sem prišel, komisije samo pravzaprav z dodatnimi člani,
               kolikor mi je dopuščala možnost, okrepiti, da bi vzpostavil neko ravnotežje in vnesel
               s temi novimi člani v njihov razmislek nov razmislek, da tako rečem.</p>
               <p>Treba se je pa morda kdaj tudi soočiti s tem, da komisije želijo slediti nekim
               kakovostnim izhodiščem. Če niso obiskali niti ene predstave, jaz vam na to ne znam
               odgovoriti, niti ne morem odgovoriti. .../Glas v ozadju./... Vendar pa komisije
               velikokrat sklepajo o programu, ki bo v naslednjem letu. Tukaj do določene mere bi
               verjel, da so te komisije tudi strokovne ali pa sledijo tem strokovnim kriterijem in
               ne bi sedaj kar počez ocenjeval, da so nekvalitetne.</p>
               <p>Glede Grka Zorbe, pa kolikor sem seznanjen pravzaprav iz drugih virov, da tako
               rečem, gre za muzikal, se mi zdi, in je premislek kulturnega ministrstva sledil temu,
               da vendarle daje klasičnemu programu morda večji poudarek in da se temu zavezuje, da
               se kvalitetne predstave pravzaprav izvajajo. Tu je šlo za sam muzikal, za neko
               lahkotnejšo obliko, ki vsekakor sodi tudi v teater, nedvomno. O tem nočem izraziti
               dvoma. Ampak verjetno so glede na obstoječ program, ki so ga presejevale te komisije,
               odločili pač tako, kot so.</p>
               <p>Hvala lepa.</p>
            </sp>
            <sp xml:id="SDZ4-Redna-03-2005-02-21.sp125">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Minister za zunanje zadeve je odsoten. Sprašujem, ali želi gospod Anton
               Anderlič kljub temu postaviti poslansko vprašanje?</p>
            </sp>
            <sp xml:id="SDZ4-Redna-03-2005-02-21.sp126">

               <speaker>ANTON ANDERLIČ:</speaker>

               <p>Ne želim. Glede na to, da je minister dobil pisno vprašanje, pričakujem, da bo ustno
               odgovoril na prihodnji seji ali na eni od prihodnjih sej, ko bo utegnil priti v
               državni zbor.</p>
               <p/>
            </sp>
            <sp xml:id="SDZ4-Redna-03-2005-02-21.sp127">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite postaviti samo vprašanje, prosim gospod Anderlič? Hvala lepa.
               Minister za delo, družino in socialne zadeve je prav tako odsoten. Želi gospod Dušan
               Kumer postaviti poslansko vprašanje?</p>
            </sp>
            <sp xml:id="SDZ4-Redna-03-2005-02-21.sp128">

               <speaker>DUŠAN KUMER:</speaker>

               <p>Jaz bom poskušal, hvala za besedo, predsedujoči. Spoštovani prisotni, ministri,
               kolegice in kolegi! Moje poslansko vprašanje se nanaša na področje dela centrov za
               socialno delo.</p>
               <p>V zadnjih nekaj več kot 10-ih letih smo v Sloveniji preoblikovali večino podsistemov
               socialne varnosti in jih prilagajali novim razmeram. V ta segment se uvrščajo tudi
               storitve oziroma servisi na področju socialne politike, kot so na primer centri za
               socialno delo.</p>
               <p>Glede na dejstvo, da je bil sedanji minister za delo, družino in socialne zadeve
               gospod Drobnič, ko je bil v prejšnjem mandatu še opozicijski poslanec, izredno
               kritičen tudi do tega področja, naj navedem, da v eni od takšnih razprav v državnem
               zboru so bili centri za socialno delo in predvsem zaposleni v njih poimenovani, da so
               kot sloni v trgovini s porcelanom in se največkrat sprejemajo nemogoče in
               nerazumljive odločitve, me konkretno zanima naslednje: Kaj bo sedaj, ko ima vajeti v
               svojih rokah, spremenil, izboljšal in kako bo to storil?</p>
               <p>Ko sem prebiral pravkar spisan program in cilje vlade, govorim seveda o tistem delu,
               ki se nanaša na ministrstvo za delo, moram povedati, da sem bil sila razočaran.
               Toliko besed je bilo v preteklosti, sedaj ko pride pa priložnost, da lahko te besede
               spremeniš v dejanja, pa nič, le ena alineja v celotnem delu programa je namenjena
               temu področju, in sicer z naslovom Spremenil se bo pravilnik o tehničnih pogojih za
               izvajanje dejavnosti centrov za socialno delo.</p>
               <p>Zato ministra sprašujem: V letu 2004 je bila na ministrstvu pripravljena strokovna
               naloga z naslovom Preoblikovanje organiziranosti centrov za socialno delo v Republiki
               Sloveniji. Dokončna odločitev reorganizacij naj bi bila sprejeta po opravljeni
               eksperimentalni fazi, ki naj bi jo ministrstvo opravilo v letošnjem letu, se pravi
               leta 2005. Zanima me: Ali bo minister Drobnič začrtano eksperimentalno fazo opravil,
               v prej omenjenem programu tega ni zaslediti, in kako v luči priprav novega
               nacionalnega programa za socialno varstvo minister vidi vlogo centrov za socialno
               delo? Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp129">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospodu ministru za promet mag. Janezu Božiču bo postavil poslansko
               vprašanje gospod Srečko Hvauc.</p>
            </sp>
            <sp xml:id="SDZ4-Redna-03-2005-02-21.sp130">

               <speaker>SREČKO HVAUC:</speaker>

               <p>Hvala lepa, gospod podpredsednik. Spoštovane kolegice, kolegi, ministri. Jaz bi
               postavil eno vprašanje, ki se nanaša na nivojsko križanje železnic in cest. To
               vprašanje mislim, da je pomembno ne samo lokalno, ampak tudi širše, slej ko prej se
               vsakdo od nas znajde na tem nevarnem mestu.</p>
               <p>V Sloveniji imamo 1229 kilometrov železniških prog, na katerih je nekaj čez 1000
               nivojskih križanj, kar seveda pomeni, da imamo približno na vsak kilometer eno
               nivojsko križanje, od katerih jih je samo 300 zavarovanih z zapornicami, ostali pa s
               cestnoprometno signalizacijo. Vsako takšno križanje je v prvi vrsti nevarno mesto, je
               tudi ena velika ovira v prometu, kjer nastanejo zastoji, kjer se izgublja čas, živci
               in še kaj drugega. In če ne nazadnje seveda omenim tudi to, da takšno mesto
               predstavlja tudi en velik strošek zaradi vzdrževanja. Poznamo probleme, ki jih imajo
               oziroma so jih imele lokalne skupnosti, ki so do 31.12. vzdrževale oziroma
               sofinancirale vzdrževanje teh nivojskih zavarovanj, ko mnoge od njih niso uspele
               zagotoviti dovolj velikih finančnih sredstev. Imamo tudi odprtih kar precej tožb,
               kjer država dejansko hoče od lokalnih skupnosti dobiti ta sredstva. Kot že omenjeno,
               ta problem je s 1.1.2005 rešen, ampak problemi so še ti stari primeri s prejšnjih
               let.</p>
               <p>Kljub temu da smo v zadnjih deset in mogoče nekaj več letih imeli kar nekaj
               programov reševanja teh nivojskih križanj, se stanje ni bistveno spremenilo oziroma
               izboljšalo. Ker pa je minister za promet, takratni kandidat za ministra, na
               predstavitvi na odboru za promet reševanje te problematike omenil kot eno od
               prioritet, bi seveda postavil vprašanje:</p>
               <p>Kakšno je trenutno stanje na tem področju in kaj je bilo storjenega oziroma katere
               aktivnosti potekajo, da se to stanje, ki mislim, da ni najboljše, tudi čim prej
               spremeni? Hvala lepa.</p>
            </sp>
            <sp xml:id="SDZ4-Redna-03-2005-02-21.sp131">

               <speaker>PODREDSEDNIK MAG. VASJA KLAVORA:</speaker>

               <p>Hvala lepa. Gospod minister izvolite, prosim.</p>
            </sp>
            <sp xml:id="SDZ4-Redna-03-2005-02-21.sp132">

               <speaker>MAG. JANEZ BOŽIČ:</speaker>

               <p>Hvala lepa za besedo, gospod predsedujoči. Hvala za poslansko vprašanje. Jaz bi
               začel s statistiko, ki mislim, da je potrebna zato, da se slovenska javnost sooči z
               dejstvi, ki vladajo na tem področju. Gre konkretno za 976 nivojskih križanj, nekatera
               so bila v tem času ukinjena, glede na podatek, ki ga je dal gospod poslanec. V tem
               času, torej v 15-ih letih, vključno z letom 2004, je bilo na teh nivojskih križanjih
               710 nesreč. To je izjemno velika številka, ki je lahko rečem alarmantna, od tega je
               bilo celo 135 smrtnih primerov. Dejstvo je, da mora Slovenija, torej država se mora
               izjemno hitro obrniti, če želimo to področje v najkrajšem času tudi ustrezno urediti.</p>
               <p>Trenutno potekajo aktivnosti na preko 60 nivojskih prehodih. Splošen problem, ki je
               večkrat bil povedan in znan, je, da financiranje potrebnih aktivnosti za izvedbo
               novih zavarovanj kot za vzdrževanje obstoječih praktično ni tako urejeno, kot bi si
               želeli. Za financiranje vzdrževanja cestno-železniških križanj morajo prispevati tudi
               občine, v katerih se ta križanja nahajajo. Le-tega pa v večini primerov niso
               zagotovile, tako da je moral holding Slovenske železnice sprožiti tudi tožbe.
               Holdingu Slovenske železnice smo v začetku meseca februarja predlagali, naj ne vlaga
               novih tožb iz tega naslova in naj na sodiščih v vseh primerih, ki še niso pravnomočno
               zaključeni, v dogovoru s toženimi strankami, predvsem občinami, uredi mirovanje
               postopkov do začetka veljavnosti spremenjenega 29. člena zakona o varnosti v
               železniškem prometu, ki na novo razmejuje dolžnosti financiranja vzdrževanja
               cestno-železniških križanj. Posledica teh dveh odločitev je, da bo treba zagotoviti
               pač več sredstev v te namene iz državnega proračuna. V finančnem načrtu javne
               agencije za železniški promet, ki ga je treba uskladiti še z ministrstvom za finance,
               je za leto 2005 predvidenih skupno cca 513 milijonov tolarjev, od tega je 314
               milijonov iz proračuna in pa cca 199 milijonov iz lastne udeležbe. Glede na navedena
               sredstva pa je planirano, da bo javna agencija za železniški promet v letu 2005 v
               sklopu zavarovanj nivojskih križanj in projektov, ki so v teku, uredila 80 do 85
               križanj. Prioritetno se pa rešujejo nivojska križanja, ki so sofinancirana s strani
               upravljavca cest ali lokalnih skupnosti. Moram še povedati državnemu zboru, da se
               pripravlja oziroma izdeluje projektna dokumentacija z naslovom Določitev kriterijev
               iz tipoloških modelov zavarovanj ter opreme cestno-železniških nivojskih križanj z
               določitvijo prioritetne modernizacije, ki bo zaključena v mesecu marcu tega leta, po
               njej pa se bo tudi pričelo zavarovanje najnujnejših križanj cest z železniškimi
               progami. Državnemu zboru moram podati tudi informacijo, da smo v preteklem tednu
               imeli pogovore z Evropsko investicijsko banko, ki je bila v predhodnem obdobju, torej
               v prejšnji vladi, pripravljena sofinancirati oziroma financirati ta nivojska križanja
               železnice, pa je vendar projekt zastal v neki fazi. In mi bomo v tem kontekstu
               nadaljevali z dobro voljo, ki jo ima ta kreditodajalec s strani Evropske unije, in
               upam, da bomo našli tudi ustrezno soglasje z ministrstvom za finance, torej v deležu
               financiranja s strani države in tudi sorazmernem deležu, ki ga zagotavlja Evropska
               investicijska banka. Imamo praktično na razpolago možnost, da v zelo kratkem času s
               spiskom konkretnih projektov, ki so po prioritetni listi, o kateri sem že govoril,
               lahko dejansko zelo hitro realiziramo te velike probleme, ki so na železniškem
               področju. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp133">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod minister. Želi gospod poslanec dopolniti vprašanje? <stage>(Ne.)</stage></p>
               <p>Gospodu ministru za javno upravo Gregorju Virantu bo poslansko vprašanje postavila
               gospa Darja Lavtižar Bebler. Izvolite, prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp134">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsedujoči. Vprašanje se glasi takole. Vlada Republike
               Slovenije je na 5. redni seji 6. januarja letos sprejela sklep o ustanovitvi
               koordinacije za boljšo javno upravo, ki naj bi jo vodil minister Virant. Njene naloge
               pa so med drugim upravljanje kadrovskih virov v javni upravi, razvoj te uprave ter
               zagotavljanje odprtosti in preglednosti javne uprave. Naloge te koordinacije se v
               znatnem delu prekrivajo z nalogami z delovnega področja novega ministrstva za javno
               upravo.</p>
               <p>Pri tem se zastavlja vprašanje: Čemu je potem sploh potrebno ministrstvo za javno
               upravo, saj gre za očitno podvajanje nalog? Oziroma: Ali je bila ta koordinacija
               ustanovljena? Kaj konkretno je v več kot enem mesecu naredila in kdo so njeni člani?
               Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp135">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, gospod minister.</p>
            </sp>
            <sp xml:id="SDZ4-Redna-03-2005-02-21.sp136">

               <speaker>DR. GREGOR VIRANT:</speaker>

               <p>Hvala lepa, gospod predsedujoči. Spoštovana gospa poslanka! Vlada je v prvih mesecih
               svojega mandata potegnila nekaj pomembnih potez na področju javne uprave. Prejšnji
               teden je sprejela popolnoma novo uredbo o upravne poslovanju, s katero je celovito
               uredila funkcioniranje javne uprave in znotraj tega predvsem poslovanje s strankami,
               kajti temu dajemo največji poudarek. Največji poudarek v našem programu je dan
               prijaznosti javne uprave do državljanov. Sprejela je zakonski predlog o odpravi
               nalepk, o katerem je danes že bilo govora. Čeprav ni bilo še ustreznih podzakonskih
               predpisov, smo s 1.1. realizirali prehod overitev za potrebe upravnih postopkov z
               notarjev na upravne enote in po zadnjih podatkih v teh prvih dveh mesecih realizirali
               20 milijonov prihrankov za državljane, 5 milijonov prilivov za proračun. Edini
               seveda, ki so bili nekaj na izgubi, so notarji. Sam sem podpisal tudi navodilo
               upravnim enotam s prijaznim besedilom dopisa, s katerim se vsakega državljana
               obvesti, ko mu poteče, recimo, registracija motornega vozila.</p>
               <p>Program ministrstva za javno upravo zahteva veliko koordinacije. Če želimo
               zagotoviti boljšo javno upravo, to pomeni, da morajo bolje delovati vsa ministrstva,
               zato mora biti delovanje izrazito koordinirano, tako na področju E uprave,
               organizacije, kadrov, plač, odpravljanje birokratskih ovir, informacij javnega
               značaja in tako naprej. Nekaj primerov. Če želimo zagotoviti dosledno izvajanje
               predpisov, recimo, o informacijah javnega značaja, dosledno zagotavljanje standardov
               poslovanja s strankami, kot je, recimo, to, da morajo vsi organi zagotavljati
               kvalitetne informacije o upravnih storitvah, da morajo biti odzivni, da se morajo na
               vsak dopis državljana odzvati v 15 dneh, kar sedaj piše v uredbi, da ne smejo strank
               pošiljati od vrat do vrat, od okenca do okenca, ampak morajo sami pridobivati podatke
               v skladu z zakonom o upravnem postopku, da morajo zagotavljati informacije in
               storitve tudi na internetu. Če želimo vse to zagotoviti, moramo vzpostaviti močno
               koordinacijo med vsemi ministrstvi in zagotoviti, da vsi to delajo. Ali pa recimo,
               kadrovski načrt, kjer smo se zavezali, da bomo ustavili trend naraščanja števila
               zaposlenih v upravi. Zato je vlada ustanovila tako imenovano koordinacijo za boljšo
               javno upravo.</p>
               <p>Ta koordinacija nič ne stane, ne povzroča nobenih dodatnih stroškov, zagotavlja samo
               to, da imamo nek formalni okvir za stalno koordinacijo, da smo vzpostavili neko mrežo
               med ministrstvi, ljudi, ki se bodo občasno sestajali zato, da bomo sproti preverjali,
               kaj od tega, kar sem prej govoril, je zagotovljeno, kaj ni, kje je treba še kaj
               popraviti. Mi namreč z izboljšanjem uprave na vseh teh področjih mislimo skrajno
               resno - torej, stroškov nobenih.</p>
               <p>Vprašali ste, kdo so njeni člani. Člani so praviloma generalni sekretarji
               ministrstev oziroma po pooblastilu ministra je lahko to tudi kakšna druga oseba. Nam
               je važno, da ne deluje vsako ministrstvo kot svet zase, da se ministrstva povezujejo
               in poenotijo glede tistih vprašanj, ki so jim skupna. To je pa predvsem organizacija,
               kadri, administrativni procesi, E-uprava, poslovanje s strankami in podobna
               vprašanja.</p>
               <p>Sam imam precej izkušenj z upravnimi enotami, kjer je ravno to povezovanje in to
               vzpostavljanje mrež in koordinacij prispevalo k temu, da so se storitve bistveno
               izboljšale.</p>
               <p>Ta koordinacija se seveda ne bo sestajala vsake tri dni ali pa vsaki teden in
               sestanek bo 10. marca ob 15-ih, če vas ravno zanima, in je bil sklican že prejšnji
               teden, se pravi, še predno je bilo zastavljeno to poslansko vprašanje. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp137">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod minister. Gospa poslanka, želite dopolnilni odgovor?</p>
            </sp>
            <sp xml:id="SDZ4-Redna-03-2005-02-21.sp138">

               <speaker>DARJA LAVTIŽAR BEBLER:</speaker>

               <p>Jaz sem pravzaprav zelo navdušena nad tem odgovorom, kajti dali ste mi vedeti, da je
               dejansko potrebna koordinacija med vsemi temi dejavniki in potem sprašujem: Ali se
               vam ne zdi, da ni potrebna še neka dodatno koordinacija, ki bo koordinirala to
               koordinacijo? Ja, vidite, zelo demagoško ste mi odgovorili in zato jaz tudi
               zastavljam enake vrste vprašanje. Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp139">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, gospod minister.</p>
            </sp>
            <sp xml:id="SDZ4-Redna-03-2005-02-21.sp140">

               <speaker>DR. GREGOR VIRANT:</speaker>

               <p>Ne vem, bom pojasnil še nekoliko bolj enostavno. Če želimo mi, recimo, zagotoviti v
               enem letu 500, 600 upravnih postopkov, storitev in informacij na internetu, potem
               gotovo, da moramo vsake toliko časa sklicati odgovorne osebe iz ministrstev, zato da
               jim povemo, kako naj te informacije izgledajo, kako naj izgledajo obrazci, s pomočjo
               katerih bodo državljani vstopali v stik z upravo, in da tudi sproti spremljamo, kaj
               od tega so storili in kaj ne. Ne vem, v čem bi bil tukaj problem. Saj pravim, ta
               koordinacija nič ne stane, ne bomo zaradi tega zaposlili nobenega novega človeka, gre
               za ljudi, ki že delajo, in naša naloga je, da jih potegnemo skupaj in da zagotovimo,
               da delujejo usklajeno.</p>
               <p/>
            </sp>
            <sp xml:id="SDZ4-Redna-03-2005-02-21.sp141">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ministru za finance dr. Andreju Bajuku želi postaviti poslansko
               vprašanje gospod Boštjan Zagorac. Izvolite.</p>
            </sp>
            <sp xml:id="SDZ4-Redna-03-2005-02-21.sp142">

               <speaker>BOŠTJAN ZAGORAC:</speaker>

               <p>Hvala za besedo. Spoštovani prisotni. Dejstvo je, da so številne kmetije, kmetijska
               zemljišča in nepremičnina v Republiki Sloveniji obremenjene s hipotekarnimi krediti,
               govorim predvsem za zemljišča na območju mej z Republiko Avstrijo, gre za hipotekarne
               krediti še iz časa stare države, se pravi, ko v Sloveniji, v takratni Republiki
               Sloveniji še nismo poznali instituta hipoteke in so pač to s pridom izkoriščali
               agenti tujih bank, ki so to bližino meje izkoristili in pač te ljudi prepričali, da
               so svoje nepremičnine s hipoteko obremenili. Do 1.5.2004, ko je Slovenija v celoti
               prevzela evropski pravni red, pač s tem ti ljudje niso imeli nekih večjih težav.
               Terjatev od teh bank niso dobivali, tako da enostavno tudi niso vedeli, koliko so
               dolžni, koliko so njihovi obroki itd. Sedaj, ko smo prevzeli evropski pravni red, so
               te pogodbe zopet postale aktualne. Avstrijski odvetniki, notarji si enostavno manejo
               roke od številnih poslov, ki jih imajo, ker so se pogodbe aktualizirale in tem ljudem
               enostavno hodijo na dom pisma, da je treba pač to zemljo sedaj dati neki tuji
               avstrijski banki. Po naši neuradni ceni, ker uradne ocene še ni, naj bi šlo nekje za
               22% zemljišč, ki so v privatni lasti na tem obmejnem področju.</p>
               <p>Zanima me - in verjamem, da mi na to gospod minister, aktualni minister ne bo mogel
               odgovoriti: Zakaj slovenska vlada do sedaj ni opozorila na omenjeni problem, glede na
               to, da je že moj kolega Sašo Peče na ta problem opozoril v letih 2003 in 2004
               prejšnje finančne ministre? Gre za neke vrste izgubo slovenskega ozemlja. Zanima pa
               me - na to pa mi lahko aktualni minister odgovori: Kdaj bodo znani točni podatki, o
               kakšni vrednosti slovenskega ozemlja govorimo? Kakšne rešitve pripravlja slovenska
               vlada v tej smeri, da bi tem ljudem kakorkoli, na kakršenkoli način se pač da,
               pomagala? Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp143">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, gospod minister.</p>
               <p/>
            </sp>
            <sp xml:id="SDZ4-Redna-03-2005-02-21.sp144">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Hvala lepa, gospod poslanec.</p>
               <p>Prav ste ugotovili, da odgovora na vaše vprašanje dejansko danes ni na razpolago,
               predvsem ker na način, ki je bil zastavljen - veliko bolj obširno ste ga trenutno
               predstavili, dejansko nismo vedeli, za kaj pravzaprav gre. Sedaj nam je bolj jasno,
               da je to isti problem, na katerega je v preteklosti tudi opozarjal vaš kolega
               poslanec.</p>
               <p>Dejstvo je, da na ministrstvu za finance ne obstaja nobena dokumentacija ali
               informacija glede tega. Jaz bi vas prosil, da če imate ali pa razpolagate z
               informacijo, da nam to tudi posredujete. Sem pa pripravljen danes vam pač povedati:
               pripravljenost ministrstva, da bomo tej problematiki prisluhnili, ker ne gre samo za
               neke finančne težave, ki bi jih lahko imeli določeni državljani in državljanke naše
               republike, ki ni samo po sebi že odgovornost vlade ali pa države, marveč da gre za
               neko območje, ki je lahko zelo občutljivo, kar se tiče naših odnosov do naših
               sosedov. Gre za obmejni pas, če sem vas prav razumel. Tu nam ni vseeno.</p>
               <p>Torej za vprašanje se vam zahvaljujem in vas prosim, da nam informacije, s katerimi
               razpolagate, tudi posredujete, da bomo s skupnimi močmi morda našli kakšno rešitev za
               to vprašanje.</p>
               <p>Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp145">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite... Hvala lepa.</p>
               <p>Minister za delo, družino in socialne zadeve je odsoten. Ali želi gospod Ivan Jelen
               kljub temu postaviti vprašanje? Izvolite.</p>
               <p/>
               <p/>
            </sp>
            <sp xml:id="SDZ4-Redna-03-2005-02-21.sp146">

               <speaker>IVAN JELEN:</speaker>

               <p>Hvala za besedo. Spoštovani podpredsednik, ministri, poslanke in poslanci!</p>
               <p>Moje vprašanje gre ministru za delo, družino in socialne zadeve, in sicer glede
               izplačil zaslužkov v naravi, 5. odstavek 143. člena zakona o delovnih razmerjih.</p>
               <p>Znano vam je, da vrsto podjetij del teh zaslužkov izplačujejo z boni ali drugimi
               materialnimi dobrinami v naravi, s čimer se nadomeščajo denarna izplačila plač.</p>
               <p>Zato me v zvezi s to problematiko zanima: Ali se za taka izplačila plačajo tudi
               predpisani prispevki za pokojninsko in zdravstveno varstvo?</p>
               <p>Vemo namreč, da tako neplačani prispevki iz navedenega naslova kot tudi druge vrste
               izplačil v denarni obliki velikokrat pomenijo le obliko izogibanja plačil prispevkov,
               s čimer se znižuje osnova, na katero se usklajujejo pokojnine. Kakšne ukrepe bo
               sprejela vlada, da bi preprečila tovrstna izmikanja oziroma ali ima vlada pravno
               podlago za razrešitev navedenega problema?</p>
               <p>Ker minister ni prisoten, prosim kasneje za pismen odgovor.</p>
               <p/>
               <p/>
            </sp>
            <sp xml:id="SDZ4-Redna-03-2005-02-21.sp147">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ministru za promet, gospodu magistru Janezu Božiču, bo zastavil
               poslansko vprašanje gospod magister Borut Sajovic. Izvolite, prosim.</p>
            </sp>
            <sp xml:id="SDZ4-Redna-03-2005-02-21.sp148">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči. Kolegice, kolegi, gospod minister. Moje vprašanje
               se nanaša na področje prometa, še posebej pa avtoprevozništva. Mislim, da gre za
               gospodarsko izredno pomembno področje, ki pa je po vstopu v Evropsko unijo na udaru
               na številnih področjih. Gre tako za prepih na odprtem evropskem trgu, potem svoje je
               k temu dodal tudi zakon o prometni varnosti in pa način kaznovanja ter seveda, ne
               nazadnje, ga močno prizadevajo tudi zadnje razmere, ki so dobile tudi publiciteto v
               medijih, predvsem kar se tiče odnosi s Hrvaško - del evropskega odgovora smo, mislim
               da, že prebrali lahko v medijih.</p>
               <p>Moje vprašanje se nanaša na ureditev tega spora, predvsem pa na to: pod vplivom teh
               evropskih uredb bomo Slovenci še ves čas. Ali je nujna praksa, da če jih Evropa ne
               uresničuje povsem, predvsem sosednje države <stage>(tu mislim na Madžarsko)</stage>, ali je pametno,
               da Slovenci na tem področju nosimo zastavo?</p>
               <p>Drugi del vprašanja pa se nanaša na naslednje. Že pred izbruhom tega vprašanja so
               imeli naši avtoprevozniki nelojalno konkurenco s strani hrvaških avtoprevoznikov,
               kajti Hrvatje so v Sloveniji nakladali in pa potem vozili naprej za Evropo, mi pa
               interesa naših avtoprevoznikov nismo ustrezno zaščitili s kontrolo teh dovolilnic,
               kajti večina hrvaških tovorov je šla v Evropo brez dovolilnic.</p>
               <p>In drugi del vprašanja, na katerega sem prepričan, da boste znal odgovoriti, ni bilo
               pa še posebej podano, pa je: Kako bo s kontrolo teh dovolilnic, kar se tiče hrvaških
               prevozov v Evropo? Hvala lepa.</p>
            </sp>
            <sp xml:id="SDZ4-Redna-03-2005-02-21.sp149">

               <speaker>PODREDSEDNIK MAG. VASJA KLAVORA:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDZ4-Redna-03-2005-02-21.sp150">

               <speaker>MAG. JANEZ BOŽIČ:</speaker>

               <p>Hvala lepa za besedo in hvala lepa za vprašanje. Namreč, najprej bi želel povedati,
               da ne gre za zaplete, ki bi jih povzročilo ministrstvo za promet, ampak se na našem
               področju samo čutijo posledice izvajanja carinskega zakonika EU oziroma izvedbene
               uredbe za izvajanje carinskega zakonika. Dejstvo je, da je slovenska carina začela
               bolj poostreno nadzirati izvajanje te uredbe, zaradi česar je potem tudi prišlo do
               zapletov na mejnih prehodih. Zaplete bi lahko omilili, če bi druge države nečlanice
               EU o poostrenem izvajanju te uredbe predhodno obvestili, to je dejstvo. Zaradi tega
               smo se na zadnjem sestanku z direktorjem generalne carinske uprave dogovorili, da nas
               bodo o vseh podobnih ukrepih predhodno obvestili, tako da bomo lahko skupaj
               analizirali, kakšne posledice ti ukrepi lahko povzročijo, in po potrebi tudi
               obvestili druge države. Seveda pa moramo upoštevati dejstvo, da so uredbe EU
               neposredno v veljavi in neposredno tudi izvršljive tako, da Republika Slovenija nima
               druge možnosti, kot da uredbe EU izvaja. V nasprotnem primeru smo lahko deležni
               postopkov pred sodiščem Evropske unije.</p>
               <p>V nadaljevanju pa bi vam zelo na kratko rad pojasnil, kaj se je pravzaprav dogajalo
               in kako smo dejansko ukrepali. V ponedeljek, 7.2.2005, so na ministrstvo za promet
               začeli klicati predstavniki hrvaškega ministrstva za promet in spraševali, zakaj naša
               carina ne pusti njihovih prevoznikov, da bi z ustrezno slovensko dovolilnico na
               podlagi bilateralnega sporazuma med Republiko Slovenijo in Republiko Hrvaško za
               tretje države ali s CEMT dovolilnico opravili prevoze za tretje države med Republiko
               Slovenijo in drugimi članicami EU. Ker na ministrstvo za promet z ukrepi carine nismo
               bili seznanjeni, smo začeli preverjati informacije. S hrvaškega ministrstva smo
               dobili dopis generalnega carinskega urada Republike Slovenije, GCU, v katerem so dali
               navodila vsem carinskim uradom, da prevozniki iz držav nečlanic EU ne morejo
               opravljati prevozov med dvema članicama EU brez plačila carine za začasen uvoz
               vozila. To naj ne bi bilo dovoljeno niti s tem dovolilnicami kakor tudi ne z
               bilateralnimi dovolilnicami za tretje države.</p>
               <p>Po preverjanju na generalni carinski upravi so nam pojasnili, da je carina začela
               izvajati uredbo EU št. 2004 354/93 s spremembami, kjer je v 558. členu določeno, da
               so prevozna sredstva, s katerimi se v carinskem območju opravlja komercialni prevoz,
               oproščena plačila carine za začasni uvoz vozila, in sicer: če so vozila registrirana
               izven carinskega območja EU. Drugo, če jih uporabljajo osebe, ki imajo sedež izven
               carinskega območja EU in tretje, če se vozila uporabljajo izključno za prevoz, ki se
               začne ali konča zunaj carinskega območja v EU. V vseh ostalih primerih pa je potrebno
               plačati carino za začasni uvoz vozila. V zadnji alineji omenjenega člena pa je še
               določeno, da se kljub temu lahko ta vozila uporabljajo v notranjem prometu, če tako
               predpisujejo veljavni predpisi na področju prevoza, zlasti določbe o dostopu in
               izvajanju.</p>
               <p>Zaradi tega smo generalni carinski upravi takoj posredovali predpis, s katerim smo
               jim dali navodila, da nesporno lahko vozilom izven EU, ki imajo CEMT dovolilnice,
               dovolijo prevoze brez plačila carine za začasni uvoz vozil, saj gre v tem primeru
               tudi za multilateralno konvencijo. Ravno tako vse druge države EU te prevoze
               dopuščajo. Takoj zatem smo hrvaško stran informirali, zakaj je prišlo do zapletov in
               na kakšni podlagi. Posredovali smo tudi dopis na misijo Republike Slovenije pri EU, v
               katerem smo jih prosili, da na komisiji pridobijo razlago zadnje alineje tega člena
               uredbe, kot sem ga že omenil, predvsem v smeri, kateri so tisti predpisi na področju
               prevoza, ki se v smislu tega člena lahko štejejo za oprostitev plačila dajatev za
               začasni uvoz vozila.</p>
               <p>Ravno tako smo glede nastalih zapletov zaprosili za mnenje in ustrezno ukrepanje
               komisije. V tem času, ko je Republika Hrvaška sprejela tako imenovane protiukrepe,
               tako da od 16.2. dalje slovenski prevozniki s hrvaškimi dovolilnicami za tretje
               države lahko nalagajo blago v Hrvaški in ga odpeljejo v druge članice EU, ne smejo pa
               blaga iz Hrvaške voziti v članice EU. Enako velja obratno v primeru prevoza iz
               članice EU v Hrvaško. Prevozi pa se lahko opravljajo s temi dovolilnicami.</p>
               <p>V praksi na nekaterih mejnih prehodih na hrvaški strani pa je prišlo do zapletov,
               ker so si cariniki .../Znak za konec razprave./ razlagali navodila hrvaškega
               ministrstva za promet in so od slovenskih prevoznikov zahtevali CEMT dovolilnice,
               zahtevali so jih tudi, če so želeli opravljati bilateralne prevoze med Republiko
               Slovenijo in Republiko Hrvaško oziroma tranzitne prevoze prek Hrvaške, čeprav se ti
               prevozi opravljajo brez dovolilnic. Zaradi tega smo poklicali pristojne na hrvaško
               prometno ministrstvo, ki so do popoldneva nastale zaplete tudi odpravili.</p>
               <p>Iz komisije Evropske unije smo dobili tudi odgovor, v katerem je nesporno navedeno,
               da prevozniki iz države nečlanice Evropske unije ne smejo izvajati prevozov med dvema
               državama znotraj carinske skupnosti Evropske unije, ne da bi plačali dajatve za
               začasni uvoz vozila. To je možno samo s CEMT dovolilnicami. Tudi o tem smo seznanili
               hrvaškega prometnega ministra in mu predlagali tudi čimprejšnji sestanek mešane
               meddržavne komisije za cestni promet, ki se bo dogovorila o nadaljnjem sodelovanju na
               tem področju. Povratne informacije še nismo dobili.</p>
               <p>Vprašanje v drugem delu pa je bilo, kako bomo nadzorovali...</p>
               <p/>
            </sp>
            <sp xml:id="SDZ4-Redna-03-2005-02-21.sp151">

               <speaker>PODPREDSEDNIK MAG. VASJA KLAVORA:</speaker>

               <p>Prosil bi, da počasi zaključite svojo misel.</p>
               <p/>
            </sp>
            <sp xml:id="SDZ4-Redna-03-2005-02-21.sp152">

               <speaker>MAG. JANEZ BOŽIČ:</speaker>

               <p>... po klasičnem postopku, kot veljajo predpisi v Sloveniji. Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp153">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite dopolnilni odgovor? Izvolite, prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp154">

               <speaker>MAG. BORUT SAJOVIC:</speaker>

               <p>Hvala lepa, gospod minister, za izčrpen in korekten odgovor.</p>
               <p>Zdaj pa, kar se tiče drugega dela teh dovolilnic. Ali mislite, da je ta nadzor in
               sistem, ki ga imamo trenutno v Sloveniji, zadovoljiv? Ali je možno, da se velik del
               tovora po nižjih, dumpinških cenah prepelje v Evropo s strani hrvaških
               tovornjakarjev? Mislim, da bi bilo treba ta nadzor poostriti, kajti prevozniki
               pravijo, da je v drugih evropskih državah, kar se tiče tega, bistveno strožje,
               predvsem pa, če te zalotijo, bistveno dražje. Mislim, da bi bilo to v interesu
               slovenskih avtoprevoznikov, da jih zaščitimo in jim omogočimo večji delež posla.
               Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp155">

               <speaker>MAG. JANEZ BOŽIČ:</speaker>

               <p>Hvala lepa za podvprašanje. V prvem delu bi odgovoril naslednje. Vlada Republike
               Slovenije bo na četrtkovi seji predvidoma ustanovila tako imenovano medresorsko
               skupino, s katero bo od strani vseh, ki so vpleteni v to celotno področje, zagotovila
               na nek način preveritev situacije in stanja, ki velja na tem področju, in na podlagi
               teh preveritev bodo sledili potrebni ukrepi, če bodo potrebni.</p>
               <p>V drugem delu pa naslednje. Zagotovo Slovenija mora vzdrževati enak nivo kontrol,
               kot jih imajo tudi države v Evropski uniji. V tem primeru mislim, da ni potrebnih
               nobenih dodatnih večjih preveritev, ampak tiste, ki so že v načelu predvidene. Hvala
               lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp156">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ministru za notranje zadeve, gospodu Dragutinu Mateju, bo poslansko
               vprašanje postavila gospa mag. Majda Potrata. Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp157">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Spoštovani gospodje ministri, spoštovane
               poslanke in poslanci! Zadnje čase je v javnih občilih veliko govora o ukinitvi
               registracijskih nalepk in o vpeljavi novih potnih listov, v povezavi s tem pa tudi
               odpoved pogodbe o izdelavi potnih listov dvema slovenskima podjetjema. Vzrok za tako
               odločitev ministrstva za notranje zadeve naj bi bila evropska direktiva, po kateri
               naj bi vse članice Evropske unije uvedle biometrične potne liste, s katerimi bo možen
               vstop v Združene države Amerike brez vizuma in ki predstavljajo del ameriškega boja
               proti terorizmu. Kaže pa, da skoraj nobeni državi ne bo uspelo do določenega časa
               pripraviti ustrezno dodatno varovanih potnih listov, pa tudi izbire enotnega načina
               ni mogoče pričakovati. Ker je minister napovedal mednarodni razpis, na katerem naj bi
               izbrali finančno najugodnejšega ponudnika, ki bo moral izpolnjevati pogoje za
               izdelavo, ni izključeno, da bo dober posel dobilo kakšno tuje podjetje. Čeprav iz
               obeh firm v javnost niso prodrle kakšne ostre besede zaradi prekinitve pogodb, ni
               jasno, kakšne obveznosti bo to državi prineslo. Sicer pa pričakujem, da bo vlada, ker
               meni, da gre za nezakonite posle, sprožila ustrezne postopke, in da nas bo o tem tudi
               obvestila.</p>
               <p>Vendar me v zvezi s tem zanimajo predvsem novi potni listi. V času, ko zaradi
               prostega pretoka ljudi v Evropski uniji opuščamo uporabo potnih listin, je tak potni
               list za marsikoga težko sprejemljiva zahteva, ker je to oblika nadzora nad gibanjem
               ljudi, pa tudi z zmanjševanjem stroškov za državljanke in državljane ni združljivo.</p>
               <p>Zato vas, spoštovani gospod minister Dragutin Mate, sprašujem: S kolikšno zamudo
               računa vlada pri izpolnjevanju direktive Evropske unije v zvezi z biometrijo in
               kakšne posledice utegne to imeti za državljanke in državljane Republike Slovenije?
               Kakšna bo predvidena cena za listino, ki bo zaradi zahtevne izdelave po napovedih
               vsej prej kot pa poceni. <stage>(Od 130 do 300 evrov naj bi se v drugih evropskih državah
               gibala.)</stage> Ali pričakujete velik interes za novi potni list? In: Kako utegne morebitna
               nižja naklada vplivati na ceno? In za konec še: Ali boste v novih potnih listih
               poskrbeli za ustrezen zapis slovenskih priimkov in imen tudi v kodiranem delu potnega
               lista?</p>
               <p>Hvala za odgovore.</p>
               <p/>
            </sp>
            <sp xml:id="SDZ4-Redna-03-2005-02-21.sp158">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, gospod minister.</p>
               <p/>
            </sp>
            <sp xml:id="SDZ4-Redna-03-2005-02-21.sp159">

               <speaker>DRAGUTIN MATE:</speaker>

               <p>Hvala, gospod podpredsednik. Hvala za vprašanje, gospa poslanka Potrata.</p>
               <p>Jaz bom skušal biti čim krajši v teh odgovorih.</p>
               <p>Prvo vprašanje, glede tega, če bomo zamujali z uvajanjem biometričnih potnih listov
               glede na datume, ki so v direktivi, je odgovor zelo preprost: ne bomo zamujali.
               Datumi so postavljeni v mesec junij leta 2006 in takrat bo Slovenija imela
               biometrične potne liste oziroma jih bo začela izdajati, kot direktiva to
               predvideva.</p>
               <p>Glede cene potnih listov moram reči, da vam ne morem dati točnega odgovora, kakšna
               bo cena teh potnih listov. V medijih se pojavljajo, tako v tujini kot tudi doma, zelo
               različne cene. Jaz sem z nekaj ministri na zadnjem neformalnem svetu govoril na to
               temo in tudi oni so trdno prepričani, da cene ne bodo takšne, kot se pojavljajo v
               njihovih medijih. Cena, glede na to, da bo razpis mednaroden, se lahko giblje nekje v
               višini te cene, ki jo imamo sedaj trenutno, ali nekoliko višje. Bistvenih podražitev,
               predvsem pa ne takšnih, kot se omenja v medijih, zagotovo ne bo ne v drugih državah
               ne pri nas.</p>
               <p>Glede interesa za potne liste z biometričnimi elementi je pomembno povedati to, da
               prvi interes in prve menjave, ki se bodo dogajale v zvezi z biometričnimi potnimi
               listi, bodo gotovo za vse diplomate in seveda za državljane, ki potujejo v države, ki
               bodo zahtevale biometrične elemente. Predvsem Severna Amerika. Za samo potovanje po
               Evropski uniji že sedaj v bistvu naši državljani ne potrebujejo potnega lista, lahko
               potujejo z osebno izkaznico. Pomembno je povedati tudi to, da nihče od državljanov ne
               bo potreboval novega potnega lista z dnem, ko se začne izdajati; se pravi, stari
               potni list oziroma sedanji veljavni potni list bo ostal v veljavi do dne, ki je
               naveden v potem listu za veljavo in tudi v dogovorih z ameriško stranjo je
               zagotovljeno, da ko neka država začne izdajati geometrični potni listi, se za
               državljane, ki še nimajo biometričnega potnega lista še vedno uveljavlja sistem
               brezviznega režima, za njih je pomembno, da država začne izdajati takšne potne liste.</p>
               <p>Glede imena in priimka, ki sta zapisana v drugi coni preverjanja v potnem listu, vam
               pa moram povedati, da bo stanje ostalo nespremenjeno. Se pravi, zapisi bodo
               napravljeni tako, kot so bili do sedaj, spremeniti jih praktično ne moremo,
               predpisani so z kar nekaj mednarodnimi dogovori, vse naše meje so opremljene tudi z
               OCRB opremo, ki je usposobljena za to, da pregleduje te potne liste in pridobi ta
               elektronski zapis. Pri tem mogoče samo še to, da omenim, da tudi druge države nimajo
               zapisa takšnega, kot bi si ga morda želele, nekateri znaki na črkah izginejo in
               seveda na drugačen način zapiše ta priimek, je pa to seveda nujno potrebno, da je ta
               sistem enoten v vseh državah, ker drugače je onemogočen ta elektronski pregled tega
               zapisa. Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp160">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospa poslanska, želite dopolnili odgovor?</p>
            </sp>
            <sp xml:id="SDZ4-Redna-03-2005-02-21.sp161">

               <speaker>MAG. MAJDA POTRATA:</speaker>

               <p>Hvala za ta del odgovora. Verjamem, da boste izbrali najcenejšega ponudnika glede na
               to, da sem v direktivi prebrala in to pa se bolj meče nekatere ali pa spravlja
               nekatera stališča v javnosti v malo drugačno luč.</p>
               <p>V direktivi je napisano, da je priporočeno oziroma je ena sama firma ali eno samo
               telo tisto, ki lahko izdaja liste in v 3. členu te direktive tudi piše, da je
               priporočljivo, da se države članice povežejo pri izdaji in da dve ali tri države
               imajo istega izdajatelja potnih listov. Torej, to je zagotovo na poti k tistemu,
               zakaj so bile nekatere stvari izpeljane, kot so bile.</p>
               <p>Sedaj pa še dodatek k tistemu, kar ste mi o mehaničnem čitanju imeli povedali. V
               isti direktivi je zapisano, da priporočajo, da je celotno ime, da so vsi rojstni
               podatki skozi cel potni list zapisani enako. Ker štejem med rojstne podatke tudi ime
               in priimek, bi pričakovala, da je ime in priimek kot značilnost, kot identifikacija
               zapisana tako, kot je. Imam v rokah seveda pojasnilo, ki govori o tem, da je četrta
               izdaja dokumenta ICAO, ki ste ga citirali, to je bil četrti popravek priporočila, da
               se sicer uporabljali za transkripcijo črke ena-ena, da se pa za nekatere črke, ki
               imajo posebne znake, lahko uporablja tudi ena-dve in za ä, za Ö, za ü, za ř, in še za
               kakšen znak, ki niso iz latinskega črkopisa, so vpeljani ti zapisi, in so v
               mehaničnem čitalniku zabeleženi. Sodim, da je bila s tega stališča napravljena, vsaj
               kar nas zadeva, napaka, da nismo vztrajali pri tem. In tisto, k čemur vas vabim je,
               da bi v prihodnje vztrajali pri zapisu, zlasti zaradi tega, ker je zapis v osebni
               izkaznici drugačen od zapisa v potnem listu.</p>
               <p>Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp162">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp163">

               <speaker>DRAGUTIN MATE:</speaker>

               <p>Če dodatno odgovorim na ta vprašanja. Najprej direktiva res omenja to, da se lahko
               države, in priporoča, da poiščejo skupnega proizvajalca. Vendar to ni obvezujoče.
               Država Slovenija se ne rabi povezati z nobenim tujim podjetjem ali s tujo državo za
               to, da izdeluje svoj potni list. In tudi razpis ni temu namenjen. Mi ne bomo imeli
               razpisa, ki bi se povezal s kakšno drugo državo in bi skupaj z njo iskali skupnega
               proizvajalca. Gre za iskanje najugodnejšega ponudnika, ki bo pač sposoben izdelati
               takšno število biometričnih potnih listov, kot predvidevamo, da jih bomo potrebovali.
               V vladi pač menimo, da je potrebno takšne zadeve delati transparentno in ne pod
               pogoji, ki so opisani v uredbi, ki je namenjena popolnoma drugačnim nabavam, se
               pravi, orožja in druge tehnike. Zato smo se odločili za javni razpis in nikakor ne za
               to, da bi se z drugimi državami vnaprej dogovarjali, da bomo imeli enega skupnega
               proizvajalca.</p>
               <p>Tudi omenjeni podjetji, ki sta večkrat sedaj omenjeni, nista izključeni iz
               kandidiranja, in tudi nista izključeni iz tega, da uspeta na takšnem razpisu.</p>
               <p>Glede samega zapisa v strojno čitljivi coni, kot se temu reče. Moram povedati na
               žalost, da so standardi, ki so bili sprejeti v preteklosti in zadnje usklajevaje, ki
               je bilo, je bilo leta 1999, pač pripeljali do stanja, kjer je sedaj. Sprememba teh
               zapisov je seveda možna, samo pod pogojem, da pride do večjega konsenza med državami,
               ki so se strinjale z ICAO standardi, ki so vpeljani na tem področju, in tukaj prihaja
               pač do tega, da zapisi niso identični. In sami ste omenili nekaj primerov, kjer se za
               eno črko uporabljata dve črki. In torej tudi državljani, recimo, v Nemčiji, ki imajo
               dvoustičen o, recimo, kot črko - njihov zapis, je potem ta črka spremenjena v o in e,
               torej njihov podatek v tem mehansko čitljivem delu ni identičen, kot je v osebni
               izkaznici oziroma v vizualnem delu. Tako da, če se bodo dogajale spremembe, bomo
               zagotovo poskušali uveljavljati neke naše specifike. Upam, da bomo pri tem
               uspešni.</p>
               <p/>
               <p/>
            </sp>
            <sp xml:id="SDZ4-Redna-03-2005-02-21.sp164">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ministru za okolje in prostor, gospodu Janezu Podobniku, bo postavil
               poslansko vprašanje gospod Zvonko Černač. Izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp165">

               <speaker>ZVONKO ČERNAČ:</speaker>

               <p>Hvala lepa za besedo, gospod predsedujoči. Spoštovane kolegice in kolegi, gospodje
               ministri, še posebej gospod Janez Podobnik, minister za okolje in prostor, na
               katerega tudi naslavljam poslansko vprašanje! Vlada v prejšnjem mandatu je v letu
               2002 sprejela uredbo o koncesiji za rabo naravnih vrednot za postojnski jamski sistem
               in predjamski jamski sistem, s katero se urejajo koncesijska razmerja glede
               Postojnske jame. Če zanemarimo dejstvo, da niti določb uredbe lastne vlade na
               ministrstvu za okolje in prostor v preteklosti niso spoštovali, saj uredba v drugem
               odstavku 8. člena eksplicitno določa, da se koncesijska dajatev plačuje akontativno,
               in to ob koncu trimesečij, torej 31. marca, 30. junija, 30. septembra in 31.12.,
               dejansko pa je bila plačana prvič šele 2. avgusta 2004 in preostanek v nadaljnjih
               poljubnih štirih obrokih, ne moremo mimo dejstva, da je ta uredba slaba in da z
               njenimi določbami ni zadovoljen nihče: niti država niti lokalna skupnost in tudi ne
               koncesionar.</p>
               <p>Način plačevanja koncesnine, omejenost pri uporabi dela teh sredstev za vlaganje v
               turistično infrastrukturo ter vključenost sredstev, do katerih je upravičena lokalna
               skupnost, v tako imenovano, poenostavljeno, primerno porabo, onemogočajo razvoj
               turistične dejavnosti na območju ene pomembnejših slovenskih turističnih destinacij,
               kar Postojna s Postojnsko jamo, Predjamskim gradom in ostalimi znamenitostmi nedvomno
               je.</p>
               <p>Zanima me: Ali bo, izhajajoč iz zgornjih razlogov, minister oziroma ministrstvo za
               okolje in prostor predlagalo spremembo te uredbe? Če bo odgovor pritrdilen, tudi: V
               kakšnem roku lahko to spremembo pričakujemo? Zanima me tudi: Ali namerava ministrstvo
               za okolje in prostor spremembo predlagati na tak način, da bodo sredstva, ki jih iz
               naslova koncesnine pridobi lokalna skupnost, na enak način, kot to velja za nekatere
               druge koncesijske dajatve, na primer na področju igralništva, spadala med njene
               izvirne prihodke? Hvala lepa za odgovor.</p>
               <p/>
            </sp>
            <sp xml:id="SDZ4-Redna-03-2005-02-21.sp166">

               <speaker>PODPREDSEDNIK MAG. VASJA KLAVORA:</speaker>

               <p>Gospod minister, izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp167">

               <speaker>JANEZ PODOBNIK:</speaker>

               <p>Hvala, gospod podpredsednik. Spoštovani poslanec Černač! Pripravil sem se na vaše
               poslansko vprašanje. Ker smo dobili vprašanje šele v petek popoldne, sem tekom
               današnjega dopoldneva lahko pridobil določeno dokumentacijo, žal ne vse, da bi lahko
               čim bolj celovito odgovoril na vaše vprašanje.</p>
               <p>Najprej samo kratek uvod, da je bil podpis koncesijske pogodbe za rabo naravnih
               vrednot postojnskega in predjamskega jamskega sistema prvi primer podelitve koncesije
               rabe podzemnih jam. In ker je poznano, da imajo podzemne jame zelo kompleksno in
               specifično naravno bogastvo, je imelo to koncesijsko razmerje še posebno težo in tudi
               pomen in ga ni bilo enostavno preliti v formo koncesijske pogodbe. Ta koncesija, kot
               je bilo že povedano, je podeljena na podlagi zakona o ohranjanju narave, v primerih,
               ko gre za lastnino države. Je pa tudi sklenjena skladno z uredbo o koncesiji za rabo
               naravnih vrednot postojnskih jamskih sistemov. Tudi določa pogoje in postopek. Javni
               razpis je bil leta 2003 in 29. maja je bila za koncesionarja izbrana družba
               Postojnska jama, Turizem, d.d. Podeljena je za dobo petih let od dneva sklenitve
               koncesijske pogodbe, z možnostjo podaljšanja. Bil sem zelo pozoren do te vaše zelo
               jasne trditve v poslanskem vprašanju, da naj bi posamezni predstavniki MOP v odboru
               za spremljanje koncesije delovali nezakoniti, češ da koncesija ni bila plačana v
               rokih, postavljenih z uredbo. Zato smo si pridobili zapisnike, če imam pravilne
               podatke, je bilo do sedaj pet sej odbora za spremljanje koncesije. In na 3. oziroma
               4. seji moram pohvaliti župana, ki je bil aktiven, je župan prvič predlagal, da se na
               podlagi veljavne pogodbe predvidi možnost plačevanja koncesijske dajatve štirikrat na
               leto ob koncu vsakega tromesečja. Bilo je rečeno, da ministrstvo oziroma minister na
               tem ne vztraja in predlaga, da se plačuje enkratno. Na naslednji seji je bilo to
               ponovno predlagano in nato tudi sprejeto, da se plačuje štirikratno. Jaz sem zahteval
               in sem dobil podatek, ki ste ga delno omenili za lansko leto. 1.9.2004 - 22 milijonov
               500, 11.11. - 15 milijonov, 18.12. - 10 milijonov in pa predzadnji dan v letu - 126
               milijonov 30.000 tolarjev, toliko je bilo pač plačano za lansko leto.</p>
               <p>Odpirate pa še nekatera druga zelo pomembna vprašanja, še posebej glede tega, kaj
               pomeni za občino Postojna, ki je upravičena do 50% koncesijske dajatve zaradi pravil
               izračunavanja tako imenovane primerne porabe. To pa je vprašanje, ki je bilo tudi na
               seji tega odbora s strani župana večkrat izpostavljeno. Gre za omejenost, ki pač
               nastaja zaradi tega pri namenu uporabe teh sredstev za vlaganja v turistično
               infrastrukturo in razvoj turistične dejavnosti. Prav tako pa gre tudi za rešitev, ki
               je seveda na nek način, lahko bi rekli, tudi krivična oziroma je nesistemska in
               slovenske občine postavlja v različen položaj. Ker tukaj sedim skupaj z ministrskim
               kolegom dr. Žagarjem, ki je dobil pomembno pristojnost na tem področju, še posebej
               pri pripravi novega celovitega zakona o financiranju občin, bo brez dvoma tudi to eno
               od vprašanj, ki jih bo pač ta zakon moral urediti.</p>
               <p>Imam tudi podatke, najverjetneje ste bili tudi seznanjeni, kako poteka razprava za
               leto 2005, na kašen način, kateri projekti, po kakšnih dogovorih. Ob sodelovanju
               stroke bi bila pač leta 2005 maksimalno korektno in vsebinsko rešena glede
               predvidenih investicij v Postojnsko jamo.</p>
               <p>Toliko mi je uspelo do tega trenutka pridobiti pri tem vprašanju. Upam, da sem vsaj
               delno odgovoril na vaša vprašanja. Vsekakor bomo pa celovito proučili izvajanje
               uredbe, še posebej v odnosu do veljavnega zakona o financiranju občin in če bomo
               ugotovili, da je potrebno spremeniti, bomo to tudi storili. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp168">

               <speaker>PODPREDSEDNIK MAG. VASJA KLAVORA:</speaker>

               <p>Gospod poslanec, želite dopolnilni odgovor? <stage>(Ne.)</stage> Hvala lepa. Ministru brez
               listnice, zadolženemu za lokalno samoupravo in regionalno politiko dr. Ivanu Žagarju,
               bo postavil poslansko vprašanje gospod Rudolf Moge.</p>
            </sp>
            <sp xml:id="SDZ4-Redna-03-2005-02-21.sp169">

               <speaker>RUDOLF MOGE:</speaker>

               <p>Predsedujoči, hvala lepa za besedo. Spoštovani gospod minister, dr. Žagar in ostali
               ministri tukaj prisotni, lep pozdrav. 14. julija 2004 je Evropska komisija sprejela
               zakonske predloge v zvezi z reformo kohezijske politike. Skupni znesek razpoložljivih
               sredstev znaša 336,1 milijarde evrov, kar predstavlja okoli tretjino proračuna
               skupnosti. Z reformo naj bi strukturni ukrepi dosegli tri cilje: bolj približali
               strateškim usmeritvam Evropske unije, bolj osredotočili na manj razvite regije v
               pričakovanju razvoja v ostalih delih Unije in decentralizirali in poenostavili,
               njihovo izvajanje pa naj bi postalo bolj učinkovito in transparentno. V predlogu
               splošne uredbe so zdaj novi trije cilji glede na prejšnje stare tri cilje, ki jih vsi
               dobro poznamo, in sicer to je cilj konvergence, cilj regionalne konkurenčnosti in
               zaposlovanja in cilj evropsko ozemljsko sodelovanje. Prvi cilj, to je cilj
               konvergence, je namenjen gospodarski konvergenci najmanj razvitih regij. Gre za
               izboljšanje pogojev rasti in zaposlovanja za vlaganja v fizične in človeške vire,
               mislim, da se tukaj lahko "sline cedijo" ministru za socialo, inovacije v družbi
               znanja, ministru za visoko šolstvo in tehnološki razvoj, zmožnosti prilagajanja
               spremembam in socialnim spremembam, varovanje okolja ministru za okolje in prostor.
               Konvergenca bo še posebej pomembna v novih državah, kjer so neenakosti v razvoju tako
               velike kot še nikoli prej, te so namenjene tudi učinkovitosti opravljanja, kar bi
               ministru, ki tukaj danes ves dan sedi, verjetno ta sredstva prišla prav.</p>
               <p>V prvem cilju, to je ta, ki sem ga zdaj navedel, je 264 milijard evrov in
               predstavlja 78% vseh teh sredstev. Sredstva za regijo z bruto družbenega prebivalca,
               nižjim od 75% povprečja Evropske unije, pa je namenjenih 67,34% ali 176 milijard
               sredstev. Slovenija je z dosedanjimi pogajanji ena regija, katere bruto družbeni
               proizvod na prebivalca bo hitro višji od 75%, jaz sem dobil nove Evrostatove podatke
               iz leta 1975 do 2002 in smo že imel 74,4%.</p>
               <p>Vprašanje. S kakšnimi argumenti boste nastopili v pogajanjih z Evropsko unijo, da bi
               se Slovenija lahko razdelila na tri regije na drugi ravni standarda klasifikacije
               teritorialnih enot in s tem pridobila največji možni obseg sredstev tudi iz EU za
               enakomeren gospodarski razvoj in s tem izboljšala pogoje za zaposlovanje z vlaganjem
               v fizične in človeške vire in inovacije v družbi znanja?</p>
            </sp>
            <sp xml:id="SDZ4-Redna-03-2005-02-21.sp170">

               <speaker>PODREDSEDNIK MAG. VASJA KLAVORA:</speaker>

               <p>Hvala lepa. Prosim, gospod minister.</p>
            </sp>
            <sp xml:id="SDZ4-Redna-03-2005-02-21.sp171">

               <speaker>DR. IVAN ŽAGAR:</speaker>

               <p>Hvala za besedo, spoštovani gospod podpredsednik. Spoštovana poslanka, poslanci!
               Hvala za vprašanje, gospod poslanec. Kot sem že pri prejšnjem vprašanju omenil,
               aktivnosti za teritorialno členitev Slovenije na ravni NUTS 2 potekala vzporedno s
               pogajanji za novo finančno perspektivo za obdobje 2007-2013 in so z njimi tesno
               povezane. V finančnem smislu je vsekakor prioriteta Slovenije, da dosežemo čim bolj
               ugoden rezultat. S tem namenom se tudi v reformi kohezijske politike, ki ste jo
               omenili, ki letos tudi prehaja v zaključno fazo, zavzemamo za ustrezno težo tako
               imenovanega statističnega učinka. Tukaj seveda ima Slovenija precejšnje težave zato,
               ker smo ravno na meji, smo tik, zdaj smo že seveda tudi po zadnjih podatkih lahko
               preko teh 75%. Poudarja pa se tudi pomen čezmejnega sodelovanja, namreč aktualni
               postajajo tudi tako imenovani transregijski projekti, iščejo pa se še nekatere druge
               rešitve. Ena od teh rešitev je seveda tudi teritorialna členitev na ravni NUTS2, ki
               pa seveda ni edina, ni samo od te rešitve odvisen finančni učinek. Je pa res, da je
               to vprašanje seveda še odprto iz predpristopnih pogajanj.</p>
               <p>V skladu z uredbo o klasifikaciji NUTS, ki v Evropski zvezi ureja to vprašanje, bi
               po rednem postopku teritorialno delitev lahko uveljavljali s 1.1.2008. Izven rednega
               postopka, kar je za nas seveda aktualno, pa še pred pričetkom naslednjega
               programskega obdobja za 2007 - 2011, je smiselno kohezijske regije oziroma jih je
               treba uveljaviti s političnim dogovorom v okviru pogajanj o novi finančni
               perspektivi.</p>
               <p>Smiselno je torej nadaljevati usklajevanja za tri teritorialne enote na ravni NUTS2,
               pri čemer pa je seveda treba ohraniti pri tem dovolj dobro mero fleksibilnosti.
               Odvisno je namreč, kdaj bodo pogajanja tudi zaključena. Tudi to je še v tem trenutku
               odprto vprašanje, in sicer, če bodo zaključena v novi finančni perspektivi že junija
               2005, potem bo Evropska komisija upoštevala podatke za bruto produkt za obdobje
               2000-2002, kjer smo mi kot Slovenija, kot celota, še pod 75%. In v tem primeru lahko
               mi peljemo tudi redni postopek teritorialne razdelitve. Če pa se pogajanja za novo
               finančno perspektivo ne bi zaključila v tem obdobju, pa ostaja to vprašanje bistveno
               bolj pomembno.</p>
               <p>Sedaj pa še, kar zadeva argumente. Bistveno je, da klasifikacija NUTS dovoljuje tudi
               izjeme od teh zahtevanih 800 tisoč prebivalcev v povprečju po posamezni državi
               članici. Sicer Slovenija te izjeme utemeljuje s svojimi geografskimi, zgodovinskimi
               in pa socialno-ekonomskimi razlogi. Bistveni argument je pa seveda, da bi s tem, ko
               bi se seveda razdelila na tri regije na nivoju NUTS2, na ta način najučinkoviteje
               spopadla s težavami obstoječih regionalnih razlik, se pravi, za odpravljanje vseh teh
               strukturnih neskladij pri nas, kot ste jih že delno tudi omenili, in v povezavi
               seveda s posameznimi ministrstvi.</p>
               <p/>
               <p/>
            </sp>
            <sp xml:id="SDZ4-Redna-03-2005-02-21.sp172">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite dopolnilni odgovor? Da.</p>
               <p/>
            </sp>
            <sp xml:id="SDZ4-Redna-03-2005-02-21.sp173">

               <speaker>RUDOLF MOGE:</speaker>

               <p>Hvala lepa za odgovor. Niste mi točno odgovorili, na koliko delov naj bi se ta
               pogajalska skupina pogajala. Mislim pa, da slovenska delegacija v pogajanju z
               Evropsko unijo bi lažje se dogovarjala o teritorialni členitvi Slovenije, če bi
               dejansko vzpostavila tudi administrativno podporo, sicer obstaja vtis, da ji je zgolj
               do finančnih sredstev in ne do dejanske regionalizacije.</p>
               <p>Kaj boste storili tudi v tem kratkem času do junija, kot ste rekli, 2005, če tega ne
               bomo dosegli? Ali bo tudi vlada po hitrem postopku poskušala narediti kaj za to, da
               te kohezijske regije ne bodo samo odprte škatle, ampak bodo tudi škatle, ki bodo
               imele neko vsebino; ali bodo to naše nove pokrajine ali nekaj podobnega. Kajti, če bi
               s takšnimi argumenti prišli, da imamo te tri pokrajine, bi zagotovo imeli neprimerno
               lažje pogajalske pozicije, da bi tudi izborili te tri kohezijske regije.</p>
               <p>Spoštovane kolegice in kolegi, poglejte, bogata Nemčija ima šest takih pokrajin, ki
               dobivajo to pomoč. Bogata Italija jih ima pet in če vas zanima, tudi bogata Anglija,
               pri kateri je indeks 315 za London, glede povprečja, ima tudi pokrajino, to je
               Cornwall, s 70% in tudi ona dobiva ta sredstva. Če si mi ne bomo pomagali in z veliko
               voljo vseh nas skupaj, ki smo v parlamentu, da te škatle do pogajanj napolnimo vsaj z
               neko okvirno vsebino in da gredo oni s temi rečmi na pogajanja, potem je upanje, da
               bomo dobili. Ne vem pa, kaj bomo delali, če ta reč do 25. junija ne bo izpogajana.
               Minister: Kaj sledi potem, če pride tu do neuspeha?</p>
               <p/>
            </sp>
            <sp xml:id="SDZ4-Redna-03-2005-02-21.sp174">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, gospod minister.</p>
               <p/>
            </sp>
            <sp xml:id="SDZ4-Redna-03-2005-02-21.sp175">

               <speaker>DR. IVAN ŽAGAR:</speaker>

               <p>Hvala za besedo. Kar zadeva trenutno regionalizacijo, o tem sem govoril tudi pri
               prejšnjem vprašanju. Dejstvo pač je, da smo tu mi izjemno veliko zamudili. In z vami
               se lahko strinjam, če bi imeli pokrajine tudi na tem nižjem nivoju, bi jih lahko
               smiselno uporabili tudi v tem postopku pogajanj, ampak žal, takšno je pač zatečeno
               stanje v tem trenutku.</p>
               <p>Kar zadeva sama pogajanja, sem že omenil. Utemeljitve tečejo v tej smeri. Kar zadeva
               razvitost, predvsem to je eden bistvenih argumentov, izhodišča so v tem trenutku, in
               se z vami strinjam, tri regije na nivoju NUTS 2, ampak to so zdaj v tem trenutku
               odprta vprašanja in verjetno kaj več v tem trenutku ni mogoče odgovoriti.</p>
               <p>Kar zadeva ureditev stvari na administrativnem nivoju, ne verjamem, da je mogoče do
               polovice leta stvari pripeljati, ker so pravzaprav roki prekratki. Bomo pa, kot sem
               že prej omenil, tudi sicer pripravili za ustanovitev pokrajin do konca leta. Pa še za
               to mislim, da je zelo optimistična napoved, ker ustanavljanje pokrajin je izjemno
               zahteven projekt. Če ne bi bil tako zahteven projekt, bi ga verjetno bilo že tudi
               možno prej izpeljati. Je pa tudi res, da prave politične volje v preteklem obdobju ni
               bilo. In zdaj smo prišli pač v stanje, v katerem smo. Jaz verjamem in prizadevanja
               bodo tekla v tej smeri, da bomo izpogajali maksimalno ugoden finančni izkoristek.
               Dejstvo pa je, da ta izkoristek ni odvisen izključno od te delitve, so še številni
               drugi faktorji, ki nastopajo v fazi pogajanj.</p>
               <p/>
            </sp>
            <sp xml:id="SDZ4-Redna-03-2005-02-21.sp176">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospodu ministru za javno upravo, dr. Gregorju Virantu, bo poslansko
               vprašanje postavil gospod Miran Potrč.</p>
               <p/>
            </sp>
            <sp xml:id="SDZ4-Redna-03-2005-02-21.sp177">

               <speaker>MIRAN POTRČ:</speaker>

               <p>Hvala lepa. Spoštovani minister dr. Virant! Ne glede na vse bolj glasna nasprotovanja
               socialnemu partnerstvu v Sloveniji, posebej tudi v krogu strokovnjakov, ki so blizu
               vlade in v strateškem svetu, se vlada socialnemu partnerstvu uradno ni odpovedala.
               Obratno, na moja opozorila predsedniku vlade na zadnji seji državnega zbora, da mnoga
               konkretna ravnanja sicer ne dajejo zagotovil, da bi se socialno partnerstvo
               spoštovalo, je predsednik vlade spoštovanje socialnega partnerstva obljubil. Razumel
               sem seveda, da bo to veljalo tudi za dogovarjanje v javnem sektorju, toda spet je šlo
               samo za izjavo, praksa pa je bila drugačna. Že po 14-ih dneh oddanih obljub je vlada
               na svoji seji, po mojih informacijah 10. ali 7. februarja 2005, enostransko, v
               nasprotju z določbami dogovora o višini načina uskladitve plač ter višini regresa za
               letni dopust za leto 2004 in 2005 sredi pogajanj s sindikati sama sprejela odločitev
               o višini usklajevanja plač v javnem sektorju za leto 2005. Za leto 2004 je bil torej
               dosežen dogovor, za leto 2005 pa so se pogajanja pričela, vlada pa jih je enostransko
               prekinila in sprejela odločitev sama. Poslanska skupina Združene liste socialnih
               demokratov je takoj javno reagirala in pozvala vlado, da enostransko sprejeto
               odločitev prekine, doslej vse informacije o tem nimamo.</p>
               <p>Ni dvoma, da spremenjene razmere zahtevajo sporazum socialnih partnerjev in da
               dogovorov o politiki plač ni mogoče uresničiti brez pogajanj in dogovora. Enostranska
               odločitev vlade nima nobenega opravičila, zato pristojnega ministra dr. Gregorja
               Viranta sprašujem: Ali bo predlagal vladi, da prekliče enostransko odločitev in
               nadaljuje pogajanja s pristojnimi sindikati o plačni politiki v javnem sektorju za
               leto 2005 in tako v skladu z načeli socialnega partnerstva, ne pa z enostranskim
               birokratskim diktatom uresniči dogovor o višini in načinu uskladitve plač v javnem
               sektorju za letošnje leto?</p>
            </sp>
            <sp xml:id="SDZ4-Redna-03-2005-02-21.sp178">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, gospod minister.</p>
            </sp>
            <sp xml:id="SDZ4-Redna-03-2005-02-21.sp179">

               <speaker>DR. GREGOR VIRANT:</speaker>

               <p>Hvala lepa, predsedujoči. Gospod Potrč. Plačna reforma v javnem sektorju je seveda
               ena od prioritet vlade in mora temeljiti na socialnem dialogu in končni cilj je
               zagotovitev enotnega in transparentnega plačnega sistema v javnem sektorju.</p>
               <p>Menjava vlade ni smela povzročili zastoja v socialnem dialogu in v poteku plačnega
               projekta, zato je vlada v relativno kratkem času sprejela tri odločitve, ki omogočajo
               nadaljevanje pogajanj o plačah v javnem sektorju, in sicer je najprej sprejela
               odločitev o tem, da potrjuje, da se s 1. julijem 2005 plače uskladijo za 1,25% in da
               se hkrati 1,25% mase plač vplača na posebno namensko proračunsko postavko za
               odpravljanje plačnih nesorazmerij. Ne gre za enostransko odločitev vlade. Gre zgolj
               za implementacijo dogovora o višini in načinu uskladitve osnovnih plač ter višini
               regresa za letni dopust za leti 2004 in 2005, ki je bil sprejet junija lansko leto in
               ki v 3. členu predvideva, da se za leto 2005 osnova določi na temelju dveh stopenj
               rasti, in sicer stopnje rasti cen življenjskih potrebščin v Sloveniji, brezalkoholnih
               pijač in tobaka in pa rasti cen življenjskih potrebščin na območju Evropske unije.
               Torej, ta odstotek, ki ga je vlada sprejela, je zgolj izračunan na podlagi
               parametrov, ki jih je dal urad za makroekonomske analize in razvoj.</p>
               <p>Druga odločitev, ki jo je vlada sprejela je bil tekst predloga zakona o spremembah
               in dopolnitvah zakona o sistemu plač v javnem sektorju. Čeprav gre za zakon in
               štejemo, da je tudi zakonsko urejanje sistema plač v javnem sektorju potrebno
               usklajevati s socialnimi partnerji, zato je bil ta zakon sprejet zgolj kot izhodišče,
               kot besedilo, ki ga bomo v nadaljevanju usklajevali s sindikati. Ta zakon zajema
               nekaj pomembnih novih rešitev, ena od njih je izjemno pomembna za nadaljevanje
               plačnega projekta. Namreč, vzpostavitev posebne namenske proračunske postavke za
               odpravljanje plačnih nesorazmerij, ki bo omogočila, da bo plačni projekt oziroma da
               bo plačna reforma v javnem sektorju finančno nevtralna, torej da ne bo terjala novega
               denarja, kar bi bilo v tem trenutku, zaradi javnofinančnih razlogov nevzdržno. Zato
               bo vlada vztrajala pri že sprejetem dogovoru, torej, da se plače letos usklajujejo v
               skladu s parametri, ki so bili dogovorjeni in ki jih je UMAR izračunal, in pa tako,
               da se polovica nameni za linearno povišanje plač, druga polovica pa vplačuje na
               posebno namensko proračunsko postavko. To ima dva učinka. Prvič, seveda, to učinkuje
               protiinflacijsko in drugič, omogoča odpravo plačnih nesorazmerij skozi daljše časovno
               obdobje. Namreč, ko bo novi sistem stopil v veljavo oziroma v uporabo, ko se bo začel
               uporabljati, se bo začelo obdobje odpravljanja plačnih nesorazmerij, predvidoma naj
               bi se po zakonu zaključila 31.12.2009. To bo pomenilo, da bodo morale nekaterim, na
               nekaterih delovnih mestih v javnem sektorju plače rasti hitreje kot na drugih. In
               prav za ta namen se vzpostavlja namenska proračunska postavka. Tak dogovor je bil
               sprejet že za lansko eskalacijo, 1.7.2004, vendar je bil problem v tem, da ni bila
               vzpostavljena posebna namenska proračunska postavka ali proračunski sklad, in zaradi
               teh sredstev v proračunu ni. Izginila so "v črni luknji", kot se rado zgodi pri
               integralnem proračunu. Tako je seveda bistvena nova okoliščina in dodana vrednost, ki
               je bo sprememba zakona prinesla ta, da se bo sedaj denar zbiral na posebni
               proračunski postavki in od tam ne bo mogel, kar izpareti za druge namene.</p>
               <p>In zaključujem, vlada je sprejela tudi ponudbo orientacijskih delovnih mest in
               njihovih uvrstitev v plačne razrede, jo posredovala sindikatom. Število
               orientacijskih delovnih mest je zmanjšala z 250 na 90, kar bo olajšalo kolektivna
               pogajanja. In glede na to oziroma na tej podlagi pričakujemo, da .../Opozorilni znak
               za konec razprave./... prej pridete do kolektivne pogodbe za javni sektor.</p>
               <p>Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp180">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite še dopolnilni odgovor?</p>
               <p/>
            </sp>
            <sp xml:id="SDZ4-Redna-03-2005-02-21.sp181">

               <speaker>MIRAN POTRČ:</speaker>

               <p>Hvala lepa. Jaz vem, da gospod minister razume vprašanje. Vem, da je bilo vprašaje
               konkretno, in vem, da ve, da mi na vprašanje ni odgovoril. Odgovoril mi je marsikaj
               drugega, zanimivega. Nekaj sem prebral, nekaj vem. Na bistveno vprašanje pa ne. Jaz
               soglašam z vami, in sem vas o tem spraševal tudi na predstavitvah, da boste
               razmišljali o nekaterih dopolnitvah zakona o sistemu plač v javnem sektorju. To je
               vaša pravica kot ministra - in to počnete. V tej smeri ste dajali določene ponudbe
               sindikatom, to je vaša pravica in je v redu, da to počnete. S tem v zvezi ste se
               pogovarjali tudi o tem, da bi se spremenila orientacijska delovna mesta, kar je spet
               pravica - in to počnete. In o tem se boste pogovarjali. Toda jaz sem vas spraševal o
               realizaciji dogovora o politiki plač, kjer pa nimate nobene pravice, da enostransko o
               višini te uskladitve odločate. Bile so dane določene predpostavke, matematične,
               gibanja določena in tudi predpostavka, da se bo zakon o sistemu plač v javnem
               sektorju izvedel. Drugo se ni dogodilo in po vaših napovedih tudi iz programa vlade,
               se bo dogodilo morda s 1.1.2006, se pravi, še celo letošnje leto ne. Glede
               predpostavk - so pa res določene, samo prav je, če so določene, da se: prvič,
               ugotovi, ali so točne; in drugič, tudi v okviru teh predpostavk vi ne greste na
               polovico za povečanje plače in polovico na sklad, ampak še 0,20 dajete v neke posebne
               namene.</p>
               <p>Gospod Virant, vi ste kršili dogovor o politiki plač v letu 2004 in 2005 in korektno
               bi bilo, da greste, ne sredi pogajanj enostransko ta prekiniti, ampak da se kot o
               prvih dveh stvareh dogovarjate tudi o tretji, ker ni nobenega razloga, da bi sedaj v
               začetku februarja enostransko sprejeli odločitev, ki se mora realizirati šele s 1.
               julijem leta 2005.</p>
               <p>Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp182">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite.</p>
               <p/>
            </sp>
            <sp xml:id="SDZ4-Redna-03-2005-02-21.sp183">

               <speaker>DR. GREGOR VIRANT:</speaker>

               <p>Hvala lepa. Gospod Potrč, ne drži to kar pravite. Dogovor o uskladitvi plač za leto
               2005, za leto 2004 in 2005, je bil sklenjen julija lansko leto. In ta dogovor je
               natančno določil, na podlagi katerih parametrov se bodo uskladile plače s 1. julijem
               2005. In vlada je samo potrdila, da bo ta dogovor izvrševala, in da bo na tem
               dogovoru vztrajala. Seveda lahko v procesu usklajevanja zakona o sistemu plač v
               javnem sektorju nastopijo nove zahteve sindikatov, seveda lahko vladna pogajalska
               skupina vladi predlaga določen odmik in drugačno odločitev, ampak ta trenutek je
               vladna odločitev, da se dogovor izpelje tako, da se uskladitev izpelje tako, kot je
               bila dogovorjena na podlagi teh parametrov, in tako, da se za polovico plače dvignejo
               linearno in za polovico plače v javnem sektorju ne dvignejo linearno, ampak vplačajo
               na posebno proračunsko postavko.</p>
               <p>Tudi v interesu sindikatov je, da se oblikuje ta fond, iz katerega bo mogoče
               odpravljati plačna nesorazmerja, sicer bomo prišli v situacijo, ko ne bo mogoče
               izpeljati cilja zakona - postopne odprave plačnih nesorazmerij. To pomeni, da bi
               tisti, ki so v sedanjem sistemu podvrednoteni in ki bodo v novem sistemu vrednoteni
               višje, lahko v določenem času prišli do svojega ciljnega stanja.</p>
               <p>Še to, pogajanja niso prekinjena, pogajanja se nadaljujejo in nadaljevala
               .../Oglašanje iz klopi./ Bom še enkrat povedal: sprejeli smo samo odločitev, da bomo
               izvršili lansko leto sprejeti dogovor o usklajevanju plač, da vlada vztraja na enakih
               parametrih. V nadaljevanju se bo pogajalska skupina pogajala in usklajevala o treh
               vprašanjih ali pa o dveh vprašanjih, če hočete, eno so orientacijska delovna mesta in
               kolektivna pogodba za javni sektor, drugo je zakon o sistemu plač v javnem sektorju.
               Mi smo sindikatom ponudili to besedilo in znotraj tega besedila je tudi višina nove
               izhodiščne plače oziroma vrednosti prvega plačnega razreda. Kot povedano, možno je,
               da bodo sindikati zahtevali drugačno razmerje, da gre več v linearno povišanje plač
               in manj na posebno proračunsko postavko, vendar mi smo svoji pogajalski skupini
               naročili, da vztraja pri tej logiki, ker je finančno vzdržna in ker je to edini
               način, da pridemo do končnega cilja. Drugi način bi seveda bil povečati obseg
               sredstev mase za plače v javnem sektorju. To je ta trenutek nemogoče.</p>
            </sp>
            <sp xml:id="SDZ4-Redna-03-2005-02-21.sp184">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ministru za okolje in prostor gospodu Janezu Podobniku bo postavil
               poslansko vprašanje gospod Anton Kokalj. Prosim.</p>
            </sp>
            <sp xml:id="SDZ4-Redna-03-2005-02-21.sp185">

               <speaker>ANTON KOKALJ:</speaker>

               <p>Hvala za besedo. Spoštovani gospod minister. Prejšnja vlada je 13. julija 2004
               sprejela sklep o ugotovitvi usklajenosti predloga odloka o spremembah in dopolnitvah
               prostorskih sestavin, planskih aktov občine Komenda z obveznimi izhodišči prostorskih
               sestavin dolgoročnega plana Republike Slovenije za obdobje 1986 do 2000, ki se
               nanašajo na obvezna izhodišča prostorskih sestavin dolgoročnega plana Republike
               Slovenije na območju, ki ga ta predlog odloka opredeljuje kot območje
               poslovno-proizvodne cone 02/1 - ozki del - druga faza.</p>
               <p>Ugotavljamo, da ministrstvo za okolje in prostor med preloženimi strokovnimi mnenji,
               na osnovi katerih je bil sprejet sklep, ni priložilo tudi strokovnega mnenja o vplivu
               sprememb prostorskega plana na posebno varstveno območje, ki je navedeno v Naturi
               2000 in leži v neposredni bližini območja, na katerega se nanaša predlog odloka. S
               spremembo prostorskega plana občine Komenda, ki ga opredeljuje odlok, se bodo
               bistveno spremenile hidrografske karakteristike celotnega območja, ki je v odloku
               opredeljeno kot poslovno-proizvodna cona, ozki deli, kar bo tudi vplivalo na posebno
               varstveno področje, ki je vključeno v Naturo 2000. To ni edini primer, ki se je o teh
               postopkih, ki so se v lanskem letu sprejemali v prejšnji vladi - mislim, da gre za
               nekaj desetin občin, za katere je vlada sprejemala skladnost njihovih sestavin planov
               s prostorskimi sestavinami dolgoročnega plana Republike Slovenije na njihovih
               območjih. Ugotavlja se namreč, da je to eden od primerov, in sicer, da niso bila
               pridobljena vsa strokovna mnenja, ki bo omogoča vladi izdajati pozitivnih sklep na
               predlagane spremembe plana s strani občin.</p>
               <p>Sprašujem ministra za okolje in prostor, gospoda Janeza Podobnika: Ali bo Vlada
               Republike Slovenije ponovno obravnavala in pregledala navedeni sklep in pridobila
               tudi mnenje, ki ni bilo pridobljeno? Ali bo pregledala ponovno tudi ostale sklepe, ki
               jih je izdala kot pozitivne, in sicer z vidika ustreznosti oziroma kompletnosti
               strokovnih mnenj, ki bi jih morala dati posamezna ministrstva?</p>
               <p>Kot sem že omenil, gre za nekaj desetin občin in gre za dejstvo, da tudi v drugih
               primerih niso bila pridobljena ustrezna pozitivna strokovna mnenja, na podlagi
               katerih naj bi vlada sprejemala pozitivne sklepe v zvezi z usklajenostjo predlogov
               planov v občinah k izhodiščem sestavin dolgoročnega plana Republike Slovenije na
               njihovih območjih.</p>
               <p/>
            </sp>
            <sp xml:id="SDZ4-Redna-03-2005-02-21.sp186">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, gospod minister.</p>
            </sp>
            <sp xml:id="SDZ4-Redna-03-2005-02-21.sp187">

               <speaker>JANEZ PODOBNIK:</speaker>

               <p>Hvala za besedo. Spoštovani poslanec Kokalj. Proučili smo dokumentacijo, ki se
               nanaša na navedeni sklep vlade iz 13. julija 2004. Datum je pomemben zato, ker je
               potem 20. julija 2004 stopila v veljavo strategija prostorskega razvoja Slovenije.
               Torej, ta teden dni razlike je zelo pomemben.</p>
               <p>Občina Komenda je v svoji vlogi za pridobitev sklepa vlade priložila mnenja Agencije
               Republike Slovenije za okolje dne 30. junija 2004. V tem ji je bilo navedeno stališče
               sektorja za ohranjanje narave, da je obravnavani planski akt usklajen z obveznimi
               republiškimi izhodišči s področja varstva narave. Po podatkih, ki smo jih danes
               pridobili, je to stališče vlada upoštevala pri izdaji svojega sklepa. Poleg tega pa
               je agencija v istem mnenju tudi navedla, da je predlagana prostorska ureditev
               načrtovana v neposredni bližini območja zadnje struge pri Suhadolah, ki je z uredbo o
               posebnih varstvenih območjih, to je območje Natura 2000, ki ga tudi vi gospod
               poslanec, omenjate, določeno za potencialno območje Natura 2000 in se nahaja južno od
               načrtovane spremembe. Glede na to ugotavljamo, da je Agencija občino opozorila, da je
               treba v skladu z 11. členom prehodnih določb zakona o spremembah in dopolnitvah
               zakona o ohranjanju narave za plane, ki lahko pomembno vplivajo na območje Natura
               2000, izvesti presojo sprejemljivosti posegov v naravo v skladu z 8. členom te
               uredbe.</p>
               <p>Ne glede na to, da vlada v svojem sklepu ugotavlja usklajenost sprememb in
               dopolnitev prostorskih sestavin planskih aktov občine Komenda z obveznimi izhodišči
               prostorskega plana Slovenije na področju varstva narave, pa je v času postopka
               sprejemanja sprememb že veljala uredba o posebnih varstvenih območjih, to je Natura
               2000, iz katere izhaja, da je treba pri nadaljnjem načrtovanju izvesti presojo
               sprejemljivosti plana na posebna varstvena območja. Kaj to pomeni? To pomeni, da se
               občina Komenda pri nadaljnjem načrtovanju na izvedbenem nivoju ni oziroma se ne bo
               mogla izogniti postopku presoje sprejemljivosti posegov v naravo. V primeru morebitne
               ugotovljene nesprejemljivosti predlaganih posegov v naravo občina ne bi mogla
               sprejeti prostorskega izvedbenega načrta oziroma bi - v skladu z določbami zakona o
               ohranjanju narave tega spremenjenega zakona - lahko predlagala uvedbo postopka
               prevlade javne koristi nad javno koristijo ohranjanja narave. To je ta alternativna
               možnost, ki sem jo v tem odgovoru tudi povedal.</p>
               <p>Na vaše konkretno vprašanje lahko torej ugotovim, da vladi Republike Slovenije ni
               treba ponovno obravnavati zgoraj navedeni sklep in da zadrži njegovo izvajanje, saj
               je že s samim zakonom o spremembah in dopolnitvah zakona o ohranjanju narave in na
               njegovi podlagi s sprejeto uredbo že določena presoja sprejemljivosti načrtovanih
               posegov v naravo. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp188">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite dopolnilni odgovor? Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp189">

               <speaker>ANTON KOKALJ:</speaker>

               <p>Med drugim sem tudi vprašal, če bo ministrstvo preverilo tudi skladnost ostalih
               pozitivnih sklepov s strokovnimi mnenji, ki jih je bilo treba pridobiti v tem
               postopku. Namreč, dejstvo je, da je urad za prostorsko planiranje vladi pisno izdajal
               informacijo, da so vloge nekaterih občin popolne, čeprav je iz korespondence jasno,
               da vloge niso bile popolne.</p>
               <p>Zato predlagam in sprašujem: Ali je ministrstvo pripravljeno preveriti postopke, ki
               so, kot vemo, v veliki časovni stiski potekali v tistem obdobju? Kaj bo ukrepalo, če
               se ugotovi, da dejansko sklepi vlade niso temeljili na vseh pogojih, na katerih bi
               morali temeljiti, da bi lahko vlada izdajala pozitivna soglasja k spremembam planov?</p>
               <p/>
            </sp>
            <sp xml:id="SDZ4-Redna-03-2005-02-21.sp190">

               <speaker>JANEZ PODOBNIK:</speaker>

               <p>Hvala za dodatno vprašanje. Na kratko bom še enkrat poskušal skoncentrirati, v čem je
               bistvo problema. Namreč, vlada je lahko ugotavljala usklajenost osnutkov sprememb in
               dopolnitev prostorskih sestavin planskih aktov občin z obveznimi izhodišči iz
               prostorskega plana Slovenije le do uveljavitve strategije prostorskega razvoja
               Slovenije. In to je z odlokom uspel državni zbor 18. junija in je stopil v veljavo
               20. julija 2004. To je bilo tisto obdobje vročega julija, ko se je zgodilo veliko teh
               sprememb, na kar sedaj opozarja spoštovani poslanec.</p>
               <p>Na podlagi pravne interpretacije, ki jo imam pred seboj, pa v zakonu o urejanju
               prostora ni podlage, da bi vlada Republike Slovenije ponovno obravnavala sklepe, ne
               samo za to občino, ampak tudi za več občin, o katerih vi, poslanec, govorite, in da
               bi zadržala njegovo izvajanje v smislu ponovne presoje skladnosti planskih aktov
               občine z obveznimi izhodišči iz prostorskega plana Slovenije. Meni kot ministru pa se
               postavlja tako pravno, na nek način pa tudi politično vprašanje: na kakšen način
               lahko sedanja vlada sanira morebitne napačne ugotovitve ali druge napake, ki so bile
               očitno tudi storjene pri odločitvah v zvezi s spremembami in dopolnitvami prostorskih
               planskih aktov občin. To bo ena od mojih nalog v prihodnje. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp191">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Minister za delo, družino in socialne zadeve je odsoten, zato sprašujem
               gospo poslanko Cveto Zalokar Oražem, ali želi postaviti poslansko vprašanje? Prosim,
               izvolite.</p>
            </sp>
            <sp xml:id="SDZ4-Redna-03-2005-02-21.sp192">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Spoštovani kolegi in kolegice, ministra sprašujem naslednje.</p>
               <p>Prejšnja vlada je izrazila podporo mednarodnemu projektu ustanavljanja instituta za
               enake možnosti, ki bi deloval za celotno Evropsko unijo in naj bi imel sedež v eni od
               novih članic. Prizadevanja prejšnje vlade so opazili tudi v državah Evropske unije in
               v Evropski komisiji, zato je obstajala zelo realna možnost, da Slovenija prevzame
               vodenje in sedež instituta za enake možnosti, o čemer so se predstavniki ministrstva
               za delo, družino in socialne zadeve že pogovarjali z ministricami in ministri za
               področje nediskriminacije in enakosti spolov. Ministrstvo urada Janeza Drobniča v
               izjavi za enega od slovenskih tednikov sicer podpira ustanovitev tega instituta,
               vendar pa minister pravi tudi naslednje, citiram: "V zvezi z možnostjo, da bi bil
               sedež tega instituta v Sloveniji, izražam pomisleke glede financiranja instituta in
               zagotavljanja kadrov." Takšni argumenti kažejo na ministrovo slabo poznavanje
               problematike, saj zato ni potrebno dodatnih finančnih sredstev, po mojem prepričanju
               pa je v Sloveniji tudi dovolj kadra, ki bi lahko delal v tem institutu. Zato
               sprašujem ministra Drobniča, glede na to, da se bo o tej zadevi odločalo prav v teh
               dneh: Ali podpira idejo, da Slovenija prevzame vodenje in sedež instituta za enake
               možnosti? Ter: Zakaj je minister Drobnič po naših informacijah ustavil pogajanja z
               organi Evropske unije, da se sedež instituta za enake možnosti ustanovi v Sloveniji?
               Hvala.</p>
            </sp>
            <sp xml:id="SDZ4-Redna-03-2005-02-21.sp193">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospodu ministru za okolje in prostor Janezu Podobniku bo postavil
               poslansko vprašanje gospod mag. Tomaž Štebe. Prosim.</p>
            </sp>
            <sp xml:id="SDZ4-Redna-03-2005-02-21.sp194">

               <speaker>MAG. TOMAŽ ŠTEBE:</speaker>

               <p>Hvala lepa, gospod podpredsednik. Spoštovani visoki ministrski zbor, drage kolegice,
               spoštovani kolegi. Za ministra za okolje in prostor sem pripravil vprašanje oziroma
               bolečino, ki nas tare, vse lastnike nepremičnin in tudi občine.</p>
               <p>Prejšnje vlade niso uredile problematike glede neustavnosti nadomestila za uporabo
               stavbnih zemljišč, namesto tega so občine z začasnim zakonom zavezale za uvajanje
               dodatnih davkov za nezazidana stavbna zemljišča, dele teh zemljišč in podobno.</p>
               <p>Sprašujem vas gospod minister: Kdaj in kako boste uredili problematiko v zvezi z
               nadomestilom za uporabo stavbnih zemljišč, odpravili neustavnost sedanje ureditve
               tega področja in to problematiko ustrezno uredili, predvidoma z zakonom o davku na
               nepremičnine po zgledu drugih evropskih držav? Podedovali ste sicer slabo oziroma
               nedokončano delo, načrtovano cel mandat prejšnjih vlad v prejšnjem mandatu državnega
               zbora. Zato vprašanje sprejmite z dobrohotnostjo. Vem, da je ogromno problemov. Vem
               tudi - in v občina smo pričakovali vsaj štiri leta, sedaj že četrto leto, da bo zakon
               o obdavčitvi nepremičnin sprejet. Kot sem že rekel, so prejšnje vlade namesto zakona
               sprejemale prehodne določbe o zakonu o nadomestitvi oziroma o zakonu o samih
               zemljiščih, s katerim so silile oziroma tudi prisilile nekatere občine, da zdaj
               zbirajo vse podatke o nezazidanosti oziroma dela nezazidanosti stavbnih zemljišč in
               tudi o samih objektih. Tu je velik problem zaradi tega, ker evidence niso samo v
               pristojnosti občin, ampak tudi države in so zelo neurejene. Problema ravno tega
               urejanja evidenc se prejšnja vlada oziroma ministrstvo ni lotilo, da bodo v vladi
               pripravili vse potrebno in da bo državni zbor sprejel zakon, pa kljub trdnim
               napovedim ni bilo izvedeno. Enakost pred zakonom po 14. členu ustave je s tem
               nadomestilom za uporabo stavbnih zemljišč, kot je uveljavljeno že več let, kršeno,
               ker se objekti in sedaj še zemljišča točkujejo ne glede na njihovo dejansko vrednost
               oziroma uporabnost. Za staro hišo, na primer, plačujete enako kot za popolnoma novo
               hišo z enakimi količinskimi podatki. Hvala lepa za odgovor.</p>
            </sp>
            <sp xml:id="SDZ4-Redna-03-2005-02-21.sp195">

               <speaker>PODREDSEDNIK MAG. VASJA KLAVORA:</speaker>

               <p>Prosim, gospod minister.</p>
            </sp>
            <sp xml:id="SDZ4-Redna-03-2005-02-21.sp196">

               <speaker>JANEZ PODOBNIK:</speaker>

               <p>Hvala za besedo. Spoštovani poslanec Štebe, mag. Štebe, jaz sprejemam vaše vprašanje
               dobrohotno. Področje urejanja nadomestila za uporabo stavbnih zemljišč je zelo
               zapleteno, še posebej dobro ga poznajo ne samo lastniki, tudi lastniki, še posebej
               dobro ga poznajo vsi tisti, ki se ukvarjajo s financiranjem občin, še posebej župani.
               V petih kratkih točkah vam bom poskušal odgovoriti na vaše vprašanje.</p>
               <p>Najprej ustavno sodišče je o ustavnosti tega instituta odločalo že večkrat in je v
               svojih odločbah ugotovilo, da sam institut nadomestila ni v nasprotju z ustavo. In v
               svojih obrazložitvah je tudi večkrat poudarilo, da pravna podlaga za obveznost
               plačevanja ni pravica uporabe stavbnega zemljišča v družbeni lastnini, temveč
               neposredna uporaba zazidanega in nezazidanega stavbnega zemljišča. Drugič. Že vse,
               odkar velja stari zakon, to je zakon o stavbnih zemljiščih, to pa je daljno leto
               1984, je določeno, da se to nadomestilo plačuje od zazidanega in od nezazidanega
               stavbnega zemljišča. To pomeni: kljub temu da se je v zadnjem času nekaj manjših
               popravkov zakona naredilo, je osnovna obveznost določena že z osnovnim zakonom.</p>
               <p>Tretjič. V nasprotju z zakonom pa so tisti občinski odloki o nadomestilu uporabe
               stavbnega zemljišča, ki takšno obveznost nalagajo tudi za objekte javne gospodarske
               infrastrukture, saj se z njimi zagotavlja tako opremljenost zemljišč za gradnjo kot
               obratovanje že zgrajenih objektov. To pa je zelo velik problem, kajti nekatere občine
               so se zaradi te odločbe ustavnega sodišča, ki je ugotovilo to nezakonitost, znašle
               tako rekoč pred finančnim zlomom. Četrtič. Ker preprosto ni bilo mogoče, tudi
               prejšnji vladi ni uspelo, da bi tako rekoč čez noč ukinila enega od zelo pomembnih
               virov, lahko rečemo tudi financiranja občin, to določa tudi zakon o financiranju
               občin, je nova vlada pričela z reformo dosedanjega davčnega sistema. Pričeli smo s
               pripravo ustreznih novih predpisov, tudi z novim zakonom o financiranju lokalnih
               skupnosti in z drugimi predpisi, s katerimi bomo določili, da z dnem njihove
               uveljavitve se preneha z odmerjanjem nadomestila za uporabo stavbnega zemljišča.</p>
               <p>In še petič. Kaj pa do takrat, kar sprašujete vi, gospod poslanec. Kaj je z vmesnim
               časom, dokler davčni sistem ne bo uveljavljen, nov davčni sistem? Vlada bo pripravila
               poenotenje sedanjega sistema tudi s področja odmerjanja nadomestil, in sicer tako, da
               bomo resor, ki ga sam vodim, skupaj s financami in službo vlade za lokalno samoupravo
               in regionalno politiko pripravili nujne zakonske novele. Na njihovi podlagi bi bilo
               mogoče zagotoviti sprotno nadzorstvo nad sprejemanjem občinskih odlokov o nadomestilu
               in tudi izdati ustrezna navodila, da ti odloki ne bi bili v nasprotju s predpisi. S
               takšnimi rešitvami se je zelo intenzivno pričelo že v mesecu decembru, takoj, ko je
               bila oblikovana nova vlada.</p>
               <p>In tudi v skladu s programom dela vlade smo pričeli, smo že pristopili k izboljšanju
               nepremičninskih evidenc in razvoju metod množičnega vrednotenja nepremičnin na osnovi
               tržne vrednosti. To je ena od podlag, na podlagi katerih bomo lahko posodobili
               obstoječo, vendar medsebojno tudi neusklajeno davčno zakonodajo, in jo poskušali
               povezati v poenoteni sistem.</p>
               <p>Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp197">

               <speaker>PODPREDSEDNIK MAG. VASJA KLAVORA:</speaker>

               <p>Želite še... Ne? Hvala lepa.</p>
               <p>Minister za šolstvo in šport je odsoten. Ali želi gospod Ljubo Germič postaviti
               kljub temu poslansko vprašanje? Izvolite, prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp198">

               <speaker>LJUBO GERMIČ:</speaker>

               <p>Hvala lepa¸, gospod predsedujoči. Spoštovani ministri, kolegice in kolegi!</p>
               <p>Na tiskovni konferenci, ki je bila pripravljena ob razpisu za vpis v srednje šole,
               je gospod minister izjavil, da je na gimnazijah letos prvič na voljo manj vpisnih
               mest. Delež vpisnih mest naj bi znašal 35,5%, medtem ko je lani znašal 38,2%. Tako je
               minister izrazil prepričanje, da se bo s tako imenovanim kulturnim premikom kot
               odgovorom na želje in pritiske otrok in staršev zmanjšalo nesorazmerje med poklicnimi
               oziroma strokovno-tehničnimi in gimnazijskimi programi, saj Slovenija po mnenju
               ministra ni tako bogata, da bi izobraževala ljudi, ki bi bili kasneje brezposelni, in
               da je minister s tem ukrepom prisluhnil potrebam gospodarstva.</p>
               <p>Natančnejši pregled razpisanih vpisnih mest govori drugače, saj je ob upoštevanju
               manjšega števila otrok, ki bodo letos zaključili osnovno šolo, število prostih mest v
               vseh vrstah gimnazijskih programov celo večje kot lani. Če tukaj upoštevamo
               zmanjšanje števila vpisnih mest v gimnazijske programe za 106, ob zmanjšanju števila
               otrok, ki zaključujejo osnovnošolski program, s številom 626, vidimo, da je to 17%,
               medtem ko delež gimnazijske populacije v celotni populaciji predstavlja 35,5%.</p>
               <p>Ker takšno interpretiranje podatkov lahko ocenimo kot informacijo, ki ima namen
               narediti vtis, ki ga konkretne številke demantirajo, sprašujem gospoda ministra za
               šolstvo in šport: Kako pojasnjuje razhajanja med njegovo interpretacijo vpisnih mest
               v gimnazijske programe in realnimi številkami vpisnih mest v gimnazijske programe, ki
               ne potrjujejo tega, kar je navedel gospod minister?</p>
               <p>Prosil bi, spoštovani gospod predsedujoči, če mi minister lahko ustno odgovarja na
               to vprašanje na naslednji oziroma na eni izmed naslednjih sej, ko bo prisoten. Hvala
               lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp199">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospodu ministru za zdravje, specialistu akademske stopnje Andreju
               Bručanu, bo postavil poslansko vprašanje Geza Džuban.</p>
            </sp>
            <sp xml:id="SDZ4-Redna-03-2005-02-21.sp200">

               <speaker>GEZA DŽUBAN:</speaker>

               <p>Hvala lepa, predsedujoči. Spoštovani gospod minister, kolegice in kolegi! Vprašanje
               gospodu ministru za zdravje v zvezi z izbiro in imenovanjem novega direktorja Splošne
               regijske bolnišnice v Murski Soboti.</p>
               <p>Konec januarja je potekel mandat dr. Bojanu Korošcu. Pristojni organ je pravočasno
               izvedel razpis in po razpisu obravnaval vloge, ki so bile, kjer je dr. Korošec dobil
               absolutno podporo, mislim, da 8 proti 0. Kljub temu da je dr. Korošec imel tovrstno
               podporo, ni bil potrjen za direktorja Splošne bolnišnice v Murski Soboti, še več,
               konec mandata so mu bila odvzeta vsa pooblastila. V teku je novi razpis in seveda
               potem nas zanima odločitev vas, gospod minister. Ali boste kandidata, ki uživa
               popolno podporo znotraj bolnišnice - oba poznava tudi dopise dveh sindikatov, ki
               delujeta znotraj bolnišnice v Murski Soboti - podporo županov, celo nekateri župani
               Demokratske stranke ga podpirajo, in podporo v okolju, kjer se je dr. Korošec pokazal
               kot izredno strokoven, delaven, kooperativen direktor znotraj bolnišnice Murska
               Sobota, tudi s primerno kvalifikacijo za tovrstno vodenje in nas zanima: Kako se bo
               razpletla zgodba? Zanima nas: Kako boste, gospod minister, ravnali, ko boste ponovno
               pred odločitvijo, ali boste dr. Korošca podprli za direktorja bolnice v okolju, v
               katerem uživa visoko podporo? Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp201">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, gospod minister.</p>
            </sp>
            <sp xml:id="SDZ4-Redna-03-2005-02-21.sp202">

               <speaker>ANDREJ BRUČAN:</speaker>

               <p>Vesel sem, gospod poslanec, za to vaše vprašanje, da lahko tukaj pravzaprav javno
               odgovorim na nekatere probleme s tem v zvezi. Svet zavoda Splošne bolnice Murska
               Sobota je dejansko po izvedenem postopku javnega razpisa sprejel sklep, s katerim je
               za direktorja imenoval gospoda Bojana Korošca, kot je bilo tu že rečeno. Člani sveta,
               to se pravi, tudi predstavniki ustanovitelja, med njimi tudi predsednik sveta, so
               bili takrat naprošeni, ker je bilo to v prehodnem obdobju formiranja nove vlade, da
               imenovanje odložijo, in sicer za toliko časa, dokler se ne opravi napovedani obisk v
               bolnišnici, vendar tega predloga ustanovitelja niso upoštevali. Nasprotno, izjavili
               so celo, da za to ne vidijo nobenega razloga. No, jaz sem ta obisk kasneje tudi
               opravil v bolnišnici Murska Sobota in ugotovil, da je dejansko iz nekih finančnih
               ozirov je neka minimalna izguba, vendar odnosi v bolnišnici nikakor niso tako dobri,
               kot ste vi tu povedali. Na podlagi te ugotovitve in na podlagi kasneje izvoljenega
               novega sveta zavoda je bilo ugotovljeno, da stanja v bolnišnici Murska Sobota ni
               mogoče urediti z dosedanjim vodenjem te bolnišnice. Očitki so se nanašali tudi na
               politično vodenje te bolnišnice v zadnjih osmih letih, vendar je o tem vedno, kot
               veste, razmeroma težko realno presojati.</p>
               <p>Podporo, ki ste jo omenili kot možno podporo s strani sindikata, sem vzel seveda
               resno, vendar vam moram odgovoriti, da gre istočasno tudi za nasprotovanje številnih
               drugih organizacij, med njimi zdravniške zbornice in kar v veliki meri tudi lokalnega
               okolja.</p>
               <p>Vlada je obravnavala predlog, ki sem ga dal, da se v taki situaciji sedanjemu
               direktorju ne podaljša mandata. Potem je svet zavoda na seji 11.2.2005 sprejel sklep,
               da se delovno mesto direktorja ponovno razpiše. Istočasno je svet zavoda tudi
               imenoval v.d. direktorja. Mislim, da v tem primeru ob ponovnem razpisu ni nobenih
               zadržkov, da se sedanji direktor ponovno ne prijavi, da pa res v miru, tako kot smo v
               začetku predvidevali, opravimo vse potrebne razgovore in se potem odločimo za
               direktorja, ki bo najbolj primeren in bo odgovarjal vsem kriterijem, ne samo
               kriterijem enega sindikata, to verjetno ni dovolj za mesto direktorja.</p>
               <p>Ob tej priložnosti bi rad povedal, da nikakor ne nameravam kot minister na tem
               področju delovati politično, kar se tiče imenovanja posameznih direktorjev. Tu
               nameravam upoštevati strokovne kriterije, pri tem pa vedno upoštevati tudi mnenje
               tistega okolja, v katerem bo to mesto pač razpisano. To je prav v nasprotju s tistim,
               kar se je dogajalo prej. In prav iz teh okolij, od koder zdaj prihaja največ pripomb,
               je bilo ves čas čutiti to politično kadriranje, ki se je seveda dogajalo tudi v tem
               okolju v zadnjih osmih letih.</p>
               <p>Mislim in upam, da sem s tem deloma odgovoril na to konkretno vprašanje. Želim pa
               odgovoriti tudi na nekatere namige glede imenovanja svetov zavodov. Niti v enem
               primeru ne bomo sveta zavoda predčasno prekinili, kjer je možno z njim sodelovati.
               Prav nasprotno, kot se je zgodilo v prejšnjem mandatu, ko so svet kliničnega centra,
               ki smo ga imenovali leta 2000, nemudoma ukinili takoj po nastanku nove vlade decembra
               2000. Tako bomo v tem oziru bomo popolnoma drugače ravnali, predvsem pa se ozirali na
               stanje v posameznem zavodu. Hvala.</p>
            </sp>
            <sp xml:id="SDZ4-Redna-03-2005-02-21.sp203">

               <speaker>PODPREDSEDNIK MAG. VASJA KLAVORA:</speaker>

               <p>Želite dopolnilni odgovor? Prosim.</p>
            </sp>
            <sp xml:id="SDZ4-Redna-03-2005-02-21.sp204">

               <speaker>GEZA DŽUBAN:</speaker>

               <p>Hvala lepa. V tem času so nekateri člani sveta zavoda zamenjani, med drugimi je tudi
               naš kolega Feri Horvat, in seveda so odločali tako, kot ste želeli, zamenjani so, pa
               da ne bi slučajno še enkrat ponavljali, da niso politično zamenjani. Vi pravite, da
               političnih kriterijev ne boste uporabili. Kateri odnosi v bolnici niso dobri?
               Redkokateri kolektiv je, kjer so vsi zadovoljni, ali nikjer verjetno na svetu: Ampak,
               kje je tisto, da odnosi v bolnici niso dobri? Ravno sindikata iz bolnice, sindikat
               medicinskih sester in neodvisni nam pišejo - tudi drugi kolegi poslanci iz Pomurja
               smo dobili isto pismo - da je dr. Korošec bil tisti, ki je vzpostavil dobre odnose v
               preteklosti. Nekateri se spomnimo daleč nazaj, da so bili odnosi mnogo slabši v
               nekaterih obdobjih. V čem je dr. Korošec politično vodil bolnico? Zaradi tega, da jo
               je izgrajeval v vseh teh letih in je spravil v pozitivno poslovanje? Za mene to ni
               politično vodenje! Da pa slučajno pripada neki politični stranki, saj vendar ves čas
               govorimo, da ni demokracije brez političnih strank, in ves čas poslušamo, kako bo
               strokovno kadrovanje, tokrat je pa problem, da bodo nekateri, ki imajo strokovne
               reference, izpadli pri tovrstnih imenovanjih. Mislim, da sem postavil še nekaj
               dodanih vprašanj.</p>
               <p/>
            </sp>
            <sp xml:id="SDZ4-Redna-03-2005-02-21.sp205">

               <speaker>PODPREDSEDNIK MAG. VASJA KLAVORA:</speaker>

               <p>Hvala.</p>
            </sp>
            <sp xml:id="SDZ4-Redna-03-2005-02-21.sp206">

               <speaker>ANDREJ BRUČAN:</speaker>

               <p>Hvala lepa za to dopolnilo, vendar kakšnih bistvenih dodatnih vprašanj nisem slišal -
               glede na tisto, kar sem že odgovoril. Dejansko je dobil pismeno podporo, kolega
               Korošec, od enega sindikata - to sem vam že prej povedal. Povedal sem vam pa tudi že
               prej, da je dobil pa nasprotovanje od cele vrste drugih organizacij na tem področju,
               predvsem od zdravniške zbornice in tudi od lokalnih oblasti. Prav zaradi tega sem se
               odločil na podlagi prejšnje razlage, ki sem vam jo tu dal, da sem se hotel sem pred
               imenovanjem ali neimenovanjem direktorja posvetovati z bivšim, s prejšnjim svetom
               zavodova, pa mi tega niso dovolili, ampak so na silo v nekem prehodnem obdobju
               sforsirali to nastavitev z notranjimi grožnjami posameznikom, ki so zaposleni v tej
               bolnici, da če bodo glasovali drugače, bodo pač prišle take in drugačne sankcije.
               Mogoče tega ne veste, jaz pa to vem. Zaradi tega sem se odločil, da bom to imenovanje
               prestavil v nek mirnejši čas. To se je tudi sedaj zgodilo. Kaj drugega pa seveda na
               to niti ne bi mogel odgovoriti.</p>
               <p>Moram pa seveda reči še nekaj, da je v tem času murskosoboška porodnišnica še vedno
               zaprta, da v murskosoboški porodnišnici, novi, ne sprejemajo porodnic in da se tudi
               točno ne ve, kaj s to porodnišnico v prihodnje bo. To seveda ni dober znak vodenja
               bolnišnice.</p>
               <p>Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp207">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ministru za okolje in prostor, gospodu Janezu Podobniku, ministru za
               pravosodje, gospodu doktorju Lovru Šturmu in ministru za finance, gospodu Andreju
               Bajuku bo postavil poslansko vprašanje gospod Rudolf Petan.</p>
               <p>Rad bi vas opozoril, spoštovani gospodje ministri, da imate za odgovor vsi skupaj na
               voljo 5 minut.</p>
               <p/>
               <p/>
            </sp>
            <sp xml:id="SDZ4-Redna-03-2005-02-21.sp208">

               <speaker>RUDOLF PETAN:</speaker>

               <p>Hvala za besedo. Ta je zelo ostra.</p>
               <p>Poslansko vprašanje tem ministrom, moral bi vsaj še enega navesti, ampak je že to
               preveč. Sprašujem v zvezi s poslovno-stanovanjsko zgradbo Trzin, Motnikova 1, na
               parcelni številki 12-44/73 KAO Trzin, tako imenovani "Grad".</p>
               <p>Sprašujem sledeče, spoštovane ministre, ki jih seveda lepo pozdravljam. Kako je
               mogoče, da zakonca Rijavec, lastnika zgradbe prodajata apartmaje, ki jih kljub
               preverjanju na zemljiški knjigi - konkretno 12.4.1997, kjer je bilo ugotovljeno, da
               je prosto, prodaje - in notarsko overovljeni pogodbi ta in ta ni možno vpisati v
               zemljiško knjigo zaradi ločitve obeh partnerjev? Posredovanje za nakup je opravila
               pooblaščena hiša Ilirika, Nepremičnine. Tudi uradna izjava notarke M.K. z dne
               19.11.1998, to je skoraj dve leti kasneje, še vedno govori, da je prosto bremen,
               torej je možen vpis v zemljiško knjigo. To pomeni, da je izjava te notarke neresnična
               ali lažna, po domače. Pri tem pa ni mogoče dobiti podatkov od občine Domžale, ali sta
               lastnika dobila od občine kakršnakoli občinska sredstva - zaprosila z dne 26.3.2004.
               Kljub nezmožnosti vpisa v zemljiško knjigo, kupci niso lastniki, pa davčna uprava
               Republike Slovenije, urad Ljubljana, izpostava Domžale, kupcem apartmajev redno
               zaračunava nadomestila za uporabo stavbnega zemljišča - imam vso potrebno
               dokumentacijo za to -, enako ista ustanova zaračunava davek od premoženja. Tudi za to
               imam dokumentacijo, in vse ostalo, kar sem napisal.</p>
               <p>Kako je mogoče, da v okrajno sodišče v Domžalah razpiše licitacijo istih stanovanj,
               5.1.2004, ki so jih kupci plačali preko pooblaščenih nepremičninskih agencij, pa jih
               ni mogoče vpisati v zemljiško knjigo za prodajo? Ali bi tako že drugič prodana
               stanovanja pa bilo možno vpisati v zemljiško knjigo? In: Ali ne postopa sodišče enako
               kot brezvestna lastnika, in zavaja potencialne kupce?</p>
               <p>Postavljam vprašanje vsem trem ministrom: Kako je to mogoče, če smo pravna država?
               Ali ne kaže primer na to, da so v nečedne posle vključene tudi institucije države? In
               pa nazadnje, zaradi česar tudi postavljam vprašanje: Kje je rešitev za prevarane
               kupce, ki jih je pa nekaj deset? Bili so primeri, prinesli so mi dokumentacijo, in za
               vse, kar sem navedel, imam tudi ustrezne dokumente. Pa bi prosil za odgovor, kdorkoli
               se bo pač opogumil in mi skušal odgovoriti. Hvala lepa.</p>
               <p/>
            </sp>
            <sp xml:id="SDZ4-Redna-03-2005-02-21.sp209">

               <speaker>PODPREDSEDNIK MAG. VASJA KLAVORA:</speaker>

               <p>Prosim, gospod minister za okolje.</p>
               <p/>
            </sp>
            <sp xml:id="SDZ4-Redna-03-2005-02-21.sp210">

               <speaker>JANEZ PODOBNIK:</speaker>

               <p>Zelo na kratko, ker bosta potem odgovarjala kolega dr. Šturm in dr. Bajuk.</p>
               <p>Nekaj podatkov, ki ste jih povedali, gospod poslanec Petan, je takih, da bi po mojem
               mnenju zadeva morala biti tudi aktualna oziroma posredovana na ustavno sodišče. Tu je
               bila kršena ustavna pravica nekaterih posameznikov, o katerih ste govorili.</p>
               <p>Glede resorja, ki ga vodim, pa bi samo to povedal, da je bilo gradbeno dovoljenje za
               gradnjo tega objekta izdano leta 1988, po podatku, ki ga imam, oziroma da so v
               pritličju objekta nedokončani poslovni prostori; da je sodnik za prekrške kršitelja
               že kaznoval. In ker sta investitorja kljub inšpekcijskim ukrepom začela objekt
               uporabljati, pa jim je inšpektor leta 2001 prepovedal uporabo objekta. Ker kljub
               takemu ukrepu investitorja nista prenehala uporabljati objekta, je inšpektor izdal
               sklep o dovolitvi prisilne izvršbe inšpekcijske odločbe z denarno kaznijo. Tu bi samo
               še povedal, da smo zaradi preprečitve takih in podobnih primerov, o katerih je
               govoril kolega Petan, v letu 2003 v državnem zboru sprejeli poseben zakon o
               nepremičninskem posredovanju, ki naj bi uredil problematiko posredovanja v prometu z
               nepremičninami. Bolj konkretno pa bosta odgovorila kolega ministra.</p>
               <p/>
            </sp>
            <sp xml:id="SDZ4-Redna-03-2005-02-21.sp211">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister za pravosodje, prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp212">

               <speaker>DR. LOVRO ŠTURM:</speaker>

               <p>Hvala. Spoštovani gospod poslanec! Na kratko. Sodišče je pri vodenju izvršilnega
               postopka vezano na zavarovanje interesov upnikov, ki so na podlagi sodb pridobili
               terjatve. Po navedbah sodišča le-to morebitnih kupcev ni zavajalo s prodajo na dražbi
               iz sledečih razlogov, ki jih sodišče navaja. Iz odredbe o prodaji je jasno razvidno,
               kaj je predmet prodaje. Zakon o izvršbi in zavarovanju nalaga sodišču, da pred
               pričetkom javne dražbe vpiše nepremičnine, ki so predmet prodaje. Ocenjena vrednost
               zadevne nepremičnine, torej celotne poslovne zgradbe, je 110 milijonov, kar pomeni,
               da bo potencialni kupec oseba, ki se ukvarja z nakupom nepremičnin in se torej
               zaveda, kaj pomeni nakup take nepremičnine. Poleg tega pa ima možnost vpogleda v
               spis, ki se ga resni kupci nepremičnin v praksi tudi poslužujejo. Vendar je treba
               povedati, da konkretnih podatkov o tej zadevi ministrstvo za pravosodje v tem
               trenutku ne more dobiti, ker so izvršilni spisi na ustavnem sodišču zaradi reševanja
               ustavne pritožbe tretjih oseb kot lastnikov stanovanj.</p>
               <p/>
            </sp>
            <sp xml:id="SDZ4-Redna-03-2005-02-21.sp213">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite besedo, gospod minister za finance?</p>
               <p/>
            </sp>
            <sp xml:id="SDZ4-Redna-03-2005-02-21.sp214">

               <speaker>DR. ANDREJ BAJUK:</speaker>

               <p>Hvala lepa, gospod podpredsednik. Spoštovani gospod poslanec Petan! Moj odgovor bo
               stvari še malo bolj zakompliciral.</p>
               <p>Dejstvo je, da smo v tem konkretnem primeru preverili podatke, s katerim razpolaga
               generalni urad davčne uprave Republike Slovenije, da je dejansko nadomestilo bilo
               odmerjeno na podlagi 61. in 62. člena zakona o stavbnih zemljiščih in odloka občine
               Domžale in pa kasneje, v letu 2003, pa tudi občine Trzin. Obveznost plačevanja
               nadomestila za uporabo stavbnega zemljišča je opredeljena v zakonu o stavbnih
               zemljiščih, ki določa, da je zavezanec za plačilo nadomestila neposredni uporabnik
               zemljišča oziroma stavbe ali dela stavbe imetnik pravice razpolaganja oziroma
               lastnik, najemnik stanovanja oziroma poslovnega prostora, imetnik stanovanjske
               pravice. Obveznost plačevanja nadomestila ni vezana na vpis v zemljiško knjigo. Tak
               je zakon.</p>
               <p>Na podlagi kupoprodajnih pogodb, ki so bile predložene izpostavi Domžale, je bil v
               skladu s 14., 15. členom zakona o davkih občanov odmerjen tudi davek od premoženja na
               posest tal. Obdavčenje premoženja pa je urejeno v zakonu o davkih občanov, ki določa,
               da je zavezanec za davek od stavb in prostorov za počitek oziroma rekreacijo, lastnik
               oziroma uživalec. Obveznost plačevanja davka ni vezana na vpis v zemljiško knjigo
               tudi v tem primeru.</p>
               <p>Torej, iz navedenega izhaja, da ni mogoče povezovati problematike nakupa
               nepremičnin, ki so bile obremenjene, zaradi česar imajo lastniki teh stanovanj težave
               pri vpisu lastninske pravice v zemljiško knjigo, z obveznostmi plačila davkov ali
               drugih obveznih dajatev, ki bremenijo lastnika oziroma uporabnika nepremičnin. Kje je
               rešitev? Deloma tudi v tej hiši. Neskladnost vseh teh zakonov je očitna.</p>
               <p>Hvala.</p>
               <p/>
               <p/>
            </sp>
            <sp xml:id="SDZ4-Redna-03-2005-02-21.sp215">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite še dopolnilni odgovor? Prosim.</p>
               <p/>
            </sp>
            <sp xml:id="SDZ4-Redna-03-2005-02-21.sp216">

               <speaker>RUDOLF PETAN:</speaker>

               <p>Hvala za besedo. Želel sem namreč to vprašati: To pomeni, da je z zakonodajo nekaj
               narobe? Če je možno, da neko stvar ne moreš vpisati v zemljiško knjigo, vse druge
               pravice in dolžnosti pa iz tega izhajajo. Bi še pa želel mogoče od doktorja Šturma
               pojasnilo tudi meni osebno, prav gotovo pa bo zanimalo tudi vse te "kvazi" lastnike,
               zato ker niso pravi lastniki. Zakaj sodišče ni zavajalo? Če sodišče prodaja neke
               objekte, ki so bili overovljeni pri notarju, pogodbe podpisane, to se pravi, so
               lastniki in od tega tudi plačujejo obveznosti. Po drugi strani ni možno vpisati v
               zemljiško knjigo, sedaj bi jih pa sodišče z licitacijo še enkrat prodalo. Ali bo
               sedaj pa možno vpisati v zemljiško knjigo ali jih bo zopet, po domače povedano,
               "okoli prineslo", pa bodo zopet ostali pred zemljiško knjigo? Obveznosti bodo imeli
               vse, praktično pa nobenih, ker tu je še kup drugih stvari v zvezi z inšpekcijskimi
               službami, ampak s temi vas nisem želel moriti, ker je zadeva že tako ali tako preveč
               komplicirana. Meni vseeno to ni jasno, še manj pa jasno tem ljudem, ki so se obrnili
               name in jih je kar veliko. Hvala.</p>
               <p/>
            </sp>
            <sp xml:id="SDZ4-Redna-03-2005-02-21.sp217">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, gospod minister.</p>
            </sp>
            <sp xml:id="SDZ4-Redna-03-2005-02-21.sp218">

               <speaker>DR. LOVRO ŠTURM:</speaker>

               <p>Hvala za besedo. Če smem na kratko odgovoriti na to vprašanje. Vsak kupec se mora
               sam prepričati, če ni na nepremičnini, ki jo kupuje, morda hipoteka. Če je hipoteka,
               je to seveda nekaj, kar bi ga moralo odvrniti od nakupa nepremičnine.</p>
               <p>Je pa res, da bi notar bil tisti, ki bi moral tu opraviti svojo vlogo in najmanj,
               kar je, lahko obljubim, da bomo v tem primeru opravili pregled tega notarskega
               poslovanja.</p>
               <p>Vsekakor pa, kot sem rekel, konkretnih podatkov nimam, ker so izvršilni izpisi
               trenutno na ustavnem sodišču. Bomo pa tej zadevi posvetili še pozornost.</p>
               <p/>
            </sp>
            <sp xml:id="SDZ4-Redna-03-2005-02-21.sp219">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ministru za visoko šolstvu, znanost in tehnologijo gospodu dr. Juretu
               Zupanu bo postavil poslansko vprašanje gospod dr. Pavel Gantar.</p>
            </sp>
            <sp xml:id="SDZ4-Redna-03-2005-02-21.sp220">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Spoštovani gospod minister, spoštovane kolegice in
               kolegi! Moje vprašanje, ki ga zastavljam ministru za visoko šolstvo, znanost in
               tehnologijo dr. Juretu Zupanu je, da je ICAN - internet cooperation assignment and
               numbers - organizacija, ki opravlja internet na tako imenovani infrastrukturni ravni.
               ICAN je 22. decembra 2004 poslal v javno obravnavo svoj strateški načrt. Javna
               razprava je odprta do 28. februarja 2005. Delovanje ICAN-a, ki ga je odslovilo
               ministrstvo za gospodarstvo ZDA, je ključnega pomena za delovanje kompleksnega
               sistema svetovnega medmrežja, na katerem sloni vse več dejavnosti na individualnih,
               poslovnih in vladnih ravneh. Moje vprašanje: Ali je vlada Republike Slovenije v
               vladno svetovalno telo, tako imenovani GAC, imenovala svojega predstavnika? In:
               Kakšno je stališče vlade Republike Slovenije do tega strateškega načrta? Kdo se je
               kot uradni predstavnik vlade <stage>(če se je sploh kdo)</stage> udeležil sestanka visokih
               predstavnikov za upravljanje interneta je pri direktoratu Evropske komisije za
               informacijsko družbo in medije? In: Kakšna stališča Slovenije zastopa glede odziva EU
               na omenjeni strateški načrt ICAN-a? Ali je vlada Republike Slovenije izvedla
               kakršnokoli javno posvetovanje zainteresirane strokovne javnosti, da bi oblikovala
               dokončna stališča? Za odgovor se zahvaljujem.</p>
               <p/>
            </sp>
            <sp xml:id="SDZ4-Redna-03-2005-02-21.sp221">

               <speaker>PODPREDSEDNIK MAG. VASJA KLAVORA:</speaker>

               <p>Prosim, gospod minister.</p>
            </sp>
            <sp xml:id="SDZ4-Redna-03-2005-02-21.sp222">

               <speaker>DR. JURE ZUPAN:</speaker>

               <p>Hvala lepa. Spoštovani gospod dr. Gantar. Navedenih je v bistvu pet vprašanj in bom
               odgovarjal kar po točkah na vsa vprašanja, ker so bolj tehnične narave, dovolite, da
               bom odgovore prebral.</p>
               <p>Prvo vprašanje, ali je vlada Republike Slovenije v vladno svetovalno telo odgovor
               med Government Advisor Committee imenoval svojega predstavnika. Svetovalno telo pri
               ICNN je bil imenovan gospod Davor Šoštar iz ministrstva za informacijsko družbo.
               Pismo o imenovanju je posedoval veleposlanik Ciril Štokl na sekretariat GAC ni
               običajno, da bi se tovrstna imenovanja opravljala s sklepi vlade, zato vlada RS
               omenjenega imenovanja ni obravnavala na svoji seji. Postopek imenovanja je bil
               opravljen v skladu z običajno prakso.</p>
               <p>Drugič, kakšno je stališče vlade do strateškega načrta ICNN. Vlada Republike
               Slovenija ni neposredno obravnavala strateškega načrta iz zelo preprostega razloga.
               Internet cooperation assigment and numbers je mednarodna organizirana neprofitna
               korporacija in ne mednarodna organizacija. Edina stična točka, kjer torej pride ICAN
               v stik z interesi s posameznih držav je posvetovalno telo GAC, v katerem ima
               republika svojega predstavnika. Torej to je tista točka, kjer se mora, ne pa
               vlada.</p>
               <p>Tretja točka, kdo je kot uradni predstavnik Vlade Republike Slovenije se udeležil
               sestanka na High Level Internet Governments Group pri direktoratu Evropske komisije
               za informacijsko družbo. Odgovor. Na sestanku za informacijske družbe in medije smo
               zaprosili stalno predstavništvo Republike Slovenije pri EU - torej njihovi
               predstavniki.</p>
               <p>Četrtič. Kakšna so stališča Slovenije, kakšna stališča je predstavnik Slovenije
               zastopal. Kot posvetovalno telo v času, odkar je Slovenija članica GAC, torej od
               junija 2003, ta organizacija ni obravnavala kakšnega strateškega načrta, so pa
               predstavniki iz držav članic EU posebej večkrat obravnavali posamezne točke tako
               strateškega načrta kot tudi stališča glede njih. Slovenski predstavnik je vedno
               sodeloval pri teh obravnavah in njegovo mnenje ne odstopa od mnenja drugih članov.
               Slovenija podpira načelne prioritete strateškega načrta in je pripravljena tudi na
               določena formalna dejanja, ki iz načrta izhajajo, vendar izključeno na način in v
               obsegu, ki ga bo smiselno sprejela večina držav članic. Primer je, recimo, relacija
               med ICAN in upravljalci vrhnih državnih domen, torej kako so vrhne državne domene
               obnašajo, ker Slovenija aktivno sodeluje z evropskim združenjem Center. In B,
               komisija Evropske unije je imenovala posebno skupino visokih predstavnikov iz svojih
               držav članic, ki se je tudi ubadala z vprašanji strateškega načrta, predvsem v tistih
               točkah, kjer se najdejo morebitne konfrontacije z drugačnimi idejami. Slovenski
               predstavnik je sodeloval v tej skupini in naša stališča so bila s temi stališči
               usklajena.</p>
               <p>In še odgovor na peto vprašanje. Ali je Vlada Republike Slovenije izvedla kakšno
               posvetovanje z zainteresirano strokovno javnostjo glede oblikovanja dokončnega
               stališča? Vlada Republike Slovenije zaradi specifične problematike ni izvedla
               formalnega javnega posvetovanja z zainteresirano strokovno javnostjo, je pa slovenski
               član pri ICAN opravil več pogovorov in posvetovanj s slovenskimi strokovnjaki z
               navedenega področja ter s predstavniki organizacij, na katere se navedena
               problematika neposredno nanaša.</p>
            </sp>
            <sp xml:id="SDZ4-Redna-03-2005-02-21.sp223">

               <speaker>PODREDSEDNIK MAG. VASJA KLAVORA:</speaker>

               <p>Želite še dopolnilni odgovor? Hvala lepa. Imamo še tri poslanska vprašanja, vsa ta
               so namenjena ministru za šolstvo in šport, ki je odsoten. Sprašujem najprej gospoda
               dr. Mitja Slavinca, ali želi postavitvi poslansko vprašanje? Da. Prosim.</p>
            </sp>
            <sp xml:id="SDZ4-Redna-03-2005-02-21.sp224">

               <speaker>DR. MITJA SLAVINEC:</speaker>

               <p>Hvala lepa za besedo. Vprašanje bom postavil in potem na naslednji seji pričakujem
               odgovor glede na odsotnost ministra. Delno pa se vprašanje vsebinsko navezuje tudi na
               vsebino vprašanja, ki ga je pred mano že postavila kolegica poslanka Pozsonceva,
               torej na organiziranost predšolske vzgoje. Predvsem pri občinah z nižjo stopnje
               gospodarske razvitosti se ta pojav pojavlja, kajti v teh primerih morajo nesorazmerno
               velik delež svojega proračuna namenjati za sofinanciranje in samofinanciranje
               predšolske vzgoje. V nekaterih primerih ta delež dosega celo eno tretjino primerne
               porabe občine in glede na to, da tako velik delež potem mora nameniti predšolski
               vzgoji, ostane sorazmerno manj sredstev za razvojne projekte, kar se seveda negativno
               odraža tudi v samem gospodarskem in splošnem razvoju posameznih občin.</p>
               <p>Glede na to je problem tudi dvoplasten: po eni strani takšne občine zaradi nižje
               gospodarske razvitosti dobijo v sam proračun manj denarja, po drugi strani pa je tudi
               ekonomska moč staršev posledično nižja in je delež, ki ga občine morajo
               sofinancirati, sorazmerno večji kot v razvitejših občinah.</p>
               <p>Zaradi tega ministra sprašujem: Ali ima pripravljene kakšne ukrepe v zvezi s to
               problematiko in odpravo nesorazmerja? Če je odgovor pritrdilen, še naprej sprašujem:
               Na kakšen način? Hvala lepa.</p>
            </sp>
            <sp xml:id="SDZ4-Redna-03-2005-02-21.sp225">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želi gospod mag. Borut Sajovic postaviti poslansko vprašanje? Da.
               Izvolite, prosim.</p>
            </sp>
            <sp xml:id="SDZ4-Redna-03-2005-02-21.sp226">

               <speaker>MAG. BORUT SAJOVIC:</speaker>

               <p>Hvala lepa, redki prisotni, gospod predsedujoči! Moje vprašanje se nanaša predvsem
               na take občine, kot je tudi, recimo, tržiška, 15 tisoč prebivalcev, in se ukvarjamo z
               idejo o ustanovitvi srednje šole oziroma razmišljamo o tem, ali dejansko sploh imamo
               za to možnosti ali je nimamo</p>
               <p>Zato je moje vprašanje spoštovanemu gospodu mag. sledeče: Kakšno politiko bo zavzela
               vlada oziroma pristojno ministrstvo v zvezi z ustanavljanjem dislociranih oddelkov
               srednjih šol v lokalnih skupnostih, ki teh še nimajo? Hvala lepa.</p>
            </sp>
            <sp xml:id="SDZ4-Redna-03-2005-02-21.sp227">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. In zadnje poslansko vprašanje, ki ga bo podal gospod Rudolf Moge, je
               enako namenjeno ministru za šolstvo in šport, ki je danes odsoten. Prosim.</p>
            </sp>
            <sp xml:id="SDZ4-Redna-03-2005-02-21.sp228">

               <speaker>RUDOLF MOGE:</speaker>

               <p>Hvala lepa za besedo. Spoštovana prisotna ministra in odsotni minister dr. Milan
               Zver. V koalicijski pogodbi je zapisano, da boste ukinili neobvezno eksterno
               preverjanje znanja, pa tudi v medijih ste večkrat povedali, da je eksterno
               preverjanje prevelik strošek, zato ga boste ukinili. Vse dosedanje strokovne zasnove
               od leta 1991 dalje so takšno preverjanje znanja v osnovni šoli predvidevale in si
               zanj v svojih strokovnih razlagah tudi prizadevale. V beli knjigi, ki je vključevala
               v pripravo rešitev največji del strokovnjakov, lahko preberem, da je tudi ta zasnova
               predvidela neselektivno zunanje preverjanje znanja po prvi in drugi triadi osnovne
               šole. Gre za preverjanje, ki je namenjeno obveščanju otroka o njegovem delu, prav
               tako naj bi na podlagi tega preverjanja otroci, učitelji in starši dobili informacijo
               o položaju ocenjevanega otroka v celotni populaciji otrok. Ker gre za očitno
               strokovno vprašanje, ker so se stroke oziroma predstavniki različnih strokovnih
               usmeritev in konceptov že opredelili in nedvoumno zapisali, da je tako preverjanje
               znanja smiselno in potrebno, in ker tudi spremljava zunanjega preverjanja, ki ga je
               opravil zavod za šolstvo, in analiza nacionalne komisije za zunanje preverjanje
               kažeta, da so rezultati, mnenja pri eksternem preverjanju takšni, da rešitvi ne
               nasprotujejo, temveč nasprotno, podpirajo. In ker ste, ne nazadnje, v SDS ob
               sprejemanju šolske zakonodaje predlagali amandma, ki je predlagal, da bi ob koncu
               prvega, drugega in tretjega obdobja preverjali dodatno še praktično izražanje v
               glasbeni in likovni vzgoji, vas sprašujem: Katere strokovne argumente navajate za
               ukinjanje zunanjega preverjanja znanja, ki je za otroke in starše povsem neobvezen in
               služi le kot povratna informacija učencem, učiteljem in staršem o njihovem delu in
               znanju? Ali lahko pojasnite, na katere strokovnjake in strokovne ekspertize se pri
               tem opirate in kako v ciljno, procesno naravnanih učnih načrtih kontrolirajo
               standarde znanja v drugih evropskih državah? Kakšni so po vašem mnenju pozitivni
               učinki takega ukinjanja zunanjega preverjanja, glede na to, da si je stroka ob
               spoprijemanju z osemletno enotno osnovno šolo iz časov socializma prizadevala prav za
               uvedbo takih neobveznih zunanjih preizkusov, ki ne vplivajo na učenčevo ceno, temveč
               dajo vsem akterjem zgolj povratno informacijo? Hvala lepa, da ste me poslušali.</p>
               <p>Bosonogi filozof iz Nazareta je rekel: "Prvi bodo zadnji in zadnji bodo prvi." Prvi
               je bil tisti, ki je začel, jaz sem pa prvi, ki je končal. Hvala lepa in vsem prijazen
               večer!</p>
               <p/>
            </sp>
            <sp xml:id="SDZ4-Redna-03-2005-02-21.sp229">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ugotavljam, da je seznam predvidenih poslanskih vprašanj izčrpan.
               Predsedniku vlade in ministrom se zahvaljujem za podane odgovore.</p>
               <p>S tem zaključujem to točko dnevnega reda in hkrati tudi prekinjam 3. sejo državnega
               zbora Republike Slovenije, ki jo bomo nadaljevali jutri ob 10.00 uri. Lahko noč!</p>
               <p>
                  <title><stage>(SEJA JE BILA PREKINJENA 21. FEBRUARJA 2005 OB 19.25 URI.)</stage></title>
               </p>
            </sp>
         </div>
      </body>
   </text>
</TEI>

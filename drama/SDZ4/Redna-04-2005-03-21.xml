<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ4-Redna-04-2005-03-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|92E1CC9F1A7C6613C1256FCE0049DDAC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=92E1CC9F1A7C6613C1256FCE0049DDAC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Redna-04-2005-03-21.DZ" n="04">
               <name>Redna</name>
               <date when="2005-03-21"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Redna-04-2005-03-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">4. seja</stage>
            <stage type="date">(21. marec 2005)</stage>
            <stage type="chairman">Sejo je vodil France Cukjati, predsednik državnega zbora.</stage>
            <stage type="time">Seja se je pričela ob 14.01 uri. </stage>


            <sp xml:id="SDZ4-Redna-04-2005-03-21.sp1">

               <speaker>PREDSEDNIK FRANCE CUKJATI:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam 4. sejo
               državnega zbora Republike Slovenije, ki je bila sklicana na podlagi prvega odstavka
               57. člena poslovnika državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Roberto Battelli, Branko Marinič, Vili Rezman, Davorin Terčon
               za pričetek seje ter Dimitrij Kovačič.</p>
               <p>Na sejo sem povabil predsednika vlade Republike Slovenije, gospoda Janeza Janšo, k
               1. točki dnevnega reda, predstavnike vlade Republike Slovenije k vsem točkam dnevnega
               reda, predstavnika državnega sveta Republike Slovenije k 8. točki in predstavnika
               urada predsednika Republike Slovenije ter predstavnika sodnega sveta k 13. točki
               dnevnega reda. Vse prisotne vabljene lepo pozdravljam!</p>
               <p>Prehajamo na določitev dnevnega reda 4. seje državnega zbora Republike Slovenije.</p>
               <p>Predlog dnevnega reda je pripravljen skladno z 59. člena poslovnika in ste ga
               prejeli s sklicem seje 11. marca 2005. O predlogu dnevnega reda bomo odločali v
               skladu z drugim odstavkom 64. člena poslovnika državnega zbora.</p>
               <p>Predloga za umik točke z dnevnega reda nisem prejel. Prehajamo na predlog za širitev
               dnevnega reda. Kolegij predsednika državnega zbora predlaga, da se dnevni red razširi
               z obravnavo predloga zakona o ustanovitvi določenih postopkov o prekrških in
               odpustitvi izvršitve določenih kazni zapora, nujni postopek. Želijo besedo
               predstavniki poslanskih skupin? (Ne.)</p>
               <p>Prehajamo na odločanje o predlogu za širitev dnevnega reda. Glasujemo. Navzočih je
               59 poslank in poslancev, za je glasovalo 56, proti 2.</p>
               <p>(Za je glasovalo 56.) (Proti 2.)</p>
               <p>Ugotavljam, da je predlog za širitev dnevnega reda sprejet. Zbor bo to točko
               obravnaval kot 14. točko dnevnega reda.</p>
               <p>Tako predlagam zboru, da za današnjo sejo določi dnevni red, kot ste ga prejeli s
               sklicem in s predlagano dopolnitvijo. Glasujemo. Navzočih je 67 poslank in poslancev,
               za je glasovalo 67, proti nihče.</p>
               <p>(Za je glasovalo 67.) (Proti nihče.)</p>
               <p>Ugotavljam, da je dnevni red 4. seje zbora določen.</p>
               <p>S tem prekinjam sejo, ki jo bomo nadaljevali ob 15.00 uri.</p>
               <p>(Seja je bila prekinjena ob 14.05 uri in se je nadaljevala ob 15.01 uri.)</p>
            </sp>
            <sp xml:id="SDZ4-Redna-04-2005-03-21.sp2">

               <speaker>PREDSEDNIK FRANCE CUKJATI:</speaker>

               <p>Spoštovane poslanke in spoštovani poslanci, gospe in gospodje! Nadaljujemo sejo
               državnega zbora.</p>
               <p>Prehajamo na <title>1. TOČKO DNEVNEGA REDA - VPRAŠANJA POSLANK IN POSLANCEV.</title>
               </p>
               <p>V zvezi s to točko dnevnega reda sem v poslovniškem roku prejel pisne prijave 34
               poslank in poslancev. Vrstni red postavljanja poslanskih vprašanj je določen na
               podlagi dogovora z vodji poslanskih skupin in v skladu z 244. členom in drugim
               odstavkom 245. člena ter 247. člena poslovnika državnega zbora.</p>
               <p>Na prva tri vprašanja poslancev opozicije in na poslansko vprašanje poslanca
               vladajoče koalicije bo odgovoril predsednik vlade. Zatem bosta minister za zunanje
               zadeve dr. Dimitrij Rupel in minister za šolstvo in šport dr. Milan Zver v skladu z
               247. členom poslovnika odgovorila na poslanska vprašanja, postavljena na 3. seji
               zbora, na katera zaradi odsotnosti nista odgovorila. Poslanci, ki so postavili dve
               vprašanji, bodo drugo vprašanje postavili potem, ko bodo vsi prijavljeni poslanci
               postavili po eno vprašanje. Poslanci imajo za postavitev vprašanja na voljo tri
               minute. Predsednik vlade, minister ali generalni sekretar vlade odgovorijo na
               vprašanja največ v petih minutah, enako tudi, če je vprašanje postavljeno več
               ministrom. Poslanec, ki ne bo zadovoljen z odgovorom, lahko zahteva dopolnitev
               odgovora, ne more pa postaviti dodatnega vprašanja; prosim poslance, da so na to
               pozorni. Obrazložitev zahteve za dopolnitev odgovora poslanec predstavi v dveh
               minutah, dopolnitev odgovora pa sme trajati največ tri minute. V zvezi z najavo
               poslanskih vprašanj vas obveščam, da so poslanci Rudolf Petan, Rudolf Moge in Marjan
               Pojbič postavili vprašanja, ki niso sodila v delovno področje ministrstev, na katera
               so bila naslovljena. Poslanec Rudolf Petan je zato postavil novo vprašanje, poslanec
               Rudolf Moge je poslansko vprašanje prenaslovil na pristojnega ministra, poslanec
               Marjan Pojbič pa je najavljeno poslansko vprašanje umaknil. Prav tako sta poslanca
               Matjaž Han in mag. Anton Rop najavila vprašanji, iz katerih ni bilo jasno razvidno,
               kaj sprašujeta. Svoji vprašanji sta zato poslanca ustrezno spremenila oziroma
               popravila.</p>
               <p>V zvezi s to točko se je za danes opravičil minister dr. Zupan, in sicer bo odsoten
               po 17.30 uri.</p>
               <p>V primeru, da poslanec na postavljeno vprašanje ne bo dobil odgovora, mu morajo
               predsednik vlade, minister in generalni sekretar v 30 dneh predložiti pisni odgovor,
               ki bo objavljen v glasilu državnega zbora. Poslanec, ki je postavil vprašanje, na
               katerega ni bilo odgovorjeno, lahko izjavi, da vztraja pri ustnem odgovoru. V tem
               primeru bom vprašanje uvrstil na naslednjo redno sejo državnega zbora.</p>
               <p>Na klopi ste prejeli pregled poslanskih vprašanj in pobud, na katere v poslovniškem
               roku še ni bilo odgovorjeno.</p>
               <p>Prehajamo na predstavitev poslanskih vprašanj. Kot že rečeno, bo na prva štiri
               vprašanja odgovarjal predsednik vlade, gospod Janez Janša. Prvi bo poslansko
               vprašanje postavil gospod Sašo Peče. Prosim.</p>
            </sp>
            <sp xml:id="SDZ4-Redna-04-2005-03-21.sp3">

               <speaker>SAŠO PEČE:</speaker>

               <p>Spoštovani prisotni, spoštovani predsednik vlade in člani vlade! Vaša koalicijska
               pogodba nakazuje na poglavje bančnega sistema in na privatizacijo, predvsem
               privatizacijo Nove kreditne banke Maribor. Kot verjetno veste, je Nova kreditna banka
               Maribor tako v vseslovenskem pomenu predvsem na podlagi nerevidiranih poslovnih
               rezultatov za leto 2004 poslovala uspešno, kot tudi za ožje lokalno območje, torej
               Štajersko, izjemno pomembna institucija, ki poleg bančnih storitev na trgu opravlja
               tudi vse drugo, od sponzorstva in tako naprej. Kot poslanca, ki prihaja predvsem iz
               zapostavljene regije, pa me moti stališče vlade oziroma odnos vlade do omenjenega
               vprašanja, in sicer, prvič zaradi netransparentne politike vlade Republike Slovenije,
               torej vaše politike, in pa drugič zaradi škodljive vladne politike v odnosu do
               finančne inštitucije imenovane Nova kreditna banka Maribor. Dejstvo je, da izredni
               dogodki, ki jih je sprožila vlada Republike Slovenije, posebej kadar gre za
               poslovanje s tujimi komitenti, negativno vplivajo na življenje posamezne banke. V
               našem primeru, torej sklica iz skupščine v obdobju, ko je ta banka skušala najeti tuj
               kredit, se je po mojih ocenah s tem povečalo tveganje po neodobrenju kredita oziroma
               višji obrestni meri predvsem na podlagi tako imenovanih ocen tveganj, ki jih
               opravljajo pri drugih bankah. Torej, negativni učinki, ki ste jih povzročili vi in
               vaša vlada, vlada Republike Slovenije, Novi kreditni banki Maribor, z drugimi
               besedami pomenijo morebitno nižjo kupnino oziroma z drugo besedo nižjo ceno pri
               morebitni prodaji Nove kreditne banke Maribor. Kot verjetno sami veste - in verjamem,
               da veste - je tržni delež Nove kreditna banke Maribor na slovenskem področju velik
               in, kar je pomembnejše, stabilen. In v interesu naše države bi moralo biti, da se ta
               stabilna finančna inštitucija oziroma stabilen položaj ohranja, ne pa, da se ga
               poskuša razvrednotiti oziroma ga delati pod političnim pritiskom.</p>
               <p>V povezavi s tem naj vas opomnim, da je prejšnja vlada oziroma v prejšnjem obdobju
               leta 1994 bil sprejet sklep državnega zbora ob sprejemanju ustavnega zakona, ki je
               govoril, da za privatizacijo bank mora biti sprejet zakon o privatizaciji, in k
               drugemu delu, da bodo državljani in državljanke dobili povrnjene stroške, ki so
               bremenili sanacijo v obliko izdanih obveznic. Tega ste še držali v letu 1999, ko ste
               vi predlagali zakon. V celotnem prejšnjem mandatu je v zraku visel moj zakon, ki bi
               izpolnjeval tako imenovan ustavni sklep, ampak dejstvo je, da prejšnja Liberalna
               demokracija sklepa ni upoštevala in je prodala Novo ljubljansko banko tujcu brez vseh
               zadržkov.</p>
               <p>Po drugi strani me zanima, gospod Janša, če mi odgovorite: Kakšen je potek
               načrtovane privatizacije? .../Opozorilni znak za konec razprave./ Kaj je z morebitno
               dokapitalizacijo bank? In: Zakaj, če banka dobro posluje, načrtujete-oziroma
               domnevam, da načrtujete - zamenjati vodstveni kader, glede na to, da banka uspešno
               posluje? Prosim za korekten oziroma konkreten odgovor. Hvala.</p>
            </sp>
            <sp xml:id="SDZ4-Redna-04-2005-03-21.sp4">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Gospod predsednik, imate besedo.</p>
            </sp>
            <sp xml:id="SDZ4-Redna-04-2005-03-21.sp5">

               <speaker>JANEZ JANŠA:</speaker>

               <p>Spoštovani gospod predsednik državnega zbora, hvala za besedo! Kolegice in kolegi!
               Spoštovani gospod poslanec, hvala za to vprašanje.</p>
               <p>Najprej naj rečem, da se vlada z nobeno konkretno odločitvijo ni vmešala v
               poslovanje ne te banke, o kateri ste govorili, ne v poslovanje katerekoli druge
               poslovne banke, tega tudi ne namerava početi v prihodnje. Tam, kjer je država
               pretežni ali pa kot v tem primeru posredno ali neposredno celo praktično 100% lastnik
               finančnih institucij, se bo obnašala kot dober gospodar, vendar brez tega, da bi se
               vmešavala v konkretne poslovne odločitve uprav. Ker če bi ravnala tako, potem ne bi
               ravnala kot dober gospodar.</p>
               <p>Kar se privatizacije tiče, bo vlada ravnala v skladu z dogovorom v koaliciji in v
               skladu z interesi slovenskega gospodarstva. Ni v interesu Slovenije in slovenskega
               gospodarstva samo, da imamo banke, ki poslujejo z dobičkom. V interesu Slovenije je
               tudi, da imamo tako dobre banke kot tudi dobro stoječe gospodarstvo. In v preteklih
               letih je tukaj prihajalo do nekaterih razkorakov, ko smo imeli zelo dobro stoječe
               banke, vendar pa na območjih, kjer so te banke delovale, ni bilo možno enako trditi
               tudi za gospodarstvo. Tako bo v vseh potezah, ki bodo v zvezi s privatizacijo Nove
               kreditne banke Maribor ali v drugi finančni instituciji potegnjene v prihodnje, to v
               ospredju.</p>
               <p>Želimo v Sloveniji vzpostaviti ali pa dograditi, ker v veliki meri je že
               vzpostavljen, tak bančni sistem, ki bo služil interesom razvoja gospodarstva,
               lokalnih skupnosti in Slovenije v celoti. S 1. majem lanskega leta, ko je Slovenija
               stopila v Evropsko unijo, se je položaj slovenskih bank deloma spremenil, povečala se
               je konkurenca, deloma se je to že odrazilo na poslovanju nekaterih bank, deloma bomo
               seveda lahko celotno bilanco naredili po enem letu, zaenkrat to še ni bilo mogoče,
               vendar je dejstvo, da se bo moral slovenski bančni sistem temu prilagoditi, da bo del
               te prilagoditve tudi nadaljnja privatizacija, da ima vlada v načrtu v letošnjem letu
               dokončati pripravo konceptov te privatizacije, jih uskladiti in potem seveda tudi
               predlagati ustrezne rešitve, pri katerih bo v ospredju nekaj kriterijev, eden od teh
               bo nediskriminacija, to se pravi, privatizirali bomo deleže po principu, da bo do
               deležev prišel tisti, ki bo slovenskim davkoplačevalcem za te deleže več ponudil.
               Drugič. Ko gre za določene specifične interese, ki jih imamo v vlogi slovenskega
               bančnega sistema pri gospodarskem in družbenem razvoju, bomo ta interes zaščitili z
               obdržanjem določenega kontrolnega deleža tako v tej banki kot eventualno tudi v
               drugih bankah. Postopek privatizacije bomo izpeljali tako, da bo vsak lastnik oziroma
               bodoči lastnik varoval oziroma ohranil takšno vlogo.</p>
               <p>Kot že povedano, v našem interesu je, da Slovenija nima samo dobro stoječih bank,
               ampak tudi dobro stoječe gospodarstvo v celoti.</p>
            </sp>
            <sp xml:id="SDZ4-Redna-04-2005-03-21.sp6">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku vlade. Želi gospod poslanec dopolnilni odgovor? Prosim.
           </p>
            </sp>
            <sp xml:id="SDZ4-Redna-04-2005-03-21.sp7">

               <speaker>SAŠO PEČE:</speaker>

               <p>Gospod Janša, pravite, da se boste privatizacije lotili po principu, jaz pa vas
               sprašujem, zakaj ste vi zamenjali vaš lastni princip, ko ste še leta 1999 vložili
               zakon o privatizaciji in smiselno in korektno predvsem do tega dela Slovenije, ki ima
               več od banke kot le bančne storitve, bi bilo, da bi ta privatizacija potekala
               transparentno. V vašem odgovoru ni, roko na srce, zaslutiti ničesar o besedi
               transparentnost.</p>
               <p>Rad pa bi se dotaknil druge teme v zvezi vašega odgovora. In sicer, verjetno veste,
               da je bančništvo eno najbolj občutljivih področij v naši državi ne samo zaradi
               mednarodnih tokov, ampak predvsem zaradi odnosa do gospodarstva in pa fizičnih ter
               pravnih oseb. Poglejte! Kako lahko rečete, da se vlada Republike Slovenije ne vmešava
               v posle Nove kreditne banke Maribor, ko sem ravno povedal, da je sklic izredne
               skupščine - zakaj je bil sklican - v osnovi, verjetno vemo vsi, povzročil kar nekaj
               finančne škode, predvsem pa minus pri mednarodnem ugledu te naše mariborske banke?
               Drugo, kot je. Stroka v naši državi pravi, da bi bilo potrebno za kvalitetno banko
               tudi v naprej Novo kreditno banko Maribor dokapitalizirati, ampak k temu seveda vlada
               Republike Slovenije ne pristopi; prej govorite o neki vrsti privatizacije, kjer
               nočete govoriti, ali bodo to izključno slovenski individualni in institucionalni
               lastniki ali načrtujete po vzoru prej Liberalne demokracije banke prodati belgijskem
               KBC-ju.</p>
               <p>V povezavi s tem dovolite, da izpostavim, ko govorite: morajo biti dobro stoječe
               banke. Poglejte, kaj se je zgodilo pri Novi Ljubljanski banki! Ves dobiček, ki je,
               gre v tujino, poleg tega pa Nova Ljubljanska banka izkazuje svoj dobiček na račun
               prodaje premoženja in pa na račun prodaje finančnih naložb, ki jih ta banka nosi. In
               o tem ne moremo govoriti kot o dobrem gospodarju.</p>
               <p>Pozivam vas, da mi tudi odgovorite: Zakaj bo vlada Republike Slovenije - in ali bo -
               zamenjala gospoda Mesariča na čelu te banke, ki je ustvaril pozitiven odnos ne samo
               do Štajerske in okolice, ampak do Slovenije kot vodilni na mestu banke? Zakaj boste
               to naredili? Zakaj ne prepustite dobre institucije v taki in kadrovski obliki, kot je
               do sedaj? Hvala za enkrat.</p>
            </sp>
            <sp xml:id="SDZ4-Redna-04-2005-03-21.sp8">

               <speaker>PREDSEDNIK FRACE CUKJATI:</speaker>

               <p>Hvala gospodu Pečetu. Izvolite, gospod predsednik.</p>
            </sp>
            <sp xml:id="SDZ4-Redna-04-2005-03-21.sp9">

               <speaker>JANEZ JANŠA:</speaker>

               <p>Hvala za to dodatno vprašanje. Sicer sem deloma nanj že odgovoril prej.</p>
               <p>Kar se tiče zakona, ki ga je vložila poslanska skupina Slovenske demokratske stranke
               leta 1999 v zvezi s privatizacijo bank v državni lasti, naj povem, da nekaterih
               rešitev, ki so bile takrat možne, danes ni možno več izpeljati, in to iz dveh
               razlogov. Prvič se je del bančnega sistema v tem času že privatiziral na drugačen
               način - deloma tudi netransparenten, imate prav.</p>
               <p>Drugič je pa Slovenija v tem času vstopila v Evropsko unijo, nekatera pravila igre
               so sedaj drugačna in nekaterih rešitev, ki so bile možne pred tem datumom, danes ni
               več možno izpeljati. Vendar pa je kljub temu možno zagotoviti transparentno
               privatizacijo. To se bo dejansko zgodilo. Ne strinjam se s tem, da so določene
               konkretne osebe sedaj edini pogoj za uspešnost neke finančne institucije. Vse; kar se
               je zgodilo doslej v zvezi z banko, ki jo omenjate, je menjava, pa še ta ne popolna,
               nadzornega sveta, ki opravlja nadzorno funkcijo v tej finančni instituciji. Ta
               nadzorni svet ni sprejel nobene vsebinske odločitve, tako da tudi ni mogel še
               vplivati ne pozitivno ne negativno na poslovanje banke ali na rating te banke v
               tujini.</p>
               <p>Se pa bojim, da je slaba volja v zvezi s to potezo povezana z dejstvom, da vlada ni
               upoštevala pri predlogu za nadzorni svet nekaterih predlogov, ki so prišli iz
               stranke, iz katere poslanec postavlja poslansko vprašanje.</p>
            </sp>
            <sp xml:id="SDZ4-Redna-04-2005-03-21.sp10">

               <speaker>PREDSEDNIK FRACE CUKJATI:</speaker>

               <p>Hvala gospodu predsedniku. Želite proceduralno? Prosim, gospod Peče.</p>
            </sp>
            <sp xml:id="SDZ4-Redna-04-2005-03-21.sp11">

               <speaker>SAŠO PEČE:</speaker>

               <p>Spoštovani poslanci! Tokrat se obračam na vas. Izražam željo, ki mi jo omogoča 246.
               člen poslovnika, drugi odstavek, da državni zbor jutri glasuje o temu, da se državni
               zbor opredeli oziroma opravi širšo razpravo na tematiko bančnega sistema v naši
               državi oziroma da se opravi razprava o transprentni privatizaciji Nove Kreditne banke
               Maribor, česar zahtevo oziroma k čemer naj bi težila tudi vlada Republike Slovenije.
               Prosim, da zadevo podprete. Hvala.</p>
            </sp>
            <sp xml:id="SDZ4-Redna-04-2005-03-21.sp12">

               <speaker>PREDSEDNIK FRACE CUKJATI:</speaker>

               <p>O predlogu bomo glasovali jutri v času glasovanja.</p>
               <p>Naslednji bo predsedniku vlade postavil vprašanje gospod mag. Anton Rop. Prosim.
           </p>
            </sp>
            <sp xml:id="SDZ4-Redna-04-2005-03-21.sp13">

               <speaker>MAG. ANTON ROP:</speaker>

               <p>Gospod predsednik, cenjeni zbor, spoštovani gospod predsednik vlade! V preteklih
               tednih ste brezpogojno podpirali Hrvaško pri njenem vstopanju v Evropsko unijo in ob
               tem javno izražali dvom v delo in prizadevanja haaškega sodišča. Potem ste tudi
               trdili, da ima Evropska unija v primeru Hrvaške dvojna merila, saj ostalim članicam
               Evropske unije do sedaj ni bilo potrebno izpolniti vseh pogojev za to, da bi vstopili
               v Evropsko unijo. 14. marca 2005 ste izjavili: "Krivično pa bi bilo Hrvaški nalagati
               pogoje, ki jih druge kandidatke niso izpolnile."</p>
               <p>Zanima me: Na osnovi katerih dejstev, morda dokazov ste javno izrazili dvom v delo
               in zahteve haškega sodišča? Zakaj ima Evropska unija po vašem mnenju dvojna merila?
               Zakaj je morala Slovenija pri vstopanju v Evropsko unijo izpolniti vse pogoje za
               vstop, Hrvaški pa tega ni bilo treba? Zanima me: Ali je morda še kakšen drug
               argument, kakšno drugo dejstvo v ozadju teh stališč, ki pogojujejo to brezpogojno
               podporo Hrvaški?</p>
            </sp>
            <sp xml:id="SDZ4-Redna-04-2005-03-21.sp14">

               <speaker>PREDSEDNIK FRANCE CUKJATI:</speaker>

               <p>Hvala gospodu Ropu. Gospod predsednik, imate besedo.</p>
            </sp>
            <sp xml:id="SDZ4-Redna-04-2005-03-21.sp15">

               <speaker>JANEZ JANŠA:</speaker>

               <p>Hvala za besedo. Hvala za to vprašanje. Sicer je bilo precej pogosto v zadnjih
               tednih in dnevih in smo nanj že obširno odgovarjali, ampak vendar naj ponovim, da je
               širitev Evropske unije na jugovzhodno Evropo in še posebej na državo, ki edina od
               naših sosed ni članica te povezave, v strateškem interesu Slovenije. Mislim, da zdaj
               s tem ni kakšnih razhajanj v Sloveniji oziroma da je to deleč večinsko prepričanje;
               razlogov za to nima smisla ponavljati. Opozoril bi tudi na to, da se v tej fazi ni
               odločalo in da se ne odloča o vstopu Hrvaške v Evropsko unijo, v tej fazi se odloča o
               začetku pogajanj, v katerih bo morala Hrvaška dokazati po vseh poglavjih, teh
               pristopnih pogajanj, ali izpolnjuje pogoje za vstop.</p>
               <p>Evropski svet je decembra lani z našo aktivno udeležbo določal pogajalske okvire
               oziroma pogajalska izhodišča in datume za začetek pogajanj tako s Hrvaško kot s
               Turčijo. Za obe državi je bila odločitev pozitivna in je Slovenija obe odločitvi
               podprla. Na seznamu odprtih vprašanj, ki jih morata obe državi izpolniti pred
               začetkom pogajanj, je bilo pri Hrvaški eno samo vprašanje, eno samo ključno
               vprašanje. Pri Turčiji je bilo teh vprašanj, ki so se pojavljala, na desetine. Vendar
               je Evropski svet kljub temu določil datuma za začetek pogajanj z obema državama in
               pri Hrvaški določil tudi relativno težak pogoj, ki se je glasil, da mora Hrvaška v
               tem času do 17. marca dokazati popolno kooperativnost, popolno sodelovanje z
               mednarodnim sodiščem v Haagu za vojne zločine na ozemlju bivše Jugoslavije. To
               besedilo je bilo oblikovano ob zelo jasnem zavedanju in obrazložitvi predlagatelja,
               ki je bil v tem primeru Luksemburg, da to pomeni samo tisto, kar piše, da je pogoj,
               da hrvaške oblasti dokažejo polno sodelovanje in da naredijo vse, kar je v njihovi
               moči, da se vsi osumljenci izročijo haškemu sodišču. V teh pogojih ni bilo nobenega
               imena in nobene konkretizacije. Tako, da tolmačenja, ki so bila deloma tudi z vaše
               strani v zadnjih tednih, da je bil pogoj izročitev še zadnjega osumljenca, ne držijo.
               Po tistih informacijah, ki smo jih mi imeli v tem času, je hrvaška vlada od decembra
               do marca naredila vse, kar je bilo v njeni moči, da se ta pogoj, ki ga je Evropski
               svet postavil, izpolni. Nekatere druge države so menile drugače. Sklepi, ki so bili
               sprejeti na zadnjem zasedanju sveta za zunanje in splošne zadeve, bodo v naslednjih
               tednih omogočili preverjanje tega izpolnjevanja in če bo to preverjanje pozitivno,
               potem bo verjetno Hrvaška še v tej polovici leta v času luksemburškega predsedstva
               lahko pričela pogajanja.</p>
               <p>Slovenija ni z nobeno izjavo kakorkoli "osporavala" delo haaškega sodišča,
               nasprotno. Zagovarjali smo samo sklep, kakršen je bil sprejet na Evropskem svetu
               soglasno decembra lani in pri oblikovanju katerega smo tudi sodelovali. In v nobenem
               primeru tukaj ne gre za kakšna razhajanja med Sloveniji in EU, ker Slovenija je del
               EU. Slovenija je ena od 25 članic EU, ne more biti razhajanja med nami in EU. Ne
               moremo se razhajati sami s seboj. Bila so različna stališča, nekatere države so
               zagovarjale zgolj en vidik. Slovenija, ki je neposredna soseda te kandidatke, mora
               upoštevati več vidikov. In jaz mislim, da obstajajo tudi drugi interesi Slovenije
               poleg haaškega sodišča, ne da bi to sodišče kakorkoli diskreditirali.</p>
            </sp>
            <sp xml:id="SDZ4-Redna-04-2005-03-21.sp16">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Želi poslanec dodatno obrazložitev odgovora?</p>
            </sp>
            <sp xml:id="SDZ4-Redna-04-2005-03-21.sp17">

               <speaker>MAG. ANTON ROP:</speaker>

               <p>Hvala, gospod predsednik. Najprej, kar se tiče odnosa do haaškega sodišča, to ste
               izjavili 16.3. na TV Slovenija, kjer ste izrazili dvom v učinkovitost dela haaškega
               sodišča.</p>
               <p>Kar se tiče ostalega, kar ste povedali, seveda da je v dolgoročnem interesu
               Slovenije, da Hrvaška vstopi v EU, da vstopi, ob tem ko spoštuje standarde EU, v to
               no nobenega dvoma. Vendar tukaj ste še enkrat ponovili svojo tezo, da ne obstoji
               nobenih razlogov, na osnovi katerih bi lahko zaključili, da Hrvaška ne izpolnjuje
               vsega tistega, kar bi morala izpolnjevati do haaškega sodišča.</p>
               <p>Torej vas sprašujem: Ali se ne strinjate z britanskim zunanjim ministrom, ki pravi,
               da EU ne more začeti pristopnih pogajanj s Hrvaško, saj ključni predpogoj, polno
               sodelovanje s haaškim sodiščem ni izpolnjen? In nadaljuje: "Obžalujem, da dokazi
               kažejo, da Hrvaška s Haagom ne sodeluje polno." Vi ste povedali ravno obratno, da
               menite, da ni dokazov za to. In: Ali nasprotujete tudi svojemu lastnemu stališču, ko
               ste 1.9.2003 dejali: "Zato ni zanemarljivo opozorilo, ki bi moralo priti s slovenske
               strani, da bo za vstop v EU tudi Hrvaška morala izpolniti pomembne politične
               kriterije." In verjetno je eden od pomembnih kriterijev sodelovanje s haaškim
               sodiščem, za katerega britanski zunanji minister pravi, da obstojijo dokazi, da tega
               sodelovanja ni. Zakaj ste to stališče spremenili in zakaj je to pravzaprav
               potrebno?</p>
            </sp>
            <sp xml:id="SDZ4-Redna-04-2005-03-21.sp18">

               <speaker>PREDSEDNIK FRANCE CUKJATI:</speaker>

               <p>Hvala, gospodu Ropu. Izvolite, gospod predsednik.</p>
            </sp>
            <sp xml:id="SDZ4-Redna-04-2005-03-21.sp19">

               <speaker>JANEZ JANŠA:</speaker>

               <p>No, hvala tudi za to dodatno vprašanje, ki omogoča, da se odpravijo nekatere
               nejasnosti, do katerih očitno prihaja v teh tolmačenjih.</p>
               <p>Prvič, opozarjam na dejstvo, da je bil pogoj polnega sodelovanja s haaškim sodiščem
               kot pogoj za začetek pogajanj 17. marca 2005 Hrvaški postavljen v zaključkih
               Evropskega sveta decembra leta 2004. Moja izjava se je zelo natančno in eksplicitno -
               in ste jo tudi vi citirali - nanašala na to obdobje. V tem času je po našem mnenju
               Hrvaška polno sodelovala s haaškim sodiščem. Na naše vprašanje državam, ki so imele
               drugačno mnenje, kje so dokazi, da temu ni bilo tako, so bili predstavljeni nekateri
               argumenti, ki pa so se nanašali na obdobje pred decembrom leta 2003, in v zvezi s tem
               imamo tudi mi nekatere drugačne poglede. Vendar še enkrat opozarjam na to, kdaj je
               bil ta pogoj postavljen. Slovenija ne razpolaga z očitno nekaterimi obveščevalnimi
               informacijami, s katerimi razpolagajo druge države, tudi dobili jih nismo na teh
               sestankih, ko bi bilo treba te dokaze predložiti, dobili smo jih zgolj neformalno.
               Vendar pa se vse te informacije nanašajo na obdobje pred decembrom leta 2004, v zvezi
               s čimer se je tudi veliko pisalo in je povsem jasno, da so bile težave, kar se tiče
               sodelovanja s haaškim sodiščem na hrvaški strani, v začetnem obdobju velike; še
               posebej v času prejšnje vlade, pa tudi deloma v času te vlade. Zaradi tega, kot že
               rečeno, je bila naša pozicija v tem primeru zelo načelna, korektna, in ji ni možno
               očitati ničesar, tudi ničesar drugega tu ni zadaj.</p>
               <p>Mislim, da vsaka normalna analiza situacije pokaže, da je v strateškem interesu
               Slovenije, da ob izpolnjevanju pogojev tudi Hrvaška pride v Evropsko unijo; da je to
               ne nazadnje tudi pristop, za katerega smo se sami zavzemali, ko smo nasprotovali
               temu, da bi bila, recimo, Slovenija potisnjena v nek konvoj, ki bi čakal na to, da
               zadnja kandidatka izpolni pogoje, potem pa vsi skupaj pridejo v Evropsko unijo.
               Predlagam, da tudi naprej zagovarjamo enak princip, ker drugi principi, ki so bili tu
               v veljavi in ki bi lahko nas prizadeli, za nas niso bili sprejemljivi in načelno
               stališče je tudi potem, ko si že znotraj, zagovarjati enako načelo.</p>
            </sp>
            <sp xml:id="SDZ4-Redna-04-2005-03-21.sp20">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Naslednji bo predsedniku vlade postavil vprašanje gospod
               Miran Potrč. Prosim.</p>
            </sp>
            <sp xml:id="SDZ4-Redna-04-2005-03-21.sp21">

               <speaker>MIRAN POTRČ:</speaker>

               <p>Spoštovani gospod predsednik! Vsa Evropa in napredni svet bo letos praznoval 60.
               obletnico zmage nad nacizmom in fašizmom. To je enkratna priložnost tudi za
               Slovenijo. Na praznovanjih, ki bodo organizirana po Sloveniji, lahko ocenimo in
               poudarimo prispevek našega partizanskega narodnoosvobodilnega boja, ne le za
               osvoboditev lastne domovine in priključitev pomembnega dela Primorske k matici,
               temveč tudi za njegov prispevek k skupnemu boju zavezniških sil za poraz nacizma in
               fašizma in za ustvarjanje novih temeljev demokratične Evrope. Zamuditi priložnost, da
               doma in v svetu poudarimo svojo aktivno pripadnost protihitlerjevski koaliciji in
               svoje aktivno sodelovanje z zavezniki, bi bilo ne le zgodovinsko netočno, temveč tudi
               ne bi bilo koristno za utrjevanje slovenske državotvorne zavesti. O pripravah te
               pomembne obletnice poslanke in poslanci državnega zbora nismo obveščeni, vsaj ne iz
               opozicije. Sledimo pa lahko polemikam v medijih, pa tudi stališčem predstavnikov
               vlade, ki dopuščajo dvom o tem, kako bodo organizirana ta praznovanja. Ob poudarjanju
               sprave, praznovanju dogodku, ki imajo pomen za ustvarjanje in razvoj naše
               dražavnosti, in ob težnji po preseganju delitev iz preteklosti, s čimer v celoti
               soglašamo, se v teh polemikah pojavljajo tudi dvomi o nesporni odločilni vlogi NOB za
               osvoboditev, za ustvarjanje temeljev in razvoj naše državnosti in bolj poudarjajo
               ideološke razlike, ki so v času okupacije pripeljale do usodnih delitev in na žalost
               v ljubljanski pokrajini po vojni tudi do žrtev in pobojev. Opravičila za ta ravnanja
               so bila že izrečena in tudi obsodbe. S prizadevanjem države in večine političnih
               strank so bila opravljena tudi simbolna spravna ravnanja in simbolno priznanje
               krivice, zato različni pogledi na ta vprašanja ne bi smeli zamegliti nespornega
               zgodovinskega pomena 60. obletnice zmage nad nacifašizmom za obstoj in razvoj
               slovenske nacionalne in državotvorne zavesti.</p>
               <p>Zato vas, gospod predsednik vlade, sprašujem: Kje in s kakšno vsebino bodo
               organizirane države proslave ob 60-letnici zmage nad nacifašizmom? Ali bodo na teh
               proslavah sodelovali in ali bodo dostojno počaščeni predstavniki zmagovalcev v
               Sloveniji, to je slovenski partizani? In: Ali bodo na državnih proslavah govorniki le
               iz vrst vladne koalicije ali tudi drugi? Hvala lepa.</p>
            </sp>
            <sp xml:id="SDZ4-Redna-04-2005-03-21.sp22">

               <speaker>PREDSEDNIK FRACE CUKJATI:</speaker>

               <p>Hvala gospodu Potrču. Imate besedo, gospod predsednik. Izvolite.</p>
            </sp>
            <sp xml:id="SDZ4-Redna-04-2005-03-21.sp23">

               <speaker>JANEZ JANŠA:</speaker>

               <p>Spoštovani gospod poslanec! Hvala za to vprašanje. Mislim, da bo ne samo, kot ste
               rekli, ves napredni svet, ampak celoten svet praznoval, da bo vsaj ta del sveta, ki
               je bil zajet v kataklizmu druge svetovne vojne, praznoval 60. obletnico od konca te
               vojne in zmage nad totalitarizmom oziroma nad dvema totalitarizmoma, nacizmom in
               fašizmom, kajti v zvezi s tem ni nikakršnih razhajanj. Mislim, da ni države na svetu,
               ni dela tega sveta, kjer bi imeli pozitiven odnos do teh strahot, in tudi Slovenija
               bo pripravilo državno proslavo v počastitev te obletnice, ki bo po predlogu
               ustreznega odbora 9. maja v Cankarjevem domu.</p>
               <p>Kar se tiče same vsebine proslave, bo vsebina sledila ciljem, da te obletnice
               Slovencev ne delijo, ampak da se povežemo v zelo jasnem odnosu do te preteklosti,
               tudi te konkretne obletnice ki, kot že rečeno, v samem pomenu v Evropi in tudi v
               Sloveniji, kjer ni kakšnih velikih razhajanj in ne bi želeli, da se tudi tovrstna
               razhajanja pri nas umetno ustvarjajo. Država bo organizirala, glede na to, da ob
               koncu druge svetovne vojne v Sloveniji ni sledil razcvet demokracije in človekovih
               pravic, ampak so se dogajale tudi stvari, ki se ne bi smele dogajati, žalno državno
               slovesnost ob 60-letnici povojnih pobojev, ki bo verjetno v Teharjih v mesecu juniju.</p>
               <p>Kar se tiče govornikov na teh proslavah; praksa te vlade ne bo nič drugačna, kot je
               bila praksa prejšnjih vlad.</p>
            </sp>
            <sp xml:id="SDZ4-Redna-04-2005-03-21.sp24">

               <speaker>PREDSEDNIK FRACE CUKJATI:</speaker>

               <p>Hvala gospodu predsedniku. Želite gospod dodatno obrazložitev? Prosim.</p>
            </sp>
            <sp xml:id="SDZ4-Redna-04-2005-03-21.sp25">

               <speaker>MIRAN POTRČ:</speaker>

               <p>Hvala lepa. Gospod predsednik, hvala za odgovor. Jaz moram reči, da me odgovor
               deloma, ne pa v celoti zadovoljuje. Verjamem, da ne bo zadovoljiv tudi pomembnega
               dela državljank in državljanov, ki pričakuje jasen, bolj jasen odnos vlade do
               praznovanja. Rad bi vas opozoril, ker vi to veste, tudi na izhodišča kakršna so bila
               v zvezi z zavezniki nasprotniki v teku II. svetovne vojne. Premier Churchill je
               popolnoma jasno povedal, kdo je zaveznik in kdo je nasprotnik, ne po ideoloških
               kriterijih, ampak po tem, kdo se bori zoper nacizem in fašizem v tistem času in kdo
               kot posameznik ali kot država z njim sodeluje.</p>
               <p>Prav je, da se ob tem spomnimo tudi drugih žalostnih dogodkov, nas to ne moti,
               motilo bi nas, če bi praznovanje zmage nad nacizmom in fašizmom bilo povezano s
               čemerkoli drugim. Hvala lepa.</p>
            </sp>
            <sp xml:id="SDZ4-Redna-04-2005-03-21.sp26">

               <speaker>PREDSEDNIK FRANCE CUKJATI:</speaker>

               <p>Hvala. Izvolite, gospod predsednik.</p>
            </sp>
            <sp xml:id="SDZ4-Redna-04-2005-03-21.sp27">

               <speaker>JANEZ JANŠA:</speaker>

               <p>Hvala tudi za to dodatno vprašanje. Mislim, da bomo vsi, ki odgovorno opravljamo s
               to državo, narediti vse, da ob tej 60. obletnici ne bi ponovno začenjali nekih
               delitev ali ponovno začenjali neke umetne vojne na teh stvareh. Tudi ne bo
               organiziranih, povezanih proslav v tem smislu, da bi želeli bodisi zmanjševati ali pa
               po drugi strani poveličevati kakšne dogodke. Dejstvo pa je, da letos mineva
               60-letnica od stvari, ki se jih lahko veselimo, in tudi od stvari, zaradi katerih se
               seveda ne moremo veseliti. V interesu, mislim, da ne samo te vlade, ampak vseh
               strank, ki so zastopane v tem parlamentu, vseh državljank in državljanov te države
               je, da se nekatere delitve, ki so usodno zaznamovale zgodovino tega naroda, ne
               vlečejo tudi v prihodnost, ker od tega ne bomo imeli popolnoma nič.</p>
               <p>Vlada bo predlagala državnemu zboru, tudi deloma v tem kontekstu ob tej obletnici,
               spremembo zakona o državnih praznikih in dela prostih dnevih v tem smislu, da bomo
               predlagali poseben dan, s katerim naj bi Slovenija letos pa tudi v vseh prihodnjih
               letih svečano obeležila vrnitev večjega dela Primorske nazaj k matični domovini, kar
               je seveda eden od nespornih dosežkov nacionalnega odpora proti okupatorju. Če boste
               ta zakon, ko bo predlagan, podprli, bo možno ta dan obeležiti že v letošnjem letu in
               tudi to deloma spada v sklop obeležitve te obletnice.</p>
            </sp>
            <sp xml:id="SDZ4-Redna-04-2005-03-21.sp28">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Kot zadnji bo predsedniku vlade postavil vprašanje gospod
               Franc Kangler.</p>
            </sp>
            <sp xml:id="SDZ4-Redna-04-2005-03-21.sp29">

               <speaker>FRANC KANGLER:</speaker>

               <p>Hvala za besedo. Spoštovani predsednik vlade! V prejšnjem mandatu smo bili priča
               velike centralizacije. Sam osebno sem se velikokrat slabo počutil v koaliciji. 100
               dni vlade je za nami. Vlada je opravila rekapitulacijo podedovanega stanja. Sam
               osebno prihajam iz regije, kjer je gospodarska rast majhna, brezposelnost - ena
               najvišjih stopenj. Velikokrat smo v prejšnjem mandatu bili priča, da so nekateri
               posamezni subjekti iz naše regije, ki je v samem vrhu brezposelnosti in najslabša v
               gospodarski rasti, razni razpisi iz skladov Evropske unije šli mimo tistih, ki so
               bili najbolj potrebni. Glede na regijo, iz katero prihajam - ima dobro logistiko, ima
               letališče Maribor, ima železnico, ima avtocesto do Luke Koper. V prejšnjem mandatu se
               je vlada, pod predsednikom vlade gospoda Ropa, odločila, da različne konce Slovenije
               obišče na koncu mandata. Vi, kot predsednik vlade ste se odločili, da potegnete
               takšno potezo na začetku mandata. Prejšnji mesec ste obiskali z vsemi ministri
               Prekmurje in se seznanili s problemi, ki tarejo regijo. Zato vas, spoštovani
               predsednik vlade, sprašujem sledeče: Kdaj nameravate pripeljati vlado z vsemi
               ministri v mesto Maribor, da bi se lahko seznanili z vsemi aktualnimi problemi, ki
               karkoli tarejo ali vplivajo na slabo počutje ljudi, ki živijo v tej regiji? Kateri so
               tisti cilji in prioritetne naloge vlade, da bi se te razlike med regijami zmanjšale
               in da bi se končno izpeljala decentralizacija v celotni Republiki Sloveniji?</p>
            </sp>
            <sp xml:id="SDZ4-Redna-04-2005-03-21.sp30">

               <speaker>PREDSEDNIK FRANCE CUKJATI:</speaker>

               <p>Hvala gospodu Kanglerju. Gospod predsednik, izvolite.</p>
            </sp>
            <sp xml:id="SDZ4-Redna-04-2005-03-21.sp31">

               <speaker>JANEZ JANŠA:</speaker>

               <p>Hvala za to vprašanje. Vlada bo nadaljevala s temi obiski slovenskih pokrajin oziroma
               regij. Namen teh obiskov je, da se čim bolj na začetku mandata tudi konkretno
               seznanimo z nekaterimi problemi in da se ne nazadnje tudi ljudje, ki so odgovorni za
               to, da te probleme rešujejo, spoznajo med seboj. Drugače je odgovarjati na nekatere
               izzive, ki ljudje, ki morajo sodelovati, lahko sodelujejo tudi na neki osebni ravni,
               če se ne poznajo samo prek časopisov, kamer oziroma ekranov in telefonov.</p>
               <p>Prva izkušnja, ki jo imamo z obiskom v pomurski regiji je pozitivna, predvidoma bo
               vlada vsaki mesec obiskala eno od teh regij. V Mariboru bomo predvidoma v maju,
               mislim, da v sredo 11. maja, obisk se že pripravlja. Na tem obisku se želimo
               prepričati, o tem koliko hitro je možno odpraviti nekatere razvojne zaostanke.
               Prepričani smo, da ima ta regija bistveno več dejanskih potencialov, kot pa so bili
               doslej izkoriščeni in vključeni v razvoj. Eden od teh potencialov je bil omenjen tudi
               že v prvem poslanskem vprašanju poslanca gospoda Pečeta. Institucije, ki jim gre
               dobro, niso odgovorne samo zase, ampak za celoten gospodarski razvoj; teh povezav je
               bilo doslej premalo. Tudi s tem obiskom želimo to spodbuditi in omogočiti ljudem, da
               bodo vsaj približno enako dobro živeli, ne glede na to, ali so v Ljubljani, Mariboru
               ali v Murski Soboti oziroma v katerikoli pokrajini.</p>
               <p>Deloma pa so ti obiski različnih slovenskih regij oziroma pokrajin v tem času tudi
               širša priprava na regionalizacijo, s katero misli vlada dejansko v tem mandatu
               poskusiti, ne glede na to, ali bo ustava spremenjena ali ne, ker smo še vedno
               prepričani, da je ob nekaj dobre volje pokrajine v Sloveniji možno s pravim pristopom
               uvesti tako, da bo končno ta del decentralizacije dosežen in da se ne bomo
               izgovarjali na ustavne omejitve. Hvala lepa.</p>
            </sp>
            <sp xml:id="SDZ4-Redna-04-2005-03-21.sp32">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku. Izvolite, gospod poslanec, če želite dodatno obrazložitev.
           </p>
            </sp>
            <sp xml:id="SDZ4-Redna-04-2005-03-21.sp33">

               <speaker>FRANC KANGLER:</speaker>

               <p>Hvala za besedo. Osebno sem zelo zadovoljen, da si bo vlada v mesecu maju vzela čas,
               da bo obiskala to regijo, ki je, kot sem dejal, po gospodarski rasti zelo majhna, po
               brezposelnosti pa na samem vrhu v Republiki Sloveniji. Zato bi izkoristil priložnost,
               da dam pobudo predsedniku vlade, ko bo obiskal mesto Maribor, da si vzame čas in se
               sestane z vsemi tistimi, ki kakorkoli v mestu Maribor delajo politično, za kratek
               pogovor, ne glede na to, ali pripadajo opoziciji ali koaliciji.</p>
            </sp>
            <sp xml:id="SDZ4-Redna-04-2005-03-21.sp34">

               <speaker>PREDSEDNIK FRANCE CUKJATI:</speaker>

               <p>Hvala. Gospod predsednik, izvolite.</p>
            </sp>
            <sp xml:id="SDZ4-Redna-04-2005-03-21.sp35">

               <speaker>JANEZ JANŠA:</speaker>

               <p>No, to je del oziroma postaja del običajnega programa na razgovoru, ki ga ima
               praktično celotna vlada. Ob koncu takšnih obiskov so vabljeni vsi tisti, ki kakorkoli
               lahko vplivajo na razvoj regije, ne glede na politično pripadnost, od županov,
               gospodarstvenikov do nosilcev, poslancev, državnih svetnikov, skratka, vseh tistih,
               ki imajo v rokah neko odgovornost za to, da je razvoj hitrejši. In to bomo seveda
               storili tudi v Mariboru.</p>
            </sp>
            <sp xml:id="SDZ4-Redna-04-2005-03-21.sp36">

               <speaker>PREDSEDNIK FRANCE CUKJATI:</speaker>

               <p>Hvala gospodu predsedniku vlade. S tem zaključujemo vprašanja, zastavljena
               predsedniku vlade.</p>
               <p>Na prejšnji seji državnega zbora so bila postavljena nekatera vprašanja ministrom,
               ki na seji niso bili prisotni, poslanci pa so izjavili, da v skladu z 247. členom
               poslovnika vztrajajo pri ustnem odgovoru. Tako je dr. Dimitriju Ruplu zastavil
               vprašanje dr. Marko Pavliha v zvezi z namero Italije za razglasitev ekološke cone na
               Jadranu. Gospod minister, zahtevan je bil ustni odgovor. Izvolite, imate besedo.</p>
            </sp>
            <sp xml:id="SDZ4-Redna-04-2005-03-21.sp37">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. Spoštovani gospod poslanec! Torej, v Sloveniji menimo,
               da je treba kakršnekoli aktivnosti in cone glede zaščite Sredozemlja realizirati
               koordinirano in postopno, v medsebojnem sporazumu in z dogovarjanjem vseh
               zainteresiranih držav. To je tudi v skladu z načeli mednarodnega prava in pravnim
               redom Evropske unije. Torej, v Republiki Sloveniji pričakujemo, da bo Republika
               Italija tako pomembne odločitve, kot je zaščita Sredozemlja, usklajevala s svojimi
               sosedi v duhu evropskega sodelovanja in v konstruktivnem dialogu, kajti samo to lahko
               pripelje do uspešnih rezultatov zaščite morja, kar je v interesu nas vseh.</p>
               <p>Predlog italijanskega zakona o ekološki coni določa, da bodo zunanje meje cone
               določene sporazumno s sosednjimi državami. Tudi na podlagi dejstva, da je Italija
               Sloveniji priznala nasledstvo sporazuma o epikontinentalnem pasu, ki sta ga leta 1968
               sklenili Italija in SFRJ, pričakujemo, Slovenija pričakuje, da bo vključena v
               razgovore z italijansko stranjo glede delimitacije kakršnihkoli con. Takšna
               zagotovila smo tudi že dobili od italijanske strani. Republika Slovenija že v fazi
               sprejemanja zakona pozorno spremlja potek postopka in v največji mogoči meri ščiti
               slovenske interese. Pri tem izhajamo iz dejstva, da ima Republika Slovenija
               teritorialni izhod na odprto morje, svoj epikontinentalni pas in pravico do
               razglasitve svoje izključno ekonomske ali ekološke cone. Hvala lepa.</p>
            </sp>
            <sp xml:id="SDZ4-Redna-04-2005-03-21.sp38">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Gospodu ministru za šolstvo in šport, dr. Milanu Zveru, so
               bila zastavljena tri vprašanja. Gospod Aleš Gulič je zastavil vprašanje v zvezi z
               obiskom ministra v velenjski občini. Gospod minister, izvolite, imate besedo.</p>
            </sp>
            <sp xml:id="SDZ4-Redna-04-2005-03-21.sp39">

               <speaker>DR. MILAN ZVER:</speaker>

               <p>Spoštovani gospod predsednik, spoštovane gospe poslanke in gospodje poslanci. Gospod
               Gulič, kolikor veste, sem med enim izmed svojih prvih obiskov po slovenskih občinah
               in šolah obiskal tudi občino Velenje in tam med drugim tudi dopoldne eno izmed
               osnovnih šol, podružnic, popoldne pa še medpodjetniški izobraževalni center v
               Velenju. Na tem obisku se je, kakor sami ugotavljate, ali pa ob tem obisku zgodila
               resnično politizacija v smislu bojkota nekaterih županov te regije, bojkota mojega
               obiska, čeprav samo po sebi ni nujno, da so predstavniki lokalnih oblasti tudi
               prisotni pri obisku ministra v določeni regiji; ampak vendar je dosedanja praksa
               pokazala, da so se povsod, razen v tem primeru, tudi politični dejavniki, lokalne
               skupnosti, če lahko temu tako rečem, z veseljem udeležili teh obiskov, na katerih smo
               govorili ne samo o konkretnih problemih šol, šolstva, ampak tudi o širših problemih
               regije in več ali manj so povsod bili ali pa smo bili s takšnimi pogovori zadovoljni.</p>
               <p>V tem primeru mi čisto razlogi, zakaj je prišlo do politizacije oziroma bojkota tega
               obiska, niso popolnoma jasni, vendar obžalujem, da se je to zgodilo. Še enkrat bi rad
               poudaril, da se je to zgodilo samo v enem primeru, kljub temu da sem doslej obiskal
               okrog 50 do 60 slovenskih občin in nikjer se kaj podobnega ni zgodilo, ampak jaz
               kljub temu ne pripisujem tej politizaciji mojega obiska tako velik pomen. Hvala
               lepa.</p>
            </sp>
            <sp xml:id="SDZ4-Redna-04-2005-03-21.sp40">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Želi gospod Gulič dodatno obrazložitev? Imate proceduralni
               predlog. Izvolite.</p>
            </sp>
            <sp xml:id="SDZ4-Redna-04-2005-03-21.sp41">

               <speaker>DR. MARKO PAVLIHA:</speaker>

               <p>Hvala, gospod predsednik. Ravno to sem želel opozoriti, kajti mene niste vprašali,
               ali želim dodatno obrazložitev in mislim, da iz same narave poslanskega vprašanja
               izhaja, katerega sem prvič postavil, potem pa seveda nisem imel prilike slišati
               odgovora, da to pravico imam. Jaz seveda nisem o tem konkretnem primeru želel dodatne
               obrazložitve, ker sem ta čas zadovoljen z njo. Ampak povsem korektno pa je, da imajo
               drugi kolegi, zdaj so seveda to napako sanirali, ampak vendar je prav, da nanjo
               opozorim. Hvala lepa.</p>
            </sp>
            <sp xml:id="SDZ4-Redna-04-2005-03-21.sp42">

               <speaker>PREDSEDNIK FRANCE CUKJATI:</speaker>

               <p>Jaz bi prosil, da v kolikor želi poslanec dodatno obrazložitev - ne, dodatno
               vprašanje ni predvideno po poslovniku več, pač pa zahteva po dodatni obrazložitvi - ,
               da v kolikor pozabim opozoriti poslanca, da sam dvigne roko. Gospod Gulič, želite
               dodatno obrazložitev? (Ne.) Vprašanje gospodu ministru dr. Milanu Zveru je zastavil
               na prejšnji seji tudi vprašanje gospod Ljubo Germič, in sicer glede števila vpisnih
               mest v gimnazijskih programih za naslednje šolsko leto. Gospod minister, zahtevan je
               bil ustni odgovor. Prosim.</p>
            </sp>
            <sp xml:id="SDZ4-Redna-04-2005-03-21.sp43">

               <speaker>DR. MILAN ZVER:</speaker>

               <p>Hvala lepa. Kakor veste, ministrstvo pač vsako leto na začetku leta razpiše število
               prostih stolov, učnih mest v različne srednješolskih programih. Letos se je prvič
               tako zgodilo, da smo nekoliko povečali število prostih mest na področju poklicnega in
               pa srednjega poklicnega izobraževanja in da je bilo razpisanih nekaj manj mest na
               področju splošnega srednjega izobraževanja. Vendar, nikakor ne bi želeli, da bi
               ministrstvo poskušalo z nekimi nasilnimi ukrepi, administrativnimi ukrepi poseči v
               sicer precej asimetrično situacijo pri vpisovanju v srednje izobraževanje. Vsi vemo,
               da postaja vpisovanje v gimnazijske programe že dokaj množično, kar je nenavadno za
               naravo te šole, ampak vendar upam, da bomo v prihodnjih letih z reformo tudi
               gimnazije to nesorazmerje postopoma odpravili na dokaj neboleč način.</p>
               <p>Ravnokar poteka prvi krog vpisovanj v te srednješolske programe in zanimivo je, da
               brez da bi - kakor vsi vemo, približno 6 tisoč prostih mest je razpisanih več, kot
               imamo otrok, učencev, ki se vpisujejo v srednješolske programe, kar pomeni, da imajo
               prosto izbiro in da lahko resnično izbirajo na podlagi svojih želja. Zanimivo je po
               prvih podatkih, ki pa še niso dokončni, uradni - to bo znano čez približno dva tedna
               - se zdi, da so se ti trendi naraščanja vpisa v splošne srednje šole, zlasti
               gimnazije, zaustavili in da se je povečal delež tistih, ki so se vpisali v poklicne
               šole, kar je dobrodošlo tudi zato, ker ne nazadnje tudi smernice Evropske unije
               priporočajo promocijo poklicnega izobraževanja in ne nazadnje tudi potrebe
               gospodarstva so takšne, da želijo večji delež vpisanih v te programe.</p>
               <p>Tako še enkrat poudarjam, da Slovenija ima na voljo dovolj prostih vpisnih učnih
               mest v srednjem šolstvu, da bodo učenci, dijaki tudi poslej lahko svobodno izbirali
               med raznimi snovmi na podlagi svojih želja, da pa mora nek šolski sistem, odgovoren
               šolski sistem poskrbeti tudi za to, da s promocijo in z drugimi aktivnostmi - ne samo
               šolski sistem, ampak tudi, recimo, gre za medresorsko dejavnost, tudi ministrstvo za
               delo, družino in socialo je tu močno vpleteno, gospodarska zbornica, center za
               poklicno izobraževanje in druge ustanove - pač mora odgovorno reagirati in
               pospeševati zlasti tiste usmeritve, ki so v družbi na nek način deficitarno
               zastopane. Hvala lepa.</p>
            </sp>
            <sp xml:id="SDZ4-Redna-04-2005-03-21.sp44">

               <speaker>PREDSEDNIK FRANCE CUKJATI:</speaker>

               <p>Hvala. Želite dodatno? Izvolite.</p>
            </sp>
            <sp xml:id="SDZ4-Redna-04-2005-03-21.sp45">

               <speaker>LJUBO GERMIČ:</speaker>

               <p>Hvala lepa, gospod minister, za odgovor. Če mi je dovoljeno, bi ob tem vtisu, ki ste
               ga želeli povedati, in tudi današnji odgovor kaže na to, da želite s svojimi ravnanji
               kot minister vplivati na razmerja med splošnim izobraževanjem in nižjim, srednjim ter
               poklicnim in tehničnim izobraževanjem. Med drugim ste tudi izjavili, da slovenska
               družba ni toliko bogata, da bi lahko izobraževala brezposelne. Ko pa gledamo razmerje
               pri brezposelnih mladih, ugotovimo, da je največji delež ravno pri tistih, ki imajo
               nižjo ali srednjo poklicno izobrazbo. Zato me zanima, gospod minister, ali se ne
               pridružujete splošni oceni, da ko gradimo družbo, temelječo na znanju, bi bilo treba
               graditi sistemske ureditve tako, da bi dvignili izobrazbeno raven prebivalstva v
               celoti.</p>
               <p>V zvezi s tem sprašujem: Ali ne pomeni, uvajanje takšnih hitrih odločitev za take
               premike nekako izrivanje splošne izobrazbe iz našega šolskega sistema, kajti znano
               je, da Slovenija nekoliko zaostaja za najbolj razvitimi po deležu dijakov v splošnih
               srednješolskih programih?</p>
               <p>In zato vas danes dodatno sprašujem: Kako nameravate doseči razmerje med vpisanimi v
               gimnazijske in poklicne šole ter kakšno naj bo po vašem to razmerje? Hvala lepa.</p>
            </sp>
            <sp xml:id="SDZ4-Redna-04-2005-03-21.sp46">

               <speaker>PREDSEDNIK FRANCE CUKJATI:</speaker>

               <p>Hvala gospodu Germiču. Izvolite, gospod minister.</p>
            </sp>
            <sp xml:id="SDZ4-Redna-04-2005-03-21.sp47">

               <speaker>DR. MILAN ZVER:</speaker>

               <p>Izjava, ki ste jo omenili, se je nanašala na celotno šolsko vertikalo. Ta moja
               izjava, ki pravi, da ni dobro, da družba na nek način reproducira brezposelnost,
               glede na to, da se je precejšnja asimetrija pojavila tudi na področju terciarnega
               izobraževanja in da smo izobraževali določene profile tudi na terciarni ravni
               izobraževanja, ki so nezaposljivi. V tem smislu sem želel poudariti, da mora
               odgovoren minister za šolstvo reagirati na to, da ne bi reproduciral nezaposljivost.
               Vsi vemo približno, za katere družboslovne profile več ali manj pri tem gre. Dejstvo
               je, da je določen segment na področju gospodarstva ali pa trga dela prazen in da
               slovensko gospodarstvo potrebuje delovno silo določenih profilov, zlasti tistih, o
               katerih govorimo, da so deficitarni, in po katerih se pojavlja precejšnje
               povpraševanje. Katero je pa idealno razmerje med splošnim srednjim izobraževanjem ali
               pa gimnazijami ter ostalim srednjim izobraževanjem, je težko reči. Dejstvo pa je, če
               hočemo ohraniti gimnazijo kot klasično, če temu tako rečem, šolo, ki naj poskrbi za
               vzgojo in izobraževanje neke kognitivne elite naroda, potem lahko rečemo, da se z
               vedno večjim vpisom ravno v te programe tudi raven oziroma nivo, kvaliteta, nujno
               manjša, pada. Še preden sem postal minister za šolstvo, sem se pogovoril ali pa dobil
               napotilo prejšnjega ministra za šolstvo, da je ena ključnih bodočih reform, ki čakajo
               šolski sistem, ravno reforma gimnazije. In to drži. Res je, da reforma gimnazije ni
               edina reforma, ki poteka na področju srednjega šolstva. Tu smo pred pomembno reformo
               tudi poklicnega srednjega izobraževanja. Lahko rečemo, da reforma tu poteka zelo
               dobro tudi zaradi uvajanja novega sistema, načina upravljanja in financiranja
               srednjega, poklicnega in strokovnega izobraževanja, ki lahko preraste v univerzalni
               sistem financiranja na področju srednjega šolstva (gre za "lumpsome" sistem). In
               mislim, ker je z vidika države to dokaj racionalen, optimalen sistem, da bomo s to
               mrežo in novim načinom financiranja ter upravljanja srednjega šolstva nadaljevali
               tudi v prihodnje. Toliko. Hvala lepa.</p>
            </sp>
            <sp xml:id="SDZ4-Redna-04-2005-03-21.sp48">

               <speaker>PREDSEDNIK FRACE CUKJATI:</speaker>

               <p>Hvala, gospodu ministru. Dr. Mitja Slavinec je ministru dr. Milanu Zveru zastavil
               vprašanja v zvezi s problematiko manj razvitih občin pri sofinanciranju predšolske
               vzgoje. Gospod minister, imate besedo.</p>
            </sp>
            <sp xml:id="SDZ4-Redna-04-2005-03-21.sp49">

               <speaker>DR. MILAN ZVER:</speaker>

               <p>Hvala tudi za to vprašanje. Gre za dokaj pogosto vprašanje, ki sem ga deležen
               praktično ob skoraj vsakem obisku na terenu. Dejansko so lokalne skupnosti močno
               vpete zlasti na izvajalski ravni v sistem predšolske vzgoje. Tukaj je sistem
               postavljen zadnjih šest let tako, da močno obremenjuje lokalne skupnosti pri tej
               njihovi izvirni nalogi. Če pa malo podrobneje pogledamo razloge, nastale tudi
               konflikte in trenja med državo in lokalnimi skupnostmi na področju predšolske vzgoje,
               je potrebno vendarle reči, da izvirajo iz zakonskih predpisov, ki niso v pristojnosti
               ministrstva za šolstvo in šport, ampak gre za ministrstvo za finance. Zajti zakon o
               financiranju občin je namreč v pristojnosti tega ministrstva in lahko bi rekli, da je
               močno vpet v ta sistem financiranja občin tudi nov resor ministra, pravzaprav
               ministrstvo brez resorja, pristojnega za lokalno samoupravo in regionalno politiko.
               Vsi vemo približno, zlasti pa župani, kako se določa sistem primerne porabe. Res je,
               da nekaterim občinam, zlasti manjšim, predšolska vzgoja ali pa strošek predšolske
               vzgoje predstavlja že skoraj 1/3 občinskega proračuna, kar močno zavira razvoj teh
               občin, ki morajo tudi druga sredstva, ki jih dobijo iz tako imenovanih občinskih
               davkov, preusmerjati za vzdrževanje predšolskega vzgojnega sistema, nikakor pa jih ne
               morejo uporabljati za lasten razvoj.</p>
               <p>Kako reševati te probleme? Seveda jaz nisem poklican za to, da bi odgovarjal na ta
               vprašanja, vendar se mi zdi, da bi bilo dobro, da bi se ta delež, primerne porabe za
               občine povečal in bi prišlo do nekega ustreznega finančnega pokritja za recimo plače
               vzgojiteljic, ki so najbolj sporne pri vsej tej zadevi. Na ministrstvu smo zaradi
               tudi nekaterih konfliktov, ki jih verjetno dobro poznate, zlasti en je zelo razvpit v
               neki občini, že ustanovili posebno medresorsko delovno skupino, ki je sestavljena
               tako iz predstavnikov združenja občin Slovenije, skupnosti občin Slovenije,
               ministrstva za finance, našega ministrstva in še nekaterih drugih, recimo zveze ali
               pa asociacij vzgojiteljic in ravnateljic, skratka dokaj široka skupina, ki bo
               poskušala ne samo analizirati politike predšolske vzgoje, ampak poiskati tudi tista
               sistemska nesoglasja in konflikte oziroma sistemske nedorečenosti, zaradi katerih
               prihaja do nenehnih konfliktov in napetosti med lokalno in državno ravnijo. 1. marca
               je ta skupina že začela delovati in si je zastavila kar obširne naloge. Jaz sem
               prepričan, da bomo relativno hitro našli ustrezne rešitve, da bodo potrebne tudi
               zakonske spremembe, vendar še enkrat poudarjam, glavne napetosti pri financiranju te
               dejavnosti ne izhajajo s področja ali pa sistemske zakonodaje, v kateri bi bilo moje
               ministrstvo matično.</p>
            </sp>
            <sp xml:id="SDZ4-Redna-04-2005-03-21.sp50">

               <speaker>PREDSEDNIK FRANCE CUKJATI:</speaker>

               <p>Hvala, gospodu ministru. Želi gospod poslanec dodatno obrazložitev? Izvolite.</p>
            </sp>
            <sp xml:id="SDZ4-Redna-04-2005-03-21.sp51">

               <speaker>DR. MITJA SLAVINEC:</speaker>

               <p>Hvala lepa, gospod minister, za odgovor. Hvala za besedo.</p>
               <p>Zanima me, ali na vašem ministrstvu razmišljate o spremembi na ta način, da se bodo
               plače vzgojiteljev in vzgojiteljic financirale neposredno s strani ministrstva, ne
               posredno prek občine, kot je to navada v vseh ostalih oblikah izobraževanja v osnovni
               šoli, srednji šoli in ne nazadnje tudi na fakultetah, kajti ne vidimo razloga, zakaj
               bi se prav predšolska vzgoja financirala posredno prek občin, vse ostalo
               izobraževanje oziroma vse ostale aktivnosti, ki potekajo pod resorjem vašega
               ministrstva pa tako neposredno.</p>
               <p>Po drugi strani, če razmišljate v to smer, me zanima, kdaj pričakujete tovrstne
               rešitve in ob kakšni časovni dinamiki lahko pričakujemo razbremenitev občin, še
               posebej tistih, ki sem jih navedel, ki so zaradi specifike najbolj obremenjene in ki
               bi tudi potrebovale največ denarja za gospodarski in drug razvoj. Hvala lepa.</p>
            </sp>
            <sp xml:id="SDZ4-Redna-04-2005-03-21.sp52">

               <speaker>PREDSEDNIK FRANCE CUKJATI:</speaker>

               <p>Hvala, gospodu Slavincu. Gospod minister imate besedo.</p>
            </sp>
            <sp xml:id="SDZ4-Redna-04-2005-03-21.sp53">

               <speaker>DR. MILAN ZVER:</speaker>

               <p>Hvala za dodatno vprašanje. Res je, to je ena izmed možnosti. Če bi jo zakonsko
               spremenili, bi se ognili marsikateremu konfliktu med lokalnimi skupnostmi in državo,
               vendar prepustil bi to rešitev že prej imenovanemu svetu za oblikovanje politik na
               področju predšolske vzgoje. Računam, da bodo relativno hitro naredili temeljito
               analizo stanja in tudi predloge za rešitve. Sam bi praktično ne nasprotoval tudi
               takšni varianti, še zaradi tega ne, ker je veliko boljša, kot je sedanji način, kjer
               prihaja do kar precejšnjih trenj. Ni pa nujno, da je tako čista oblika edini izhod iz
               nastale zagate in krize. Lahko najdemo tudi še druge variante, vmesne poti in po
               svoje bi bil prej naklonjen tem manjšim korekcijam zakonov, kjer bi odpravili ta
               nesorazmerja zaradi prevelikih obremenitev lokalnih skupnosti. Mislim, da bi bila to
               krajša pot, ampak še enkrat pravim, ta hip se ne ogrevam za nobeno od naštetih
               možnosti. Bomo videli, kakšni bodo sklepi imenovanega sveta.</p>
            </sp>
            <sp xml:id="SDZ4-Redna-04-2005-03-21.sp54">

               <speaker>PREDSEDNIK FRANCE CUKJATI:</speaker>

               <p>Hvala, gospodu ministru za šolstvo in šport, dr. Milanu Zveru.</p>
               <p>Prehajamo na zastavljanje novih vprašanj ministrom. Prva bo gospa Cvetka Zalokar
               Oražem postavila vprašanje ministru za delo, družino in socialne zadeve, gospodu
               Drobniču. Prosim.</p>
            </sp>
            <sp xml:id="SDZ4-Redna-04-2005-03-21.sp55">

               <speaker>CVETKA ZALOKAR ORAŽEM:</speaker>

               <p>Hvala lepa. Lep pozdrav vsem skupaj! Najprej izražam zadovoljstvo, da ste danes,
               gospod minister Drobnič, prisotni v državnem zboru. V zadnjem mesecu dni smo namreč
               ob vaši odsotnosti dobili pojasnilo, da ste bolni, potem pa ste bili istega dne
               videni na drugih krajih in na drugih sejah. Ampak sedaj k vprašanju.</p>
               <p>S strani Zveze združenih borcev in udeležencev narodno osvobodilne borbe smo bili
               obveščeni, da prihaja do težav pri financiranju njihove dejavnosti v letu 2005. V
               sprejetih proračunih za leti 2005 in 2004 so bila sredstva za njihovo delovanje že
               zagotovljena. Doslej je financiranje potekalo tako, da je vaše ministrstvo ob začetku
               vsakega leta sklenilo pogodbo. Žal pa letos minister Drobnič želi skleniti pogodbo za
               bistveno nižja sredstva, kot so navedena v že sprejetem proračunu za leta 2005, ter
               zgolj za obdobje petih mesecev. Pri tem je potrebno poudariti, da meseca maja letos
               proslavljamo 60- letnico zmage nad fašizmom in nacizmom, organizacije zveze borcev pa
               nimajo v tem trenutku sredstev niti za pokrivanje najosnovnejših stroškov, na primer
               stroškov najema prostorov.</p>
               <p>V dani situaciji je nemogoče pričakovati, da bi ob pomanjkanju sredstev lahko
               dostojno obeležili letošnji jubilej, zato vas minister Drobnič sprašujem: Kdaj boste
               odgovorili na pobudo predsednika Zveze borcev za sprejem, na katerem bi vas želel
               seznaniti s svojim delovanjem oziroma delovanjem borčevske organizacije ter z
               letošnjim programom?</p>
               <p>Drugo vprašanje: Ali imate namen sredstva za delovanje Zveze borcev z rebalansom
               znižati, ker ne želite podpisati pogodbe za leto 2005 v načrtovanem znesku v
               proračunu? Kakšni so razlogi za to, saj gre vendarle za veteransko organizacijo in
               znižana sredstva lahko ogrozijo njihov nadaljnji razvoj?</p>
            </sp>
            <sp xml:id="SDZ4-Redna-04-2005-03-21.sp56">

               <speaker>PREDSEDNIK FRANCE CUKJATI:</speaker>

               <p>Hvala, gospa Zalokar Oražem. Gospod minister, imate besedo.</p>
            </sp>
            <sp xml:id="SDZ4-Redna-04-2005-03-21.sp57">

               <speaker>MAG. JANEZ DROBNIČ:</speaker>

               <p>Spoštovana poslanka, hvala lepa za postavljeno vprašanje. Najprej glede posnetkov,
               kdaj sem bil kje navzoč. Seveda sem bil bolan. Tisto, kar se je pa takrat pokazalo
               kot vest na televiziji, če se je, so bili pač stari posnetki.</p>
               <p>Glede srečanja s predsednikom Zveze borcev se dogovarjamo kabineti oziroma se
               usklajujemo glede terminom. Naj v tem trenutku povem, da imam zelo veliko pobud za
               srečanja, med drugim je v okviru ministrstva tudi 170 zavodov, ki se želijo
               pogovoriti glede perspektive itd. Vsega pač ni mogoče opraviti. Pa še marsikdo drug,
               kar je bilo v javnosti tudi razloženo. Za vse si bom našel čas in tudi za predsednika
               Zveze borcev bomo našli čas, da se bova pogovorila glede programa in dejavnosti.</p>
               <p>Glede na aktivnosti, ki jih ima ministrstvo, pri pregledovanju porabe sredstev za
               leto 2004 in programa aktivnosti za leto 2005 in ciljev, ki jih ima po koalicijski
               pogodbi, pa smo zavzeli za vse veteranske organizacije enak pristop pri sklepanju
               pogodb za sofinanciranje za leto 2005 in za vse sklepamo za 5 mesecev, glede na to,
               da pričakujemo kakšne spremembe pri proračunu, lahko navzgor ali kakorkoli drugače.</p>
               <p>Ob upoštevanju dejstva, da imajo organizacije oziroma društva odločbo o statusu
               društva v javnem interesu, je ministrstvo opravilo pregled izpolnjevanja pogojev, ki
               jih opravi vsakih pet let po posameznem pravilniku o kriterijih za podelitev statusa
               društva v javnem interesu na posameznem področju. Ne gre prezreti dejstva, da so bile
               sklenjene pogodbe o sofinanciranju dejavnosti za leto 2004 z enajstimi društvi
               oziroma zvezami, in sicer, Združenje okupatorjev 1941 do 1945, Kranj, Zveza vojnih
               invalidov NOB v Trstu, Zveza koroških partizanov in prijateljev protifašističnega
               odpora, Celovec, Zveza društev invalidov vojn Slovenije, društvo Tigr, Zveza
               združenih borcev NOB, Zveza veteranov vojne za Slovenijo, Združenje sever, Združenje
               društev mobiliziranih Slovencev v nemško vojsko 1941 - 1945, Društvo izgnancev 1941 -
               1945 in Zveza društev vojnih invalidov Slovenije.</p>
               <p>Iz podatkov smo ugotovili, da ni jasno postavljenih kriterijev, po katerih se
               financirajo ta društva. Ravno tako pa smo ugotovili zelo velike razlike pri
               prejemanju sredstev, in sicer tudi to, da imajo nekatere veteranske organizacije v
               svojem seznamu tudi tiste člane, ki niso veterani. Iz sklenjenih pogodb po
               sofinanciranju dejavnosti posameznih društev je ministrstvo pri pregledu ugotovilo,
               da posamezna društva oziroma zveze obveznosti po pogodbi niso izpolnjevala v roku,
               kot je bilo dogovorjeno v pogodbi, tako na primer kvartalna, polletna in letna
               poročila o uporabi sredstev za leto 2004 in program dela ter finančni načrt za leto
               2005. To ne velja sicer za vsa društva, vendar je potreben pregled pri pristopu novih
               pogodb po sofinanciranju. Navedeni pregled izpolnjevanja obveznosti po pogodbah pa
               potrebuje tudi določen čas. Po rebalansu proračuna Republike Slovenije za 2005 bo
               ministrstvo pristopilo k sklenitvi aneksov k pogodbam za leto 2005. Jasno imamo tudi
               namen postaviti kriterije, koliko je veteranov, da posamezni veterani, da recimo tudi
               nekateri veterani ne bi bili kakorkoli zapostavljeni. Ni nobenega razloga, da bi
               recimo veterani vojne za Slovenijo dobili štirikrat manj sredstev, čeprav so
               številčno enaki kot nekateri drugi. Hvala lepa.</p>
            </sp>
            <sp xml:id="SDZ4-Redna-04-2005-03-21.sp58">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Izvolite gospa poslanka.</p>
            </sp>
            <sp xml:id="SDZ4-Redna-04-2005-03-21.sp59">

               <speaker>CVETKA ZALOKAR ORAŽEM:</speaker>

               <p>Hvala lepa, gospod minister za odgovor. Jaz moram žal reči, da bom kar konkretna,
               sicer bom kasneje magnetogram pogledala, vendar na februarski seji državnega zbora v
               zvezi z vašo odsotnostjo, gre za torek, drugi dan našega zasedanja, ko mi je bilo
               večkrat s strani predsednika državnega zbora pojasnjeno, da ste bolni. Istega dne
               oziroma naslednje jutro v Delu je bila novica, zvečer pa v medijih tiskovna
               konferenca, ki ste jo sklicali prav na ta torek prav tako pa tudi zabeleženo, da je
               bil v torek sklican ekonomsko socialni svet, ki naj bi ga celo vi vodili. Tako bi
               bilo zelo dobro, da pridemo do te resnice, da pride ta resnica na dan, kajti pri nas
               obstaja slab občutek, da državnega zbora niste uvrstili med zgornjo prioriteto tistih
               sej, ki bi jim dajali večjo pozornost kot drugim.</p>
               <p>V zvezi z ostalim delom odgovora pa bi želela reči, da pozdravljam, upam, da se
               boste z borci čim prej srečali in seveda čim prej našli čas, kajti drugače je za to
               organizacijo stvar lahko tudi nevarna, predvsem pa mislim, da je lahko zelo
               neprimerno, če do tega sestanka ne bo čim prej prišlo, kajti v nasprotnem primeru so
               v resnici lahko majske prireditve in obeleževanja zmage nad fašizmom in nacizmom,
               kjer bodo prav gotovo aktivno sodelovali, ogrožene.</p>
            </sp>
            <sp xml:id="SDZ4-Redna-04-2005-03-21.sp60">

               <speaker>PREDSEDNIK FRACE CUKJATI:</speaker>

               <p>Hvala, gospe poslanki. Gospod minister, želite odgovoriti? (Ne.)</p>
               <p>Gospod Aurelio Juri bo zastavil vprašanje ministru za zunanje zadeve, dr. Dimitriju
               Ruplu. Prosim.</p>
            </sp>
            <sp xml:id="SDZ4-Redna-04-2005-03-21.sp61">

               <speaker>AURELIO JURI:</speaker>

               <p>Spoštovani gospod minister. Najprej pozdravljam dejstvo, da že dolgo ni obiskov v
               naših voda, ladij z jedrskim orožjem na krovu, pa se sprašujem, komu gre pripisati
               zaslugo Ali naši vladi zato, da do teh obiskov ne prihaja ali morda drugi strani, ker
               ali nezainteresirana ali nima časa?</p>
               <p>V zvezi z jedrskim orožjem še neko drugo vprašanje, ki je bolj pomembno. Okrog
               jedrskega orožja lahko povemo, da z zgodbami zadnjih časov na mednarodnem scenariju,
               na mednarodnih šahovnici severne Koreje in Irana je to orožje vkorakalo v neko novo
               zaskrbljujočo spiralno pot proliferacije. Na to se vežejo tudi po mojem neustrezni
               odzivi drugih jedrskih velesil.</p>
               <p>Sprašujem: Kako gleda na ta nevaren pojav slovenska vlada? Ali vodi, kje in kako,
               kakšne aktivnosti?</p>
               <p>Ali je kdaj, kako in kje morda znotraj zveze Nato ali neposredno do Združenih držav
               Amerike odreagirala na obelodanitev stanja, da je cela koncentracija ameriških
               jedrskih konic - govori se o nekaj desetinah - med 480, kolikor jih je nameščenih v
               Evropi, tik ob naši meji, v bližnjem letalskem oporišču Nata v Avianu? Hvala.</p>
            </sp>
            <sp xml:id="SDZ4-Redna-04-2005-03-21.sp62">

               <speaker>PREDSEDNIK FRACE CUKJATI:</speaker>

               <p>Hvala, gospodu poslancu. Gospod minister, izvolite.</p>
            </sp>
            <sp xml:id="SDZ4-Redna-04-2005-03-21.sp63">

               <speaker>DR. DIMITRIJ RUPEL:</speaker>

               <p>Spoštovani gospod predsednik, spoštovani gospod poslanec. Zahvaljujem se vam za vaše
               vprašanje. Jasno je, da so Natove jedrske sile sestavni del celote zavezniških sil. V
               strateškem konceptu severno-atlantskega zavezništva iz leta 1999 se je to zavezništvo
               opredelilo za, kako se temu reče, kredibilno verodostojno jedrsko politiko, ki bo
               demonstrirala solidarnost in zavezanost preprečevanju spopadov. Da bi lahko to
               zagotovili, je potrebno široko sodelovanje evropskih zaveznic pri skupnem uporabnem
               načrtovanju pri mirnodobnem hranjenju jedrskega orožja in pri poslovanju o jedrski
               politiki. Jedrske sile, ki se nahajajo v Evropi, so tudi eden od ključnih elementov
               obrambnega in političnega povezovanja zavezništva. Poleg ameriških se na tleh Evrope
               nahajajo tudi jedrske zmogljivosti združenega kraljestva in tudi Francije. Tudi
               njihove jedrske sile imajo, tako kot sile zavezništva, funkcijo odvračanja, kar vse
               skupaj krepi varnost članic severnoatlantske zveze. Solidarnost in enotnost pogledov
               članic Nato o strateškem pomenu jedrskega orožja za varnost zavezništva se kaže tudi
               v delitvi vlog, v prevzemanju tveganj in odgovornosti posameznih zavezniških držav.
               Da bi se zagotovila varnost vseh članic Nato, so nekatere zavezniške države prevzele
               breme hranjenja jedrskega orožja. V tem smislu razumemo breme teh držav kot največji
               izraz solidarnosti z drugimi članicami tega zavezništva.</p>
               <p>Od leta 1991 - to bi rad posebej poudaril - do danes je Nato zmanjšal jedrski
               potencial za več kot 85% (o tem se lahko prepričate v ustreznih dokumentih, nekaj jih
               tudi sami poznate oziroma ste jih navedli, tudi na internetu je nekaj tega). O tem,
               kje se nahaja jedrsko orožje in koliko ga je, naše ministrstvo ne more dajati izjav,
               saj gre za podatke, ki imajo določeno stopnjo tajnosti, zato da bi se zagotovilo čim
               bolj učinkovito varovanje tega orožja. Lahko pa vam zagotovimo, da so za varovanje
               Natovega jedrskega orožja zagotovljeni najvišji varnostni standardi, prav tako pa
               tudi celovit nadzor nad izpolnjevanjem teh standardov, pri katerem sodelujejo vse
               zavezniške države. Slovenija kot članica Nato v smislu skupne obrambne politike in
               solidarnosti v zvezi z jedrsko politiko zavezništva prevzema seveda svoj del
               odgovornosti. Za nas kot novo članico Nato pa veljajo trije "ne": ne, Nato nima ne
               namenov ne razlogov ne načrtov, da bi namestil jedrsko orožje na ozemlju novih
               članic. Slovenija kot članica Nato sodeluje v skupini za jedrsko načrtovanje in v
               njenih podskupinah. V teh delovnih telesih enakopravno odloča o jedrski politiki
               zavezništva, o njenem nadzoru in zagotavljanju pogojev za varnost jedrskih
               zmogljivosti. V tem smislu se Slovenija do jedrske politike Nato kot članica
               zavezništva opredeljuje tako rekoč vsak dan. Hvala lepa.</p>
            </sp>
            <sp xml:id="SDZ4-Redna-04-2005-03-21.sp64">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Kot naslednji bo gospod Miro Petak zastavil poslansko
               vprašanje ministru za pravosodje dr. Šturmu. Izvolite.</p>
            </sp>
            <sp xml:id="SDZ4-Redna-04-2005-03-21.sp65">

               <speaker>MIRO PETEK:</speaker>

               <p>Hvala lepa za besedo, gospod predsednik. Spoštovani vsi prisotni, spoštovani gospod
               dr. Šturm, na katerega naslavljam to vprašanje!</p>
               <p>Zakon o prisilni poravnavi, stečaju in likvidaciji je v 153. členu v noveli iz leta
               1997 predvidel varovalko, da se med kupci premoženja podjetij v stečaju ne bi
               pojavile besede, ki bi lahko tako ali drugače pripomogle k temu, da se je neko
               podjetje znašlo v stečaju. Zato je tudi izrecno določeno, da kupci premoženja
               podjetij v stečaju ne morejo biti fizične osebe, ki so bile v zadnjih petih letih
               pred dnem začetka stečajnega postopka zaposlene pri stečajnem dolžniku ali so pri
               njem opravljale funkcijo poslovodnega delavca, člana uprave, člana nadzornega odbora
               in podobno. Za podjetje Tro Prevalje v stečaju pa je že od vsega začetka stečaja in
               prodaje podjetja ter tudi še dandanes prisotna dilema, ali ni šlo v tem primeru za
               prefinjen scenarij, kako podjetje pahniti v stečaj in ga nato poceni odkupiti. Med
               lastniki projekta Prevent Tro, ki je kupilo premoženje podjetja Tro v stečaju, sta
               tudi namreč bivši član nadzornega sveta in bivši direktor podjetja Tro. Prevent Tro
               zaradi vseh teh dejstev ne bi mogel biti med kupci premoženja družbe Tro d.d. v
               stečaju, toda na javni dražbi sta solastnika družbe Gorazd Fale, kot nekdanji član
               nadzornega sveta, in tudi Jože Golob, kot bivši direktor podjetja Tro Prevalje,
               predložila izjavi, da ne obstajajo okoliščine iz omenjenega 153. člena. Izjavi sta
               overila pri notarki, ki je še ta isti dan sestavila notarski zapis, češ, da oba
               prenašata poslovni delež brezplačno na druge osebe. Ta izjava in notarski zapis sta
               stečajnemu upravitelju podjetja Tro Milanu Kosu zadostovala, da je premoženje družbe
               Tro d.d. v stečaju prodal družbi Prevent Tro, čeprav v sodnem registru tudi po petih
               letih ni bilo mogoče razbrati, da je do teh lastniških sprememb in prenosa deleža v
               resnici tudi prišlo. Zakon o sodnem registru pa jasno govori, da je prijavo za vpis v
               register potrebno vložiti v 15 dneh, poudarjam v 15 dneh po izpolnitvi pogojev za
               vpis v sodni register, enako velja tudi za prijavo spremembe za vpis v register.
               Seveda ni težko ugotoviti, zakaj so se temu izognili.</p>
               <p>Ministra sprašujem. Ali ste seznanjeni s tem primerom? Kakšni bodo ukrepi
               ministrstva v prihodnje, da ne bo več prihajalo do tovrstnih izigravanj zakonov in
               javnega posmeha pravni državi? Ali je bil s strani ministrstva za ta primer opravljen
               kakšen službeni nadzor nad delom okrožnega sodišča v Slovenj Gradcu in stečajnega
               upravitelja? Hvala.</p>
            </sp>
            <sp xml:id="SDZ4-Redna-04-2005-03-21.sp66">

               <speaker>PREDSEDNIK FRANCE CUKJATI:</speaker>

               <p>Hvala, gospodu poslancu. Gospod minister imate besedo, prosim.</p>
            </sp>
            <sp xml:id="SDZ4-Redna-04-2005-03-21.sp67">

               <speaker>DR. LOVRO ŠTURM:</speaker>

               <p>Hvala lepa, spoštovani gospod predsednik. Hvala za vprašanje, spoštovani gospod
               poslanec. Spoštovani poslanec Miro Petek navaja primere več nepravilnosti povezanih s
               podjetjem Tro in omenja vložene kazenske ovadbe zoper odgovorne osebe. Sprašuje, ali
               je minister seznanjen s tem primerom, kakšni bodo ukrepi ministrstva, da se tovrstne
               nepravilnosti ne bodo več dogajale, ali je bil opravljen službeni nadzor nad delom
               okrožnega sodišča v Slovenj Gradcu in stečajnega upravitelja, kako ljudem popraviti
               krivice, ker so izgubili zaposlitev zaradi stečaja Tro. Poslanec omenja tudi stečaj
               podjetja Kograd, Stavbenik Prevalje, kjer naj bi stečajni upravitelj Abrim Puslim
               družbi Pompe posodil denar, medtem ko delavci svojih terjatev niso dobili v celoti
               poplačanih. Poslanec sprašuje, ali bodo za kazniva dejanja končno odgovarjali tudi
               tisti, ki sodijo v sodno vejo oblasti ali pa jim je podeljena vsestranska imuniteta.</p>
               <p>Vodja okrožnega državnega tožilstva v Slovenj Gradcu je podala poročilo glede
               podjetja Tro, iz katerega so razvidne posamezne sodne in tožilske odločitve. S tem v
               zvezi pa je potrebno povedati, da za utemeljenost posameznih sodnih odločitev
               ministrstvo za pravosodje ne sme posegati. Skladno s 134. členom ustave Republike
               Slovenije nikogar, ki sodeluje pri sojenju, ni mogoče klicati na odgovornost za
               mnenje, ki ga je dal pri odločanju na sodišču. Medtem ko 6. člen zakona o sodniški
               službi določa, da sodnika ni mogoče obtožiti pred disciplinskim sodiščem za mnenje,
               ki ga je dal pri odločanju na sodišču. Razen tega je ministrstvo za pravosodje del
               izvršilne veje oblasti, zato ne sme posegati v vsebinske odločitve sodišča, ker bi s
               tem posegli v neodvisnost sodnika pri odločanju, kar bi bilo v nasprotju z ostalim
               načelom delitve oblasti. Ministrstvo za pravosodje lahko posreduje le z institutom
               nadzorstvene pritožbe, ko gre za neutemeljeno dolgo reševanje zadeve. Stečajni
               upravitelj ne sme z denarnimi sredstvi, ki jih pridobi v okviru stečajnega postopka,
               razpolagati parcialno, ker bi s tem favoriziral nekatere upnike.</p>
               <p>Kar pa se tiče poslovanja stečajnih upraviteljev, naj omenimo, da mora skladno s 75.
               členom zakona o prisilni poravnavi, stečaju in likvidaciji predsednik stečajnega
               senata nadzorovati poslovanje stečajnega upravitelja. 75. člen zakona o prisilni
               poravnavi, stečaju in likvidaciji določa, da mora predsednik, kot sem že omenil,
               nadzorovati poslovanje stečajnega upravitelja. Pač pa je ministrstvo za pravosodje v
               zvezi z zadevo Pompe skladno z drugim odstavkom 79.b člena zakona o sodniški službi
               predsedniku višjega sodišča v Mariboru predlagalo, da opravi službeni nadzor, v
               okviru katerega naj ugotovi, ali so predsedniki stečajnih senatov s potrebno
               skrbnostjo nadzorovali poslovanje stečajnih upraviteljev. Prav tako je ministrstvo za
               pravosodje v zadevi stečajnega dolžnika SGP Kograd, Dravograd, skladno z drugim
               odstavkom 79.b člena zakona o sodniški službi predsedniku višjega sodišča v Mariboru
               predlagalo, da opravi službeni nadzor, v okviru katerega naj ugotovi, ali je
               predsednica stečajnega senata s potrebno skrbnostjo nadzorovala poslovanje stečajnih
               upraviteljev.</p>
            </sp>
            <sp xml:id="SDZ4-Redna-04-2005-03-21.sp68">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Gospod dr. Marko Pavliha bo zastavil poslansko vprašanje
               ministru za pravosodje dr. Šturmu. Izvolite.</p>
            </sp>
            <sp xml:id="SDZ4-Redna-04-2005-03-21.sp69">

               <speaker>DR. MARKO PAVLIHA:</speaker>

               <p>Hvala, gospod predsednik, za besedo. Spoštovane kolegice poslanke in kolegi poslanci,
               ministri! Gospod minister dr. Šturm! Vaš odgovor poslancu Petku je pravzaprav idealna
               iztočnica za moje vprašanje. Vsi vemo, kaj se je dogodilo na februarski seji, ko dr.
               Škrkova ni bila izglasovana za članico stalnega arbitražnega sodišča v Haagu. Na prvi
               pogled nič tako narobe, kajti poslanci smo povsem svobodni pri odločanju in nismo
               vezani na noben vpliv. Vendar tisto, kar je seveda zaskrbljujoče, in tisto, kar se je
               prvič do sedaj zgodilo v zgodovini slovenske parlamentarne demokracije, pa tudi širše
               v Evropi je pa seveda razlog, zakaj do te izvolitve ni prišlo. Dr. Škrkova ni bila
               izvoljena zaradi odločanja v konkretni zadevi, za katero ne bi smela biti kaznovana.
               Gre za grob poseg v princip neodvisnosti sodnikov in seveda za grobo kratenje pravice
               posameznikov, da o njihovih zadevah sodniki odločajo nepristransko. Konkretni primer
               je obsodil tako predsednik ustavnega sodišča kakor tudi predsednik slovenskega
               sodniškega društva in tudi precej strokovnjakov, gospod minister za pravosodje pa se
               je, če smem citirati Mladino, zavil v pravosodni molk.", kar je toliko bolj
               začudojoče, ker gre za pravnega strokovnjaka, ker gre za bivšega ustavnega sodnika in
               ne nazadnje tudi za tvorca sedanje slovenske ustavne ureditve. Naj vam preberem samo
               dva citata iz publicistike. Prvi je iz uvodnika Pravne prakse: "Težko je verjeti, da
               po drugem desetletju šolanja v parlamentarni demokraciji, o delitvi oblasti med
               zakonodajno, izvršilno in sodno, kateremu ob izvoljenih predstavnikov ljudstva še
               lahko pride na misel, da se spusti na spolzka tla poseganja v samostojnost in
               neodvisnost ustavnega sodišča." Predsednik slovenskega sodniškega društva pa med
               drugim opozarja na neprimernost slovenske ureditve imenovanja sodnikov. Samo še Švica
               in pa Makedonija poznata izvolitev sodnikov v parlamentu.</p>
               <p>Sprašujem gospoda ministra: Kako komentirate zadevo Škrk? Kaj menite o sedanji
               ustavni ureditvi izvolitve sodnikov? Ali ne menite, da bi zaradi preprečevanje
               političnega vpliva kazalo uvesti način imenovanja, kot ga poznajo druge razvite
               države? Hvala lepa.</p>
            </sp>
            <sp xml:id="SDZ4-Redna-04-2005-03-21.sp70">

               <speaker>PREDSEDNIK FRANCE CUKJATI:</speaker>

               <p>Hvala gospodu Pavlihi. Gospod minister, imate besedo. Prosim.</p>
            </sp>
            <sp xml:id="SDZ4-Redna-04-2005-03-21.sp71">

               <speaker>DR. LOVRO ŠTURM:</speaker>

               <p>Hvala, gospod predsednik, za besedo. Hvala, spoštovani gospod poslanec, za
               zastavljeno vprašanje.</p>
               <p>Spoštovani gospod poslanec se najprej dotika ravnanja oziroma neravnanja ministra
               glede opisanega primera. Glede na to naj povem samo to, da je moje prepričanje, da
               katerikoli minister te vlade ni pristojen, da tako ali drugače komentira ravnanje
               poslancev državnega zbora, tako kot tudi ni pristojen, da posega v ravnanje sodne
               veje oblasti.</p>
               <p>Glede na ustavno načelo ločitve oblasti, to ni tematika, ki naj bi ji izvršilna
               oblast posvetila takšno izrekanje, zato seveda menim, da ministrstvo za pravosodje
               glede tega nima utemeljenosti za komentiranje, toliko bolj, ker so se o tem vprašanju
               izrekli zelo prepričljivi dejavniki, samo ustavno sodišče in slovensko sodniško
               društvo. Mislim, da je na ta način bilo to vprašanje v tem pogledu pojasnjeno. Glede
               načina volitve sodnikov, je treba povedati, da je bilo to vprašanje zastavljeno v
               prejšnjem mandatu v ustavni komisiji, da ustavna komisija drugačnega načina, kot je
               predvideno v slovenski ustavi, ni predvidela, da so bila v slovenski pravni doktrini
               mnenja glede tega deljena. Tako do spremembe ustave ni prišlo. Pač pa se strinjam, da
               bi kazalo razmisliti o novem načinu imenovanja sodnikov na tiste položaje, ki niso
               neposredno povezani z volitvijo sodnikov v Sloveniji, bodisi sodnikov na sodiščih ali
               sodnikov ustavnega sodišča. Gre za kandidiranje za razna mesta na mednarodnih
               sodiščih ali samo v mednarodnih komisijah. V tem primeru je slovenski zakonodajelec,
               ne ustavodajalec, pač pa zakonodajalec obral zelo togo pot, ker vsa ta imenovanja
               veže na enak način kot imenovanja in volitve sodnikov ustavnega sodišča. Tukaj pa se
               pridružujem mnenju spoštovanega poslanca, da je tako stališče zelo togo, zlasti tudi
               zato, ker je treba v mnogih primerih zelo hitro odreagirati in postaviti svoje
               kandidate. Sedanji zakonski sistem, ki pa to ureja, je pa takšen, da med drugim lahko
               dopušča tudi zlorabe procesnih pravic in s tem podaljševanje rokov tudi v pol leta
               ali pa v leto dni. Zato je to nesmiselno in prepričan sem, da bi v teh primerih to
               vlogo lahko podobno, kot je to v tujini, opravili drugi organi, na primer predsednik
               republike ali pa vlada RS.</p>
            </sp>
            <sp xml:id="SDZ4-Redna-04-2005-03-21.sp72">

               <speaker>PREDSEDNIK FRACE CUKJATI:</speaker>

               <p>Hvala, gospodu ministru. Izvolite gospod Pavliha.</p>
            </sp>
            <sp xml:id="SDZ4-Redna-04-2005-03-21.sp73">

               <speaker>DR. MARKO PAVLIHA:</speaker>

               <p>Hvala lepa. Samo na kratko glede prve zadeve. Sprašujem ministra, ali ne gre tudi za
               prepletanje izvršilne in zakonodajne oblasti oziroma obratno, za vmešavanje izvršilne
               oblasti v zakonodajno v tistih primerih, ko na primer sodni svet predlaga enega ali
               celo dva kandidata za predsednika določenega sodišča, potem pa se minister odloči
               drugače, celo drugače glede na strokovne kriterije. Sam sem bil pet let član sodnega
               sveta, pa vam lahko povem, da se je to kar pogosto dogajalo. Hvala.</p>
            </sp>
            <sp xml:id="SDZ4-Redna-04-2005-03-21.sp74">

               <speaker>PREDSEDNIK FRACE CUKJATI:</speaker>

               <p>Hvala. Izvolite, gospod minister.</p>
            </sp>
            <sp xml:id="SDZ4-Redna-04-2005-03-21.sp75">

               <speaker>DR. LOVRO ŠTURM:</speaker>

               <p>Hvala lepa za besedo in hvala lepa za vprašanje. V tem primeru gre za posebno
               institucijo sodnega sveta, ki je res ustavna kategorija, vendar predlaga sodnike v
               izvolitev, minister za pravosodje pa pri imenovanju sodnikov za izvolitev v državni
               zbor nima funkcije eleminiranja, nima funkcije spreminjanja. To svojo vlogo sodni
               svet posreduje direktno državnemu zboru.</p>
            </sp>
            <sp xml:id="SDZ4-Redna-04-2005-03-21.sp76">

               <speaker>PREDSEDNIK FRACE CUKJATI:</speaker>

               <p>Hvala, gospodu ministru. Gospod Bojan Kontič bo zastavil poslansko vprašanje
               ministru za gospodarstvo, mag. Vizjaku. Prosim.</p>
            </sp>
            <sp xml:id="SDZ4-Redna-04-2005-03-21.sp77">

               <speaker>BOJAN KONTIČ:</speaker>

               <p>Hvala lepa, gospod predsednik. Pozdravljena generalna sekretarka vlade in vsi
               prisotni ministri v dvorani državnega zbora! V premogovniku Velenje so končali s
               pridobivanjem lignita v jami Škale. Vodstvo premogovnika je pred časom na tiskovni
               konferenci napovedalo težave pri postopnem zapiranju jame Škale, povezane s
               pomanjkanjem finančnih sredstev za ta namen.</p>
               <p>Kolikor mi je znano, so vas, minister, o tem seznanili tudi na vašem petkovem obisku
               v Velenju: Za razliko od obiskov, ki se jih udeležuje predsednik vlade, namreč
               poslanci opozicije na ta srečanja nismo povabljeni, vsaj zase lahko to povem. In če
               že razumem prvega, šolskega, ki se je odvil v cerkvenih prostorih, bi to še razumel,
               tokrat pa sem bil malo začuden.</p>
               <p>Spoštovani gospod minister sprašujem vas: Ali ste proučili mojo pobudo, ki sem jo na
               vas naslovil pred časom in v njej predlagal, da preučite možnost priprave zakona o
               postopnem zapiranju jame Škale znotraj sistema premogovnika Velenje?</p>
               <p>V tem zakonu bi poleg programa zapiranja določili tudi višino sredstev za izvajanje
               programa postopnega zapiranja. Pri tem je nujno predvideti tudi sredstva za razvojno
               prestrukturiranje Šaleške doline kot odgovor ne posledice rudarjenja na tem območju v
               preteklem obdobju.</p>
               <p>Sprašujem vas: Kako daleč je priprava tega zakona?</p>
            </sp>
            <sp xml:id="SDZ4-Redna-04-2005-03-21.sp78">

               <speaker>PREDSEDNIK FRANCE CUKJATI:</speaker>

               <p>Hvala gospodu poslancu. Gospod minister izvolite.</p>
            </sp>
            <sp xml:id="SDZ4-Redna-04-2005-03-21.sp79">

               <speaker>MAG. ANDREJ VIZJAK:</speaker>

               <p>Hvala lepa, spoštovani predsednik. Spoštovane poslanke in poslanci. Premogovnik
               Velenje je že leta 2000 izdelal program zapiranja jame Škale, ki se je v vsebinskem
               delu delno izvajal, ni pa nikoli zaživel z vidika zagotovitve, posebej pa za namene
               jame Škale potrebnih dodatnih finančnih sredstev. Do danes so vse aktivnosti, ki so
               bile v tem času izvršene, bremenile izključno stroške proizvodnje premogovnika
               Velenje. Pri pripravi zakona o postopnem zapiranju jame Škale je potrebno upoštevati
               dejstvo, da trenutno veljavna pravila Evropske unije o državni pomoči za premogovnike
               ne dovoljujejo takšnih pomoči, vendar pa ne gre zanemariti morebitne izjemne
               obravnave.</p>
               <p>Uredba sveta z dne 23. julija 2002 o državni pomoči za premogovništvo podrobno
               določa pravila za dodeljevanje državne pomoči za premogovništvo, ki naj prispeva k
               prestrukturiranju premogovništva. V njej zapisana pravila upoštevajo družbene in
               regionalne vidike prestrukturiranja sektorja in potrebo po ohranjanju kot prednostni
               ukrep mineralne količine proizvodnje domačega premoga, ki zagotavljajo dostop do
               zalog. Pomoči se lahko dodeljujejo tudi kot pomoč za zmanjševanje proizvodnje do
               31.12.2007 za kritje tekočih proizvodnih izgub pod določenimi pogoji. Države članice,
               ki nameravajo dodeliti pomoč za zmanjšanje dejavnosti, pred tem predložijo komisiji
               načrt za zaprtje zadevnih proizvodnih enot najpozneje do 31.10.2002. Iz tega je
               pravzaprav zelo razvidno, kako aktivni so bili doslej pri reševanju tega problema in
               reakcija tudi prejšnje vlade do te problematike. Zaprtje ni mogoče kriti na osnovi
               okoljskih pravil, saj le-ta določajo, da je onesnaževalec znan in mora tudi plačati
               škodo za sanacijo. Na področju rudarstva se tudi v povezavi opustitve del uporabljajo
               določbe zakona o rudarstvu, v sklopu katerega je možno obravnavati navedeno
               problematiko. V zakonu je določeno, da je koncesijski akt podlaga za podelitev
               rudarske pravice. V tem aktu mora biti v skladu s tem členom tudi navedena oziroma
               določena dolžnost nosilca rudarske pravice glede sanacije, rekultivacije vzpostavitve
               novega oziroma nadomestnega stanja okolja. Nosilec rudarske pravice krije vse stroške
               odprave škode, ki je posledica izvajanja rudarskih del. Za sanacijo zemljišča mora
               nosilec rudarske pravice od vsake enote proizvedene mineralne surovine mesečno
               odvajati sredstva za delno ali celotno sanacijo zemljišča, kot to določa koncesijska
               pogodba, na poseben račun ali rudarski sklad.</p>
               <p>Pravzaprav so določbe in pravila Evropske skupnosti pri dodeljevanju državnih pomoči
               za premogovništvo do tega področja zelo restriktivne, seveda je pa z rokom, ki je
               tudi pri tem dan marsikaj žal zamujenega. Seveda sem pa kot pristojen minister
               oziroma pod katerega kompetenco sodi ta pravica, dovzeten za vse pobude in predloge,
               ki bi bile na eni strani v korist temu sektorju in seveda po drugi strani v skladu s
               pravili EU.</p>
            </sp>
            <sp xml:id="SDZ4-Redna-04-2005-03-21.sp80">

               <speaker>PREDSEDNIK FRANCE CUKJATI:</speaker>

               <p>Hvala, gospodu ministru. Izvolite gospod Kontič.</p>
            </sp>
            <sp xml:id="SDZ4-Redna-04-2005-03-21.sp81">

               <speaker>BOJAN KONTIČ:</speaker>

               <p>Hvala lepa, gospod minister za zgodovinski oris zapiranja jame Škale. Poznam to
               zadevo in tudi z aktivnostmi v preteklosti nisem bil ravno najbolj zadovoljen. Res pa
               je, da vodstvo premogovnika v preteklosti teh težav ni izpostavljalo v tolikšni meri,
               kot to počne sedaj. Ne gre v tem primeru za državno pomoč, gre za to, da lastnik, ki
               pa je v tem primeru država, lastnik premogovnika Velenje odpravi škodo in posledice,
               ki so v preteklosti nastale. Že res, da zakon opredeljuje od takrat, ko je bil zakon
               sprejet, naprej vse aktivnosti, za nazaj pa računi niso popolnoma čisti. Veseli me,
               da ste naklonjeni temu, da se zadeve razrešijo in da boste prisluhnili vsaki pobudi
               na tem področju.</p>
               <p>Ampak ravno zaradi tega je bila moja pobuda naslovljena na vas, da pristopite k
               izdelavi potrebnega zakona in z njim omogočite tudi sredstva za prestrukturiranje
               doline.</p>
               <p>Enostavno vprašanje je: Ali ste to pobudo proučili in se odločili za pripravo tega
               zakona ali ne? Ali bomo zgolj ostali na tej retorični ravni, ko bomo govorili, da ne
               vidimo težav in da sprejemamo pobude, ne naredimo pa nič?</p>
            </sp>
            <sp xml:id="SDZ4-Redna-04-2005-03-21.sp82">

               <speaker>PREDSEDNIK FRANCE CUKJATI:</speaker>

               <p>Hvala, gospodu Kontiču. Izvolite, gospod minister.</p>
            </sp>
            <sp xml:id="SDZ4-Redna-04-2005-03-21.sp83">

               <speaker>MAG. ANDREJ VIZJAK:</speaker>

               <p>Jaz ne vem, očitno me poslanec ni poslušal, sploh pri odgovoru. Bil sem zelo
               konkreten in sem mu zelo konkretno odgovoril na njegovo vprašanje. Proučili smo
               pobudo in ugotovili, da je pravzaprav dodeljevanje, to so državne pomoči in pri
               dodeljevanju smo dolžni upoštevati veljavna pravila EU, zato smo tudi ocenili, da v
               skladu s temi pravili pravzaprav je izjemno težko oziroma pravzaprav sam ne vidim
               načina, kako v okviru že zamujenega, kajti tu je žal bilo zamujeno, saj bi do 31.
               oktobra morale države članice, ki nameravajo dodeliti pomoč za zmanjšanje dejavnosti,
               pred tem predložiti komisiji načrt za zaprtje zadevnih proizvodnih enot. To ni bilo
               storjeno. In pravzaprav je vsakršno dodeljevanje državnih pomoči, če vidite vi način,
               da je v skladu s pravili Evropske unije, za nas tudi signal, da pristopimo naproti.
               Sami smo to proučili, žal, načina nismo zagotovili, če ga vidite vi, smo dovzetni za
               pobude. Konkretneje ne znam odgovoriti na to, kot sem odgovoril. Je pa veliko
               vprašanje, zakaj ste zamudili. Ne vem, ali niste bili takrat pozorni na to zadevo,
               ali takrat ni bil to problem. Mislim pa, da je to problem. Še enkrat pa poudarjam,
               glede koncesijskega akta je država kot lastnik s koncesijskim aktom podelila rudarsko
               pravico in vse obveznosti izhajajo iz zakona o rudarstvu in iz podeljene rudarske
               pravice premogovnika Velenje.</p>
            </sp>
            <sp xml:id="SDZ4-Redna-04-2005-03-21.sp84">

               <speaker>PREDSEDNIK FRANCE CUKJATI:</speaker>

               <p>Hvala gospodu ministru. Gospa Maria Pozsonec bo zastavila poslansko vprašanje
               ministru za delo, družino in socialne zadeve.</p>
            </sp>
            <sp xml:id="SDZ4-Redna-04-2005-03-21.sp85">

               <speaker>MARIA POZSONEC:</speaker>

               <p>Hvala lepa, gospod predsednik. Vsem prisotnim lep pozdrav! Ministru za delo, družino
               in socialne zadeve mag. Janezu Drobniču postavljam naslednje vprašanje.</p>
               <p>Kmetje, ki so plačevali prispevke za četrto kategorijo pokojninskega in invalidskega
               zavarovanja, sedaj prejemajo izjemno nizke pokojnine. Prav tako ne prejemajo
               varstvenega dodatka, oskrbovalnine, ne regresa. Gre res za zelo nizke zneske, ki ne
               zadoščajo za preživetje. Glede na to, da se pripravlja sprememba zakona o
               pokojninskem in invalidskem zavarovanju, me zanima, ali se bodo te spremembe nanašale
               tudi na kmete ter njihove pokojnine. Hvala za odgovor.</p>
            </sp>
            <sp xml:id="SDZ4-Redna-04-2005-03-21.sp86">

               <speaker>PREDSEDNIK FRANCE CUKJATI:</speaker>

               <p>Hvala poslanki. Mag. Drobnič, izvolite.</p>
            </sp>
            <sp xml:id="SDZ4-Redna-04-2005-03-21.sp87">

               <speaker>MAG. JANEZ DROBNIČ:</speaker>

               <p>Najprej hvala lepa za vprašanje, spoštovana poslanka. Po predpisih o pokojninskem in
               invalidskem zavarovanju so imeli kmetje že od leta 1983 dalje možnost se zavarovati
               za ožji obseg pravic. Če so se prostovoljno odločili za takšno obliko obveznega
               zavarovanja, so se jim obračunavali prispevki od osnove, ki je bila nižja od najnižje
               pokojninske osnove za odmero pokojnine. S to izbiro so pristali, da se jim iz
               pokojninskega zavarovanja prizna samo pravica do starostne, družinske ali invalidske
               pokojnine, ne pa tudi pravica, kot je odmera pokojnine od najnižje pokojninske
               osnove, pravica do varstvenega dodatka, dodatka za pomoč in postrežbo, razen v
               primeru slepote, do invalidnine za telesno okvaro in dodatka za rekreacijo. Skladno s
               svojo izbiro so kmetje po izpolnitvi pogojev dobili samo tiste pravice iz
               pokojninskega zavarovanja, za katere so se zavarovali. Kmetje, ki so plačevali nižje
               prispevke in so se zavarovali samo za pridobitev pokojnine, zahtevajo, naj se jim
               priznajo tudi dodatne pravice iz pokojninskega in invalidskega zavarovanja, za katere
               pa niso plačevali prispevkov. Z vidika zavarovanja njihove zahteve niso upravičene,
               saj prejemajo vse pravice, za katere so se zavarovali. Ne morejo torej pridobiti
               enakih pravic kot ostali kmetje ali zasebniki, ki so plačevali bistveno večje
               prispevke za pokojninsko in invalidsko zavarovanje.</p>
               <p>Te predloge bomo proučili v luči bodoče zakonodaje in poskušali najti ustrezno
               rešitev. Je pa že v sedanjem zakonu upoštevana solidarnost. Zato tudi zavarovanci, ki
               so bili zavarovani za nižji obseg pravic, manj kot polovico celotne dobe, zavarovalne
               dobe, pridobijo tudi te pravice, torej tudi če v celoti niso bili zavarovani, pa
               lahko uveljavijo vse te dodatne pravice. Prav tako se jim ne glede na trajanje
               pokojninske dobe in višino osnov, od katerih so plačevali prispevke, pokojnina ne
               more odmeriti v znesku pod 34.911 tolarjev; kakorkoli že, resnično je nizka, vendar
               nižje ne. Minimalna socialna varnost kmetov je s tem zagotovljena. Tisti, ki pa razen
               te najnižje pokojnine nimajo drugih dohodkov pa je zagotovljena višja raven socialne
               varnosti po zakonu o socialnem varstvu.</p>
            </sp>
            <sp xml:id="SDZ4-Redna-04-2005-03-21.sp88">

               <speaker>PREDSEDNIK FRANCE CUKJATI:</speaker>

               <p>Hvala, gospodu ministru. Gospod Milan Petek bo zastavil poslansko vprašanje ministru
               za gospodarstvo mag. Vizjaku. Prosim.</p>
            </sp>
            <sp xml:id="SDZ4-Redna-04-2005-03-21.sp89">

               <speaker>MILAN PETEK:</speaker>

               <p>Predsednik, hvala za besedo. Gospodu ministru Vizjaku naslavljam vprašanje, vezano
               na holding Slovenske elektrarne, za katerega vemo, da je danes največji dobavitelje
               električne energije v Sloveniji. Ta združuje 10 družb, zaposluje 5.000 ljudi in je
               velik del teh podjetij tudi s štajerskega konca. Zaradi tega to vprašanje postavljam.</p>
               <p>Ob ustanovitvi se vsi tisti, ki ste spremljali ustanavljanje, spomnite burne
               razprave glede sedeža novega podjetja. Del javnosti, predvsem strokovne, se je takrat
               zavzemal za to, da bi bil sedež podjetja v Mariboru. To pa predvsem zaradi dejstva,
               ker je bil Maribor dolga leta sedež slovenskega elektrogospodarstva z velikimi
               izkušnjami v gradnji in upravljanju hidroelektrarn in pa tudi s številno inteligenco
               tako ekonomske kot tehnične stroke. Žal se je takrat vlada odločila za sedež v
               Ljubljani. V tistem obdobju zgodovina ne pozablja nekaterih prizadevanj sedanjih
               poslancev, ki so sedaj v koaliciji, takrat so bili v opoziciji, ki so zbrali tudi 52
               podpisov poslancev. Za ilustracijo so takrat gospod Jerovšek in gospod Pukšič, skupaj
               s pomočjo gospoda Kanglerja in gospoda Soka, organizirali v Mariboru celo forum
               oziroma posvet z naslovom Kako se ubraniti popolne centralizacije. Na tem posvetu je
               bilo izrečenih nekaj sočnih, citiral bom samo eno, in sicer: "V Dravski dolini v
               Mariboru bi lahko visele črne zastave na pol droga. Z odločitvijo vlade, da bo sedež
               holdinga v Ljubljani, je padla zadnja kapitalska trdnjava v Mariboru. O kapitalu, ki
               ga bodo ustvarile Dravske elektrarne, bodo odločali ljudje iz Ljubljane. Občutek
               imam, da gre za rop stoletja v Dravski dolini v Mariboru." To je citat izjave enega
               izmed poslancev.</p>
               <p>Spoštovani gospod minister, glede na to, da se je takrat, torej pred štirimi leti,
               velik del takratne opozicije, sedaj vladne koalicije, resnično prizadeval, da bi imel
               holding sedež v Mariboru, me zanima: Ali je sedaj morebiti situacija toliko
               spremenjena, da bi bila vlada pripravljena preseliti sedež tega podjetja v Maribor?</p>
               <p>Po mojem mnenju šele z uresničitvijo takšne in takšnih preselitev bodo postala
               verodostojna vaša zagotovila, pa tudi zagotovila ostalih predstavnikov vladnih
               strank, da bo v tem mandatu prišlo do ustanavljanja sedežev določenih državnih
               institucij in državnih podjetij tudi izven glavnega mesta Slovenije. Če bo odgovor na
               vprašanje negativen, me seveda zanimajo vaši argumenti za takšno odločitev.</p>
               <p>Ob tem me pa zanima tudi, ali vlada načrtuje morebiti sedež holdinga slovenske
               elektro distribucije, s katerim se želi ločiti dejavnost distribucije in trženja,
               preseliti v katero izmed mest izven Ljubljane. Hvala za vaš odgovor.</p>
            </sp>
            <sp xml:id="SDZ4-Redna-04-2005-03-21.sp90">

               <speaker>PREDSEDNIK FRANCE CUKJATI:</speaker>

               <p>Hvala gospodu Petku. Minister, izvolite.</p>
            </sp>
            <sp xml:id="SDZ4-Redna-04-2005-03-21.sp91">

               <speaker>MAG. ANDREJ VIZJAK:</speaker>

               <p>Hvala lepa. Spoštovani poslanec, vesel sem pravzaprav, da ste kritični do lastne
               stranke in do odločitev prejšnje vlade glede sedeža holdinga v Mariboru. Res je, ta
               sedanja vlada ima drugačen pristop in pravzaprav je tudi zapisala, da bo prišlo do
               ustanavljanja, poudarjam besedo, ustanavljanja sedežev določenih državnih institucij
               in državnih podjetij tudi izven glavnega mesta naše države. Mislim, da je to prav.</p>
               <p>Pri selitvi pa je vprašanje potrebno presoditi tudi v luči, kateri so pozitivni in
               negativni učinki preselitve. Mislim, da tudi opozorila tiste okrogle mize, ki je bila
               takrat v Mariboru, da bi naj o kapitalu, ki ga bodo ustvarjale Dravske elektrarne,
               odločali ljudje iz Ljubljane, da je prišlo do določenih rešitev in da je pravzaprav
               uprava holdinga sestavljena iz treh ljudi: enega iz Maribora, enega iz Šeleške doline
               in enega iz Posavja. To se pravi, iz pokrajin, kjer se največ energije tudi ustvarja.
               Prav je temu tako in zato tudi sedi v upravi in o kapitalu torej ne odloča nekdo iz
               Ljubljane, temveč ljudje pravzaprav iz regij, kjer se energija tudi ustvari in
               mislim, da je prav tako.</p>
               <p>Kar se tiče preselitve in argumentov proti. Sam pravzaprav strmim k tem, da je
               holding slovensko podjetje in ne ljubljansko, čeprav ima sedež v Ljubljani. Zelo
               pomembno je, da je podjetje uspešno. In podjetje glede na delovanje, kot ga
               spremljamo, je uspešno in mislim, da se je pri delovanju tega podjetja, kajti sedaj
               zaključuje pravzaprav štiriletni mandat, izoblikovala dobra novonastala skupina.
               Seveda je veliko vprašanje, ali bi ta skupina ob preselitvi bila takšna, kot je
               oziroma ali se ne bi razbila. Poudariti velja, da se je trg za električno energijo v
               Sloveniji odpira, da je pravzaprav s strani konkurence tudi tujih ponudnikov
               električne energije veliko zanimanje za kadre, ki imajo "know-have" in ki si so ga
               pridobili z delovanjem. V primeru razbitja take novonastale skupine obstaja tudi
               velika nevarnost, da bi marsikdo seveda zaradi preselitve to skupine zapustil in na
               nek način lahko potencialno povzročil tudi škodo holdingu oziroma vsem družbam, ki
               jih holding združuje.</p>
               <p>Sam torej menim, da je zaenkrat težko popravljati napake, kot so bile storjene pred
               štirimi leti, in seliti holding zaradi selitve. Če so za to določeni strokovni,
               ekonomski razlogi, bom z veseljem njim prisluhnil, ampak sam trenutno ob analizi tudi
               vašega vprašanja jih pravzaprav v tem trenutku ne vidim. Drugo. Zelo pomembno je pa
               to, ko ste omenili sedež novonastale distribucije oziroma holdinga slovenske
               distribucije. Dejansko mora vlada ločiti, pravzaprav zagotoviti ločitev
               distribucijskih podjetij od tržnega dela, ki se nanaša na samo distribucijo, kajti
               sedaj je to zlito v eni firmi in v eni družbi in takrat se mi pa zdi, in to bo prav
               kmalu, ker bo to potrebno sistemsko urediti v kratkem času, pa je treba predlog, da
               bi bil sedež holdinga slovenske elektrodistribucije, predvsem proučiti v tem
               strokovnem smislu in če bodo razlogi, kot pravite, da so bili za holding prej na
               strani Maribora, bom z veseljem tudi tako rešitev podprl.</p>
            </sp>
            <sp xml:id="SDZ4-Redna-04-2005-03-21.sp92">

               <speaker>PREDSEDNIK FRACE CUKJATI:</speaker>

               <p>Hvala gospodu ministru. Gospod Boštjan Zagorac bo postavil poslansko vprašanje
               ministru za pravosodje, dr. Šturmu. Prosim.</p>
            </sp>
            <sp xml:id="SDZ4-Redna-04-2005-03-21.sp93">

               <speaker>BOŠTJAN ZAGORAC:</speaker>

               <p>Hvala za besedo. Spoštovani prisotni! Dejstvo je, da v Sloveniji sodstvo že od
               samega začetka slovenske državne ne funkcionira tako, kot bi si vsi skupaj želeli.
               Sodniki, sodišča se utapljajo v sodnih zaostankih, da številni pomembni primeri
               zastarajo zaradi takšnih in drugačnih procesnih napak. Danes hodijo, bom rekel, po
               naši državi ljudje, za katere bi očitno lahko trdili, da si zaslužijo biti obsojeni.
               Dejstvo je tudi, da je Slovenija po najnovejših podatkih v vrhu držav Evropske unije,
               kjer se pojavljajo tako imenovani povratniki. To so žal, kolegice in kolegi, dejstva.
               Delni, lahko mu rečemo tudi največji krivec za takšno konfuzno stanje v slovenskem
               sodstvu, je vsekakor trajni mandat naših sodnikov, ki ni nič drugega kot en velik
               privilegij. Tako velik privilegij, ki ga nima niti predsednik države. Trajni sodniški
               mandat je tudi velik krivec za sodne zaostanke, saj si sodniki lahko enostavno
               vzamejo čas, ker se jim nikamor v njihovem mandatu ne mudi. In ne nazadnje, če bi ta
               čas vsaj delno koristno porabili, uporabili, ampak kot kažejo, kot smo rekli, kot
               vidimo, številni zaostanki, številni primeri padejo zaradi procesnih napak pri
               sojenju, tudi tega časa ne izrabljajo tako, kot bi ga bilo potrebno.</p>
               <p>Na takšno, lahko rečemo, katastrofalno stanje v slovenskem sodstvu nas opozarja tudi
               Evropska unija. Verjetno se tudi gospod minister spomni tako imenovanega "twinning"
               projekta iz leta 2003, ki je bilo namenjeno slovenskemu sodstvu in kjer je bila
               Slovenija, bom rekel, primerjana z eno primerljivo regijo v Evropski uniji in
               ugotovitve tega projekta so nam poslancem, upam da, vsem znane. Prva taka ugotovitev
               je bila sodna učinkovitost 1 proti 3 za eno primerljivo regijo v Evropski uniji na
               področju civilnega prava, na področju kazenskega prava 1 proti 8. Plače v Sloveniji
               slovenskih sodnikov so bile zadovoljive in večje, kot so v tej regiji. Boljša
               kadrovska in prostorska opremljenost slovenskih sodišč. Vsi ti podatki kažejo na to,
               da nekaj dejansko ni v redu s slovenskimi sodniki in ne s sodišči. Državni zbor se je
               s problemom trajnega sodniškega mandata srečal velikokrat, roko na srce, predvsem na
               pobudo Slovenske nacionalne stranke, in vemo tudi, da je državni zbor 21. maja 2001.
               leta sprejel sklep, ki se glasi, ga bom citiral: "Mandat sodnika, ki je izvoljen v
               sodniško službo, traja 8 let, pri čemer se delo sodnika preverja vsaki dve leti. Po
               poteku mandata lahko sodnik ponovno kandidira za sodniško službo." Takšen sklep so
               takrat potrdili tudi nekateri poslanci sedaj vladajoče koalicije.</p>
               <p>Pa me zanima: Ali je stališče vlade glede trajnega sodniškega mandata ostalo enako
               (se pravi, da ga je treba v Sloveniji kot privilegij počasi ukiniti)? Hvala lepa.
           </p>
            </sp>
            <sp xml:id="SDZ4-Redna-04-2005-03-21.sp94">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, dr. Šturm imate besedo, prosim.</p>
            </sp>
            <sp xml:id="SDZ4-Redna-04-2005-03-21.sp95">

               <speaker>DR. LOVRO ŠTURM:</speaker>

               <p>Hvala lepa za besedo. Hvala, spoštovani gospod poslanec, za vprašanje. Vprašanje
               sodnih zaostankov je gotovo eno težjih zadev, s katerimi se mora spopadati med drugim
               tudi ministrstvo za pravosodje, čeprav ključno odgovornost za zmanjševanje sodnih
               zaostankov ne nosi izvršilna oblast in ne nosi ministrstvo za pravosodje, ampak jo
               nosijo predvsem sodišča sama. Če pa mislimo na sodišča, naj povemo, da so to poleg
               sodnikov tudi vsi drugi sodelavci, se pravi, vse drugo strokovno osebje, ki dela na
               sodiščih. Torej, v okviru sodišč nosijo odgovornost za zmanjševanje sodnih zaostankov
               sodniki in drugo sodno osebje, pod seveda ustreznim vodstvom in usmerjanjem
               predsednikov sodišč.</p>
               <p>Samo ministrstvo za pravosodje na tem področju pa preučuje primere drugih držav,
               kjer so se prav tako soočali s to problematiko in jo tudi uspešno rešili. Recimo, na
               Nizozemskem, kjer so z načrtnim delom in z načrtnim projektom uspeli zmanjšati sodne
               zaostanke v 12-ih letih. Potem ko bo izbralo enega od modelov zmanjševanje sodnih
               zaostankov, ki se bo izkazal za uspešnega, bo seveda lahko pristopilo tudi k
               konkretizaciji. Zaenkrat na podlagi primerjalnih študij, ki smo jih na ministrstvu za
               pravosodje že opravili, ocenjujemo, da bomo rešitve iskali v okviru Nizozemske in
               Zvezne Republike Nemčije, deloma tudi Avstrije.</p>
               <p>Med sredstvi za zmanjševanje sodnih zaostankov še zlasti preučujemo naslednje
               možnosti: reševanje sporov v okviru alternativnega reševanja sporov, potem
               pospeševanje informatizacije sodišč, kar je doslej dalo že zelo dobre rezultate, in
               uvajanje sodnega menedžmenta ter čim več administrativnega dela naj pride od sodnikov
               nad sodno osebnost.</p>
               <p>Drugo vprašanje spoštovanega poslanca je bilo vezano z ukinitvijo trajnega
               sodniškega mandata. Ukinitev trajnega sodniškega mandata nima na zmanjševanje sodnih
               zaostankov neposrednega vpliva. Trajni sodniški mandat je eno od zagotovil za
               neodvisnost sodnikovega odločanja in v tem trenutku tudi ustavna kategorija. Naj
               dodam še to, da javnost včasih zmotno misli, da so sodniki zaradi tega, ker imajo
               trajni mandat, nedotakljivi in da jim zaradi tega ne glede na njihove napake vedno
               pripada služba za nedoločen čas. To seveda ni povsem res, kajti sodniku je možno
               zaradi slabega dela mandata tudi odvzeti in to celo na dva načina v disciplinskem
               postopku ali za dvakratno negativno oceno sodnikove službe.</p>
            </sp>
            <sp xml:id="SDZ4-Redna-04-2005-03-21.sp96">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp97">

               <speaker>BOŠTJAN ZAGORAC:</speaker>

               <p>Hvala lepa za besedo. Rad bi dopolnilni odgovor v zvezi s trajnim sodniškim mandatom
               in s tem, ko ste omenjali krivca oziroma enega izmed krivcev za sodne zaostanke v
               Republiki Sloveniji. Med drugim ste omenili tudi kadrovsko sestavo sodišč in ste nam
               dali za vzor Nemčijo in Nizozemsko. Prej, ko sem govoril o "twinning" projektu,
               veste, Slovenija je bila takrat primerjana s primerljivo nemško regijo. Oni so
               ugotovili, da je kadrovska sestava na slovenskih sodiščih boljša kot v tej regiji,
               čeprav so sodišča v tej regiji bolj učinkovita. Toliko mogoče o tem.</p>
               <p>Eden od načinov, kako ste se lotili reševanja sodnih zaostankov, je po mojem
               prepričanju tudi abolicija, ki jo bomo obravnavali na tej seji. Saj ne rečem, je eden
               od načinov, ki bodo zmanjšali nekaj sodnih zaostankov na naših sodiščih. Vendar
               omenjati trajni sodniški mandat kot možnost neodvisnosti, vsaj po našem prepričanju,
               je to še vedno glavni krivec za sodne zaostanke. Sodniki si enostavno jemljejo čas,
               kljub temu da potem delajo grozne napake v sodnih procesih. Tega smo lahko deležni
               vsi, tudi skozi medije. In ne verjamem, da je trajni sodniški mandat kot ustavna
               kategorija. O tem, ali ga ukiniti ali ne, so glasovali tudi poslanci - tu imam izpis
               glasovanja - iz vladne koalicije, ki danes sestavlja vlado. Pa me zanima: Ali ta
               vlada pripravlja spremembo ustave na tem področju ali ne oziroma ali se je v teh
               letih stališče vlade oziroma poslancev, ki sestavljajo to vlado, spremenilo? To je
               moje čisto konkretno vprašanje. Hvala.</p>
            </sp>
            <sp xml:id="SDZ4-Redna-04-2005-03-21.sp98">

               <speaker>PODPREDSEDNIK MAG. VASJA KLAVORA:</speaker>

               <p>Gospod minister.</p>
            </sp>
            <sp xml:id="SDZ4-Redna-04-2005-03-21.sp99">

               <speaker>DR. LOVRO ŠTURM:</speaker>

               <p>Hvala. No, ne morem komentirati izjav, ki ste jih povedali, spoštovani gospod
               poslanec. Vlada se zaenkrat s spremembami ustave še ni ukvarjala, tako da tudi glede
               tega ne morem posredovati stališča vlade. Moje osebno stališče glede tega pa je
               znano, in sicer, da nisem navdušen nad poseganjem v spremembo slovenske ustave.</p>
            </sp>
            <sp xml:id="SDZ4-Redna-04-2005-03-21.sp100">

               <speaker>PODPREDSEDNIK MAG. VASJA KLAVORA:</speaker>

               <p>Poslansko vprašanje bo ministru za javno upravo zastavil gospod Alojz Sok.
               Prosim.</p>
            </sp>
            <sp xml:id="SDZ4-Redna-04-2005-03-21.sp101">

               <speaker>ALOJZ SOK:</speaker>

               <p>Hvala, predsedujoči. Spoštovani gospodje ministri, kolegice poslanke in poslanci!
               Gospod minister za javno upravo, moje vprašanje bo zelo kratko. K temu vprašanju pa
               me je spodbudil zapis v lokalnem mediju, ki pokriva območje, s katerega prihajam.
               Zapisano pa je v podnaslovu takole: "Slovenska vlada se je odpovedala dobrim 900
               milijonom tolarjev iz programa predpristopne pomoči Phare za izgradnjo mednarodnega
               mejnega prehoda Gruškovje." Glede na to, da bo ta mejni prehod odprt, tako kot piše,
               že letos konec marca oziroma v začetku aprila, iz tega članka pač izhaja, kot da se
               je sedanja vlada dejansko odpovedala temu denarju in da bo ta denar zagotovila iz
               slovenskega proračuna.</p>
               <p>Pa vas sprašujem: Kako je potekal ta razpis? Ali je dejansko do tega prišlo, in če
               je prišlo, zakaj se je to zgodilo? Hvala lepa.</p>
            </sp>
            <sp xml:id="SDZ4-Redna-04-2005-03-21.sp102">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister dr. Virant, izvolite.</p>
            </sp>
            <sp xml:id="SDZ4-Redna-04-2005-03-21.sp103">

               <speaker>DR. GREGOR VIRANT:</speaker>

               <p>Hvala lepa, gospod podpredsednik. Spoštovani gospod Sok, poslanke in poslanci!
               Dejansko je bila izgradnja mejnega prehoda Gruškovje vključena v predvideno
               sofinanciranje s strani Evropske unije v okviru programa Phare in dejansko je bil
               izveden javni razpis za izbiro izvajalca. Slovenska evalvacijska komisija je
               pripravila poročilo o najugodnejšem ponudniku. Potem pa je prišlo do tega, da je
               delegacija Evropske komisije v Ljubljani to poročilo zavrnila, in sicer julija 2004,
               in sicer sta bila navedena za to dva razloga. Prvič, da naj bi prišlo domnevno do
               razkritja informacij v času, ko formalne odločitve o izbiri še ni bilo, razkritje
               informacij o poteku postopka. In drugič zaradi domnevnega neenakopravnega
               obravnavanja ponudnikov v tem razpisu. Delegacija je zahtevala razveljavitev in
               ponovitev tega razpisa. Do ponovitve razpisa ni prišlo, temveč je bila sklenjena
               pogodba z izbranim izvajalcem, gradbenim podjetjem Primorje. Na ta način je projekt
               izpadel iz načrta sofinanciranja in je dejansko prišlo do izpada sredstev v višini,
               ki ste jo navedli, torej ta denar iz programa Phare za ta projekt ne bo prišel.</p>
               <p>Za zadevo sem izvedel relativno kmalu po nastopu funkcije in ker gre za veliko
               vsoto, sem ji posvetil posebno pozornost. Ocenil sem namreč, da če je prišlo do
               napake na slovenski strani, da je potrebno proti tistim, ki so za to napako
               odgovorni, tudi ukrepati. Zato sem si vzel veliko časa za to zadevo in sem osebno
               pregledal vso dokumentacijo in zahteval odgovore na vsa ključna vprašanja, predvsem
               pa na vprašanja, ali očitki delegacije evropske komisije držijo ali ne. Moram reči,
               da sem od strokovnih služb dobil dokumentirane odgovore na vsa vprašanja, torej ne
               bom dal ocene na podlagi zgolj ustnih odgovorov, ampak sem za vsak odgovor zahteval
               tudi ustrezen dokument in lahko po dosedanjih podatkih ocenim, da na slovenski strani
               do napake ni prišlo.</p>
               <p>Gre namreč za to: očitek o neenakopravnem obravnavanju ponudnikov je po
               dokumentaciji, relevantni dokumentaciji neutemeljen. Namreč, ponudnik, ki je sicer
               ponudil nižjo ceno, je bil izločen zaradi striktnih razpisnih pogojev v razpisni
               dokumentaciji, ki je bila pripravljena v skladu s priročnikom Evropske komisije, in
               to razpisno dokumentacijo je Evropska komisija tudi potrdila. Za izbranega ponudnika
               je delegacija menila ali trdila, da bi moral biti ravno tako izločen iz istega
               razloga, sam osebno sem pogledal dokumente iz ponudbe in videl, da je dejansko ta
               ponudnik formalne pogoje izpolnjeval.</p>
               <p>Kar se tiče razkritja informacij, pa vse kaže, da ta očitek o razkritju informacij
               temelji na podatku o klicu uslužbenca enega od ponudnikov na delegacijo Evropske
               komisije. Sam ocenjujem, da dejstva in dokazi ne govorijo v prid temu, da je na
               slovenski strani, govorim seveda o dogajanju v času mandata prejšnje vlade, prišlo do
               napake, zaradi katere bi bilo potrebno ukrepati proti določenim uslužbencem. V času,
               ko je delegacija zahtevala ponovitev razpisa, šlo je za julij leta 2004, torej čas do
               konca leta, ko naj bi se finančni memorandum Phare iztekel, ni omogočal ponovitve
               tega razpisa, kar pomeni, da bi bilo razpis nesmiselno ponavljati.</p>
               <p>Sedaj, seveda vlada se bo potrudila, da nastali izpad razreši oziroma nadomesti z
               drugim virom, in sicer bomo poskušali s financiranjem iz tako imenovanega
               schengenskega vira. To je mogoče, če bi bil projekt financiran iz Phare programa, to
               ne bi bilo mogoče, kajti ta dva vira financiranja se izključujeta. Tako pa bo mogoče
               doseči .../Opozorilni znak za konec razprave./... zaključujem - oziroma pridobiti
               sredstva za tisti prvi del projekta, to je za talno ureditev ali tako imenovano kvoto
               nič, iz scengenskega vira. In seveda potrudili se bomo maksimalno, da bi do teh
               evropskih sredstev tudi prišli. V nadaljevanju bom uporabil še pogovor z delegacijo
               evropske komisije, svoje stališče pa bom spremenil samo na podlagi dejstev in
               dokazov. Hvala lepa.</p>
            </sp>
            <sp xml:id="SDZ4-Redna-04-2005-03-21.sp104">

               <speaker>PODPREDSEDNIK MAG. VASJA KLAVORA:</speaker>

               <p>Želite dopolnilni odgovor?</p>
            </sp>
            <sp xml:id="SDZ4-Redna-04-2005-03-21.sp105">

               <speaker>ALOJZ SOK:</speaker>

               <p>900 milijonov je potem bila razlika med najnižjo in najvišjo ponudbo ali zakaj ravno
               900 milijonov?</p>
            </sp>
            <sp xml:id="SDZ4-Redna-04-2005-03-21.sp106">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp107">

               <speaker>DR. GREGOR VIRANT:</speaker>

               <p>900 milijonov je bilo predvideno sofinanciranje iz sredstev projekta Phare, ki je
               bilo dejansko za Slovenijo izgubljeno. Od tod ta ocena. Razlika med izbranim in
               izločenim ponudnikom pa je znašala 5%. Mislim, da je šlo za 300 milijonov slovenskih
               tolarjev, vendar nisem popolnoma gotov v ta podatek.</p>
            </sp>
            <sp xml:id="SDZ4-Redna-04-2005-03-21.sp108">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod poslanec Aleš Gulič bo zastavil poslansko vprašanje ministru za
               kulturo. Prosim.</p>
            </sp>
            <sp xml:id="SDZ4-Redna-04-2005-03-21.sp109">

               <speaker>ALEŠ GULIČ:</speaker>

               <p>Spoštovani predsedujoči, cenjeni gospod minister Vasko Simoniti, kolegice, kolegi!
               Vlada oziroma ministrstvo za kulturo je eni najbolj znanih slovenskih multikulturnih
               skupin Laibach skrčilo že zagotovljena finančna sredstva v okviru pogodbe z NSK.
               Prejšnja ministrica za kulturo je že leta 2004 skupini NSK oziroma Laibachu odobrila
               finančna sredstva v znesku 5 milijonov slovenskih tolarjev letno za 3-letno obdobje.
               V lanskem letu so to dobili, letos se je to skrčilo. V celotnem naboru teh 3-letnih
               podpor programov financiranja za izvajalce kulturnih programov s področja
               uprizoritvene, glasbene, vizualne in intermedijske umetnosti ter literature ste
               gospod minister Vasko Simoniti samo skupini Laibach zmanjšali finančno podporo na
               zgolj 1 milijon tolarjev, zaradi česar je Laibach prek odvetniške pisarne Čeferin že
               vložila tožbo zoper ministrstvo za kulturo Republike Slovenije na upravno sodišče
               Republike Slovenije.</p>
               <p>Zanima me: Kakšni so bili vsebinski razlogi za zmanjšanje finančnih sredstev? Na
               podlagi katerih pravnih podlag in vsebinski pomislekov ste se odločili za tak, milo
               rečeno, neobičajen ukrep med že potekajočim obdobjem financiranja, kljub temu da je
               skupina Laibach več kot 100% izpolnila vse pogodbene obveznosti v minulem letu in
               minulem obdobju in še z večjo odličnostjo predstavila Slovenijo v svetu? Ob tem se je
               seveda še mnogo drugih skupin navezovalo na njihovo promocijo v lanskoletni turneji.
               Prosim za odgovor. Hvala lepa.</p>
            </sp>
            <sp xml:id="SDZ4-Redna-04-2005-03-21.sp110">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, dr. Simoniti, prosim.</p>
            </sp>
            <sp xml:id="SDZ4-Redna-04-2005-03-21.sp111">

               <speaker>DR. VASKO SIMONITI:</speaker>

               <p>Hvala lepa. Spoštovani gospod poslanec Aleš Gulič, zahvaljujem se vam za vprašanje in
               vam pojasnjujem naslednje.</p>
               <p>Skupina Laibach se je v okviru programa NSK-a info prijavila na javni poziv za izbor
               izvajalcev javnih kulturnih programov na področju umetnosti in knjige, predmet
               razpisa je bilo sofinanciranje izvajalcev motivnih programov v letih 2004 - 2006. V
               skladu s pravili ministrstva za kulturo je predloženi triletni program skupine
               Laibach obravnavala strokovna komisija za glasbeno umetnost, ki ga je ob prvi
               obravnavi zavrnila. V odzivu na mnenje strokovne komisije je omenjena skupina program
               dodatno utemeljila in strokovna komisija je na podlagi novih predloženih dejstev
               svojo odločitev spremenila in tedanji ministrici za kulturo predlagala sofinanciranje
               programa skupine v višini milijon tolarjev v posameznem koledarskem letu. Ministrica
               mnenja strokovne komisije ni upoštevala in je odločila, da se sredstva za program
               povečajo s predlaganega milijona na 5 milijon tolarjev. Z NSK-a info je bila tako
               sklenjena programska pogodba, v kateri je bilo opredeljeno sofinanciranja ministrstva
               v višini 5 milijonov v letu 2004. V skladu z razpisnimi pogoji pa je bil določen še
               okvirni obseg sredstev za leti 2005 in 2006, pri čemer je bilo v pogodbi z izvajalcem
               jasno zapisano, da bo dokončna višina sredstev za leto 2005 in 2006 določena letno in
               da bo opredeljena višina v dodatku k omenjeni pogodbi. Dodatek naj bi bil sklenjen na
               osnovi poziva ministrstva izvajalcu za vsako leto posebej. V skladu s pogoji razpisa
               in pogodbenimi določili je ministrstvo izvajalca pozvalo k natančni opredelitvi
               obsega programa v letu 2005. Predloženi program je obravnavala strokovna komisija za
               glasbeno umetnost, ki ga je v smislu kakovosti ovrednotila tako visoko kot ob prvi
               obravnavi, in predlagala, da se sofinancira v prvotno predlagani višini milijon
               tolarjev. Z mnenjem strokovne komisije, katero sestavo je sicer predlagala moja
               predhodnica, sem se strinjal in upošteval njihovo strokovno mnenje.</p>
               <p>V nadaljevanju bi vas opozoril, da vaša trditev, da so bila sredstva v celotnem
               naboru triletnega financiranja izvajalca zmanjšana le omenjeni skupini, ne ustrezna
               resničnemu stanju. Predloge strokovnih komisij, ki so utemeljeno predlagala
               spremembo, pardon, omenjena skupina tako ni edina izmed programskih partnerjev našega
               ministrstva, pri kateri se je višina sofinanciranja v letu 2005 spremenila od prvotno
               predvidene višine sredstev. Ne gre torej za neobičajen ukrep, pač pa za spoštovanje
               in upoštevanje razpisnih pogojev ter upoštevanje pogodbenih določil.</p>
               <p>Ob tej priliki bi rad opozoril, da so bila pravila določene višine sredstev
               programskih partnerjev našega ministrstva v razpisni dokumentaciji jasno opredeljena.
               Oddaja vloge je v skladu z razpisnimi določili pomenila, da se predlagatelj strinja z
               vsemi pogoji in kriteriji razpisa.</p>
               <p>Pogodba seveda ni zavezujoča samo za ministrstvo, pač pa tudi za NSK-a info. Njihov
               podpis je pomenil, da se strinjajo s pogodbenimi določili, v katerih je bilo
               zapisano, da bo dokončna višina sredstev za nakup opreme in programa izvajalcev v
               letih 2005 in 2006 določena letno in opredeljena z dodatkom v pogodbi. Hvala lepa.
           </p>
            </sp>
            <sp xml:id="SDZ4-Redna-04-2005-03-21.sp112">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Poslansko vprašanje. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp113">

               <speaker>ALEŠ GULIČ:</speaker>

               <p>Seveda imam dodatno vprašanje oziroma za dopolnilni odgovor prosim. Gre namreč za to,
               da je pogodba bila triletna zato, da bi zaščitila izvajalce za daljši čas, da so
               seveda vse spremembe znotraj posameznih let vezane bolj na inflacijske tokove, se
               pravi gre za minimalne zadeve. Zadeva je seveda zanimiva tudi z drugega vidika.
               Tukaj, o tem je na nek način svetovala samo ena komisija, komisija za glasbo, Laibach
               pa vemo, da ni samo glasbena skupina in zato seveda minister podpisuje to, ki
               vendarle ima pregled nad vso to kulturno dejavnostjo, ne samo nad glasbo. In tako kot
               je Apolon, kot Monsagetes, vodil zbor vseh muz, ni samo poslušal Erata, ampak tudi
               Evtepero, Kaliopo in Klio in še koga, tako da je lažje odločal o tem, ali je dobro
               ali slabo.</p>
               <p>Jaz sem vprašal za vsebinske razloge, ne samo za formalne, zato bi prosil res, da se
               mi odgovori tudi na ta del: Kaj je bilo vsebinsko spornega pri skupini Laibach v
               minulem odboju, da se jim je sredstva zmanjšalo s 5 milijonov na 1 milijonov, to je
               80%? Hvala lepa.</p>
            </sp>
            <sp xml:id="SDZ4-Redna-04-2005-03-21.sp114">

               <speaker>PODPREDSEDNIK MAG. VASJA KLAVORA:</speaker>

               <p>Prosim, gospod minister.</p>
            </sp>
            <sp xml:id="SDZ4-Redna-04-2005-03-21.sp115">

               <speaker>DR. VASKO SIMONITI:</speaker>

               <p>Hvala lepa. Torej, osebno sem se z mnenjem strokovne komisije, kot sem rekel,
               seznanil in sem upošteval to njihovo strokovno mnenje. Jaz verjamem, da je ta
               strokovna komisija znala presoditi to in sem se seveda v zvezi s tem tudi, kot sem
               rekel, strinjal.</p>
               <p>Glede devetih muz - nisem dobro slišal, kaj ste rekli, ampak vendar bi pa rad omenil
               še to, da je NSK info pred kratkim podpisal tudi omenjen dodatek k osnovni pogodbi, v
               katerem je bilo opredeljeno, da za delovanje skupine Laibach v letu 2005 prejmejo
               milijon tolarjev.</p>
               <p>Glede 100% izpolnjevanj pogodbenih obveznosti pa bi to rekel, da veljajo to za vse
               enaki principi, da morajo vsi 100% izpolniti pogoje.</p>
               <p>Glede vsebinskih pripomb, kaj je bilo tisto, v tem trenutku vam ne morem natančno
               povedati, se nisem niti na to pripravil, kaj so vsebinski razlogi. V prvi zavrnitvi
               je skupini očitala komisija predvsem, da so bili utemeljeni ti njihovi sklopi zgolj v
               obrisih in da so bili finančno previsoko ovrednoteni.</p>
            </sp>
            <sp xml:id="SDZ4-Redna-04-2005-03-21.sp116">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod poslanec Dušan Kumer bo zastavil poslansko vprašanje ministru za
               delo, družino in socialne zadeve. Prosim.</p>
            </sp>
            <sp xml:id="SDZ4-Redna-04-2005-03-21.sp117">

               <speaker>DUŠAN KUMER:</speaker>

               <p>Hvala, gospod predsedujoči, za besedo. Spoštovani prisotni ministri, kolegice in
               kolegi! Povečanje rodnosti in izboljšanje slabe demografske slike je eno ključnih
               strateških vprašanj Slovenije, je med drugim ugotovila tudi slovenska vlada. Zato se
               je tudi reševanje tega vprašanja s svojim programom opredelila kot ena od prednostnih
               nalog. Do tu je vse OK. Glede na dejstva, da so negativni demografski trendi
               značilnost za večji del Evrope in ne le Slovenije in da se že nekaj časa večji del
               evropskih držav ukvarja s tem vprašanjem ter iskanjem rešitev, je seveda logično, da
               se pri nas o tem v tej fazi več govori kot pa ponuja konkretnih odgovorov in rešitev.
               V javnih nastopih predstavnikov vlade, predvsem vas, gospod minister Drobnič, je bilo
               veliko neznank in malo konkretnega. Pri tem ste sicer nizali morje zamisli in idej,
               vendar je v tem besednjaku vse preveč resolucijskih skovank, kot: bi morali, bo
               treba, oblikovali bomo, zagotovili bomo, marsikaj bo fleksibilnejše in tako dalje. Je
               pa pri tem po mojem mnenju tudi nekaj spodrsljajev, ki spadajo v tako imenovano
               skupino kontradiktornosti. Najzanimivejša je tista, ki ste jo izrekli ob predstavitvi
               programa ministrstva, ko ste najprej predstavili program za večjo rodnost, takoj
               zatem pa napovedali liberalizacijo ekonomije, se pravi, fleksibilnejši trg dela, kar
               prevedeno pomeni bolj liberalen pristop pri odpuščanju delavcev. Torej, po vaše bo
               večja negotovost ob večji možnosti izgube dela imela za posledico večjo rodnost in
               pozitivnejše demografske učinke. Ali pa tista vaša ugotovitev (citiram), da "je v tej
               državi nenavadno, da si nagrajevan, če se odločiš za samohranilstvo" (konec citata),
               kar je seveda moč razmeti, da bodo v prihodnje ob skrbno načrtovani demografski
               politiki in programa vašega ministrstva odvzete nekatere pravice, po vaše
               neupravičeni privilegiji, samohranilkam in samohranilcem. Grozno, katastrofalno je že
               samo razmišljanje, kaj šele konkretno ravnanje!</p>
               <p>Skratka, napovedovanje poseganja v socialne pravice ali obravnavanje socialnih
               pravic je brez nadaljnjega v popolnem nasprotju z napovedanimi vladnimi cilji o
               povečanju rodnosti.</p>
               <p>Zato vas, minister, sprašujem. Prvič: Kakšne konkretne ukrepe pripravlja vaše
               ministrstvo? Drugič: Ali boste v vladi skušali uveljaviti predloge enega od članov
               strateškega sveta vlade, da se uvede poseben davek za zakonske pare brez otrok?
               Tretjič: Ali podpirate idejo, da bi demografsko politiko reševali tudi s
               priseljevanjem? In četrtič: Ali podpirate idejo o uvedbi posebnega sklada za
               demografski prehod in idejo o podaljšanju delovne dobe? Hvala lepa.</p>
            </sp>
            <sp xml:id="SDZ4-Redna-04-2005-03-21.sp118">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister mag. Drobnič, izvolite.</p>
            </sp>
            <sp xml:id="SDZ4-Redna-04-2005-03-21.sp119">

               <speaker>MAG. JANEZ DROBNIČ:</speaker>

               <p>Hvala lepa, spoštovani gospod poslanec, za postavljena vprašanja in za vaše zanimanje
               za demografsko sliko oziroma demografsko podobo Republike Slovenije, ki je žal precej
               črna v zadnjem času, zato pa je tudi vlada pripravila nekaj ukrepov in ciljev na tem
               področju.</p>
               <p>Na spodbujanje rodnosti vplivajo številni ukrepi in dejavniki, ne samo iz aranžmaja,
               ki ga ima nekako v posesti ministrstvo za delo, družino in socialne zadeve. Zagotovo
               je treba storiti tudi marsikaj na okoljskem programu, na stanovanjski politiki,
               študiju, šolanju in še marsikaj drugega, da ne naštevam. To je zagotovo narodnostno
               vprašanje, pa tudi vprašanje zagotavljanja pokojnin v bodočnosti, zagotavljanje
               socialnega zavarovanja, zdravstvenega zavarovanja, da bodo fondi polni, in ne
               nazadnje tudi trga dela, ki ga na koncu omenjate, kako zagotoviti potrebno delovno
               silo dolgoročno, ali z uvozom ali pa z zagotavljanjem sorazmerja med rodnostjo in
               gospodarsko aktivnostjo.</p>
               <p>Najprej želimo spodbuditi medijsko podporo, ki bo naklonjena družinski politiki, saj
               se zavedamo, da se starši, pari, odločajo za otroke iz tega razloga, ker imajo radi
               življenje, ker imajo radi otroke. Naloga države pa je, da s svojimi ukrepi zagotavlja
               dostojno socialno politiko in tudi družinsko politiko. Zavedamo se, da s povečevanjem
               nekih transferjev ne bi bistveno pripomogli k izboljšanju rodnosti. Z vsemi temi
               ukrepi, tudi z medijsko podporo, tudi z naklonjenim javnim mnenjem pa se lahko kaj
               naredi; to kažejo tudi rezultati v drugih evropskih državah. Predlagali smo že
               spremembe zakona o dohodnini. Kaj v tem smislu, torej glede dodatka o upoštevanju
               olajšav za starše, za velike družine. Torej dohodnina in upoštevanje osnove za odmere
               za dohodnino. Potem bomo pripravili spremembe pravilnika zakona o starševskem varstvu
               in družinskih razmerij v smislu izboljšanja pravic staršev, analizirali bomo
               izvajanje zakona o starševskem varstvu in družinskih prejemkih, tako glede pravice
               odsotnosti do dela, prejemanje družinskih prejemkov in učinkovitosti socialnih
               transferjev, obravnavan bo nacionalni razvojni program za izboljšanje položaja otrok
               v Republiki Sloveniji za leto 2005-2015. Ta predložitev je predvidena za drugo
               četrtletje letošnjega leta. Izvedli bomo analizo delovnopravne zakonodaje glede
               pravic staršev in pripravili predlog spodbud delodajalcev za zaposlovanje mladih
               staršev in vračanje mater po materinstvu oziroma starševskem dopustu. Pripravili bomo
               projekt Družinam prijazna podjetja, katerega cilj je zagotoviti varovaje zaposlenosti
               mladih staršev iz naslova skrbi za nego otroka v primeru bolezni. Tudi glede
               stanovanj za mlade družin in za mlade, ti lahko tudi pripomorejo k izboljšanju
               rodnosti. To pa v povezavi z ministrstvom za okolje in prostor. Pripraviti bo treba
               medgeneracijski sporazum, saj bo sicer ob drastičnem upadanju rojstev slovenski
               pokojninski sistem lahko zašel v težave. Priprava ukrepov za starše z rednim statusom
               študenta, da bi se več študentskih parov odločalo za rojstvo otrok. Za matere s
               statusom študenta naj bi država zagotavljala starševski dodatek ves čas študija, se
               pravi bomo to natančneje elaborirali. Pripravili bomo dolgoročno tudi ukrepe za
               spodbujanje rojstev, za družinska podjetja, spodbude za podjetnike.</p>
               <p>Skratka, če povzamem. Veliko je teh ukrepov, vsi nimajo finančne narave. Nekateri
               imajo tudi promocijo družinskega življenja, tudi promocijo odločitev za otroke.</p>
               <p>Kar se pa tiče fleksibilnosti trga dela pa tole. To je sprejela že prejšnja vlada v
               okviru lizbonske strategije in to tudi potrdila. To ne pomeni lahkotnost odpuščanja,
               ampak mobilnost delovne sile, mobilnost v smislu pridobitve poklicnih kvalifikacij in
               še marsičesa drugega. Fleksibilnost trga dela pa pomeni, če boste prebrali študije,
               več zaposlitev za nedoločen čas in manj za določen čas.</p>
               <p>Glede samohranilcev še to, ker ste omenili. Omenil sem samo zlorabe pri tistih, ki
               samo navidezno živijo samohranilsko življenje, sicer pa ne. Gre samo za odpravljanje
               zlorab, sicer pa smo poudarili podporo samohranilcem in tam se ne bo ničesar zgodilo
               slabšega, pač pa, po možnosti, še kaj boljše.</p>
            </sp>
            <sp xml:id="SDZ4-Redna-04-2005-03-21.sp120">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite dopolnilni odgovor?</p>
            </sp>
            <sp xml:id="SDZ4-Redna-04-2005-03-21.sp121">

               <speaker>DUŠAN KUMER:</speaker>

               <p>Hvala lepa za besedo. Seveda se ne morem z večino teh odgovorov strinjati, ker sem
               bil v teh štirih vprašanjih zelo konkreten. Namreč, vi mi govorite o ukrepih, ki bodo
               imeli čez 25, 30 let neke učinke. Jaz sem vas pa spraševal glede na sedanji družbeni
               sistem, ki ga pri nas imamo. Je seveda potrebno v zadostnem številu zagotoviti
               število aktivnega prebivalstva, ki bo skrbelo za starejšo populacijo in mlajšo. In če
               beremo koalicijsko pogodbo, v kateri ste med drugim zapisali, da je eno od osrednjih
               vprašanj v Slovenijo v prihodnje tudi vprašanje slovenske nacionalne substance - ni
               sicer razloženo, kaj sistem razlaga - , ampak skozi koalicijsko pogodbo je na tem
               segmentu, o katerem vas jaz sedajle sprašujem, pa moč razbrati, da bo ta vlada ali pa
               ta država v prihodnje izgradila vse obrambne mehanizme, okope za varovanje te
               nacionalne substance: tuj kapital tuje investicije da, priseljevanje delovne sile iz
               tujine, strokovne itd., drugačne, pa ne. To piše v koalicijski pogodbi in o tem sem
               vas konkretno v treh vprašanjih spraševal. Ne nazadnje ta ista vprašanja in ideje vam
               ponujajo posamezni člani, ne bom govoril o celotnem strateškem svetu vlade, ampak
               posamezni člani strateškega sveta v slovenski javnosti. In sem vas vprašal: Ali ste
               vi pri pripravi vašega programa nagnjeni k podpori teh idej ali jih zavračate? Hvala
               lepa.</p>
            </sp>
            <sp xml:id="SDZ4-Redna-04-2005-03-21.sp122">

               <speaker>MAG. JANEZ DROBNIČ:</speaker>

               <p>Vaše dodatno vprašanje ni kaj bistveno pojasnilo prejšnjega vašega. Nekako se
               domneva, da vas zanima, kakšno je moje stališče do nekaterih predlogov iz strateškega
               sveta. Glede tega davka na samce, kolikor jaz lahko razberem, sem že pojasnil na
               tiskovni konferenci, da je naša usmeritev usmeritev v podporo družinam, ta proaktiven
               način podpore, ker je že večina teh ukrepov tako zgrajenih. In v tem trenutku ne
               razmišljamo o uvedbi tega ukrepa. Strateški svet je posvetovalno telo za vlado in ni
               tisto, ki bi potrjevalo bodisi vladne načrte ali kaj podobnega, ima pa svoje
               razmišljanje, ima svoje strokovnjake, ki dajejo mnenja na to.</p>
               <p>Glede substance pa tudi nisem vedel, o kateri substanci govorite. Morda je to o
               delovni sili, o uvozu delovne sile ali pa kaj drugega. Če razumem to vaše vprašanje v
               tej smeri, potem vam moram povedati, da se ta vlada zavzema za takšno gospodarstvo,
               ki bo privabilo investicije v Slovenijo, zato da se bo povečala zaposlenost. Seveda
               pa ne želimo nekontrolirano uvažati delovne sile. Če pa ste govorili o kakšni drugi
               nacionalni substanci, pa ne vem. Morate pa povedati, o kateri nacionalni substanci.
               Hvala.</p>
            </sp>
            <sp xml:id="SDZ4-Redna-04-2005-03-21.sp123">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Poslansko vprašanje bo zastavila poslanka Alenka Jeraj ministru za
               kulturo. Prosim.</p>
            </sp>
            <sp xml:id="SDZ4-Redna-04-2005-03-21.sp124">

               <speaker>ALENKA JERAJ:</speaker>

               <p>Hvala za besedo, predsedujoči. Lep pozdrav ministrom! Kolegice in kolegi! Vprašanje
               bom zastavila ministru za kulturo, in sicer v zvezi z varstvom kulturne dediščine.</p>
               <p>Zakon o varstvu kulturne dediščine opredeljuje nepremično in premično kulturno
               dediščino ter ureja njeno varstvo tako, da določa, kakšne so pristojnosti države in
               lokalne skupnosti. V 5. členu tako zakon opredeljuje, da lahko kulturna dediščina, ki
               vsebuje elemente, s katerim je dokazana kontinuiteta ali posamezna stopnja kulturnega
               in civilizacijskega razvoja, ali ki predstavlja vrhunski dosežek ustvarjalnosti
               oziroma ključno ali redko ohranjeno dokazilo določenega obdobja zgodovinske
               preteklosti zaradi svojega posebnega ali izjemnega pomena dobi status spomenika
               državnega pomena. Z odlokom o razglasitvi območja gradu Turjak za kulturni spomenik
               državnega pomena, ki je začel veljati 28. 6. 2002, sta bili za kulturni spomenik
               državnega pomena razglašeni naslednji enoti dediščine: območje gradu Turjak in sam
               grad Turjak. Obe enoti imata zaradi kulturnih, arheoloških, krajinskih,
               umetnostno-arhitekturnih, zgodovinskih in drugih izjemnih lastnosti poseben pomen za
               Republiko Slovenijo. Na podlagi navedenega sta bili razglašeni za kulturni spomenik
               državnega pomena z lastnostmi kulturne krajine, umetnostno-arhitekturnega spomenika
               in zgodovinskega spomenika.</p>
               <p>Na podlagi navedenega postavljam naslednja vprašanja: Na kakšen način se zagotavlja
               trajna ohranitev spomenika državnega pomena? Kaj se je in se bo še naredilo za
               ohranitev spomenika državnega pomena Turjak? Koliko sredstev je bilo do sedaj
               namenjenih za ohranitev spomenika in predvidoma koliko in v kolikšnem času jih bo v
               bodoče?</p>
               <p>Prav tako prosim za odgovor: Na kakšen način se bo ravnalo in zagotavljalo
               omogočanje predstavitve gradu in njegovega območja ter zaščitenih elementov in
               dostopnosti javnosti v meri, ki ne bo ogrožala varovanja spomenika v smeri
               povečevanja pričevalnosti kulturnega spomenika Turjak in ostalih kulturnih spomenikov
               državnega pomena? Hvala za odgovor.</p>
            </sp>
            <sp xml:id="SDZ4-Redna-04-2005-03-21.sp125">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, dr. Simoniti, prosim.</p>
            </sp>
            <sp xml:id="SDZ4-Redna-04-2005-03-21.sp126">

               <speaker>DR. VASKO SIMONITI:</speaker>

               <p>Hvala lepa. Zahvaljujem se vam, spoštovana gospa poslanka, za vprašanja in vam
               podajam naslednjime odgovore. Torej, na kakšen način se zagotavlja trajna ohranitev
               spomenika državnega pomena? Področje ohranjanja in varstva kulturne dediščine ureja
               zakon o varovanju kulturne dediščine iz leta 1999. Dediščini z večjo kulturno,
               arheološko, arhitekturno, krajinsko, likovno in zgodovinsko vrednostjo lokalna
               skupnost dodeli status kulturnega spomenika lokalnega pomena, pri posebno pomembni
               dediščini pa država s sklepom vlade Republike Slovenije prizna status kulturnega
               spomenika državnega pomena. Javna služba za vsak razglašen kulturni spomenik pripravi
               konzervatorski program, skozi katerega se določijo prvine, ki jih je potrebno posebej
               varovati, ter razvojne usmeritve za rabo spomenika po obnovi. V skladu z zakonom je
               za stanje spomenika odgovoren lastnik in razglašeni spomeniki so na prednostni
               lestvici pri sofinanciranju iz državnih sredstev. Kar se je in kaj se bo naredilo za
               ohranitev spomenika državnega pomena Turjak - območje gradu Turjak, kamor sodi tudi
               grad Turjak, je razglašeno za kulturni spomenik državnega pomena. Grad je prešel v
               last Republike Slovenije, upravljanje kulturnih spomenikov v lasti Republike
               Slovenije po omenjenem zakonu pa je zaupano ministrstvu za kulturo. V letih 2000 in
               2001 je bil saniran večji del strehe gradu, v letu 2002 je bila v celoti obnovljena
               viteška dvorana, v letu 2003 je bila izdelana celotna investicijska tehnična
               dokumentacija za funkcionalno usposodobitev južnega in zahodnega trakta. Od septembra
               2004 je v teku obnova južnega in zahodnega trakta. Ministrstvo bo v prvi polovici
               letošnjega leta pripravilo javno ponudbo za dolgoročni zakup gradu. Skladno z
               dogovori z bodočim najemnikom o vzpostavitvi primerne funkcije bo ministrstvo
               pristopilo k obnovi ostalih delov gradu. Sredstva, ki so bila doslej porabljena za
               ohranitev spomenika: od leta 1999, ko je ministrstvo za kulturo prevzelo skrb nad
               spomeniki v lasti RS, do konca leta 2003 je bilo s strani ministrstva za kulturo za
               obnovo gradu vloženih 114 milijonov 803 tisoč. Od septembra 2004 je v teku obnova
               južnega in zahodnega trakta, ki bo končana do konca leta 2005 in investicijska
               vrednost teh posegov je 382 milijonov 498 tisoč tolarjev. Nadaljevanje obnove je pa
               seveda odvisno od dogovora z morebitnim bodočim najemnikom.</p>
               <p>Na kakšen način se bo ravnalo in zagotavljalo omogočene predstavitve gradu in to,
               kar sledi iz dolgega še vprašanja. Za grad Turjak in ostale spomenike državnega
               pomena mora biti v skladu s konzervatorskim programom izbrana ustrezna namembnosti,
               ki spomeniške prvine seveda še posebej poudarja. Vsi kulturni spomeniki državnega
               pomena morajo biti javno in prosto dostopni za vse. Z ustrezno namembnostjo bo
               omogočena pridobitev lastnih sredstev za tekoče delovanje in obstoj spomenika. S
               turistično in kulturno dejavnostjo spomenika pa bo povečana kulturna in zgodovinska
               vrednost samega spomenika in omogočena pa bo tudi pridobitev sredstev strukturne
               politike. Hvala lepa.</p>
            </sp>
            <sp xml:id="SDZ4-Redna-04-2005-03-21.sp127">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Hvala, poslanec Rudolf Moge bo postavil poslansko vprašanje ministru za
               zunanje zadeve in ministru za finance. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp128">

               <speaker>RUDOLF MOGE:</speaker>

               <p>Če lahko proceduralno nejprej nekaj predlagam?</p>
            </sp>
            <sp xml:id="SDZ4-Redna-04-2005-03-21.sp129">

               <speaker>PODPREDSEDNIK MAG. VASJA KLAVORA:</speaker>

               <p>Prosim.</p>
            </sp>
            <sp xml:id="SDZ4-Redna-04-2005-03-21.sp130">

               <speaker>RUDOLF MOGE:</speaker>

               <p>Izvedel sem, da je pred nekam minutami umrl škof dr. Vekoslav Grmič, ki je za
               Slovenijo storil ogromno dobrega, in predlagam državnemu zboru, da z minuto molka
               počastimo njegov spomin. .../Minuta molka./...</p>
               <p>Hvala mu za vse.</p>
            </sp>
            <sp xml:id="SDZ4-Redna-04-2005-03-21.sp131">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp132">

               <speaker>RUDOLF MOGE:</speaker>

               <p>Z zakonom o dohodnini, ki se je pričel v celoti uporabljati, kot vemo, s 1.1.2005, je
               bil med drugim spremenjen sistem obdavčevanja pokojnin, ki nastanejo v Sloveniji ali
               jih rezidenti Slovenije prejemajo iz tujine. Med drugim je bila uvedena obdavčitev
               pokojnin na viru, to pomeni, da se od pokojnin, ki imajo vir v Sloveniji, ob
               izplačilu odtegne davek, stopnja davka pa je odvisna od tega, komu se pokojnina
               izplača, od višine pokojnine ter, kar je zelo važno, od določb mednarodnih sporazumov
               izogibanja dvojnega obdavčevanja dohodka med Slovenijo in drugimi državami, kadar ti
               sporazumi obstajajo. Z navedenimi sporazumi se odpravlja dvojna obdavčitev dohodka,
               med drugim tudi pokojnin. Namen sporazumov torej ni odpraviti obdavčitev določenega
               dohodka, temveč samo zagotoviti, da ta dohodek ni obdavčen dvakrat.</p>
               <p>Bilateralni sporazum o izogibanju dvojnega obdavčevanja med Republiko Slovenijo in
               Republiko Hrvaško še ni sklenjen in zato sprašujem spoštovanega gospoda ministra za
               zunanje zadeve gospoda ministra za finance: Ali je že pripravilo sporazum o
               izogibanju dvojnega obdavčevanja z Republiko Hrvaško oziroma kako daleč so s
               pripravami tega akta in kdaj predvidoma se pričakuje njegov sprejem oziroma
               ratifikacija v državnem zboru?</p>
               <p>To sprašujem zaradi tega, ker se je name obrnilo v poslanski pisarni ogromno naših
               državljanov in tudi državljanov iz tujine.</p>
            </sp>
            <sp xml:id="SDZ4-Redna-04-2005-03-21.sp133">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, dr. Rupel, izvolite. Oba ministra imata na voljo 5
               minut.</p>
            </sp>
            <sp xml:id="SDZ4-Redna-04-2005-03-21.sp134">

               <speaker>DR. DIMITRIJ RUPEL:</speaker>

               <p>Gospod predsednik, spoštovani kolega, poslanec Moge. Stvar je dobro znana tako vladi,
               kot zunanjemu ministrstvu, kot meni že dolgo časa, ima dolgo brado. Gre za konvencijo
               o dvojnem obdavčevanju, ki jo je Slovenija s Hrvaško že začela pogajati oziroma o
               kateri se je začela Slovenija že pogajati, mislim, da kar precejšnje število let
               nazaj. Vsake toliko časa pa so se ta pogajanja prekinila, in sicer zaradi tega, ker
               je potrebno v tej konvenciji navesti tudi teritorij posamezne države pogodbenice
               oziroma predmetu takšne resolucije.</p>
               <p>Mi smo se okoli tega, bi rekel, sporekli s sosednjo Hrvaško, kajti bili so problemi
               z določitvijo meje. Kot veste, je problem meje med Slovenijo in Hrvaško nekaj, bi
               rekel, kroničnega in zaradi tega do tega trenutka še nismo prišli do konca tej
               zgodbi. V tem trenutku, ko tu nastopam in ko vi sprašujete, gospod poslanec, pa se
               odvijajo novi pogovori med Slovenijo in Hrvaško glede tega vprašanja. Kot razumem
               pogajalce, so prišli do nekih novih prijemov, s katerimi se bomo lahko izognili
               kočljivim vprašanjem ozemlja itd., in kot jaz razumem, bi lahko prišlo do pogodbe
               oziroma do intervencije v relativno kratkem času. Mi se zavedamo problematičnosti
               situacije, v kateri smo tako Slovenija kot Hrvaška, čeprav se mi zdi, da je Hrvaška
               še posebej zainteresirana, da se ta sporazum čim prej sprejme in je v zadnjem času z
               njene strani bilo opaziti večje zanimanje oziroma večjo motiviranost. Hvala lepa.</p>
            </sp>
            <sp xml:id="SDZ4-Redna-04-2005-03-21.sp135">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, dr. Bajuk, prosim.</p>
            </sp>
            <sp xml:id="SDZ4-Redna-04-2005-03-21.sp136">

               <speaker>DR. ANDREJ BAJUK:</speaker>

               <p>Hvala lepa. Če smem, spoštovani gospod poslanec, vi ste 11. tega meseca naslovili
               pisno vprašanje na ministrstvu za finance, prejšnji petek smo vam ga tudi že
               posredovali, sicer v enem tednu. Dejstvo je, da mislim, da je odgovor kolega ministra
               za zunanje zadeve vam nudil vzroke, zakaj do tega še ni prišlo. Res je, da je že več
               let to vprašanje še vedno odprto - med Slovenijo in Republiko Hrvaško. Sedaj se je
               nujnost povečala, se je še kako povečala ravno zaradi tega, ker je v Sloveniji
               uveljavljen drugačen zakon, spremembe zakona o dohodni, ki jih je ta državni zbor
               sprejel. Maja leta 2004 so uvedli novo načelo in načelo, da se prihodki obdavčijo pri
               viru in za pokojnine, ki se izplačujejo upravičencem, ki imajo svojo stalno
               bivališče, ali pa rezidentom, v drugih državah, se potem obdavči tukaj v Sloveniji.
               Seveda to je povzročilo marsikatera vprašanja, ker je to načelo trenutno zdaj v
               veljavi, ni pa še v uveljavi sporazum med obema državama, da bi rešil vprašanje
               dvojnega obdavčevanja. Jaz sem prepričan, da v kolikor bodo ta pogajanja se
               nadaljevala, kot je poročal gospod minister dr. Rupel, bomo kmalu prišli do končne
               rešitve. Z vidika zakonodaje, davčne zakonodaje Republike Slovenije n nobenih težav,
               težave so bile na popolnoma drugačnem področju in mislim, da v kolikor bodo tista
               rešena, bo takšen sporazum zelo enostaven in bo zelo kmalu tudi v obravnavi v tem
               državnem zboru za ratifikacijo. Hvala.</p>
            </sp>
            <sp xml:id="SDZ4-Redna-04-2005-03-21.sp137">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite dopolnilni odgovor, prosim?</p>
            </sp>
            <sp xml:id="SDZ4-Redna-04-2005-03-21.sp138">

               <speaker>RUDOLF MOGE:</speaker>

               <p>Če sem vas pravilno razumel, to potem pomeni, da so tudi ta dvojna obdavčevanja v
               paketu pri Hrvaški, da se reši hkrati z mejo, in če sem vas prav razumel, da iščete
               neko drugo pot, da bi te stvari zaobšli.</p>
            </sp>
            <sp xml:id="SDZ4-Redna-04-2005-03-21.sp139">

               <speaker>PODPREDSEDNIK MAG. VASJA KLAVORA:</speaker>

               <p>Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp140">

               <speaker>DR. DIMITRIJ RUPEL:</speaker>

               <p>Hvala lepa. Bom čisto na kratko pojasnil. Zaradi tega, ker vprašanje meje ni bilo
               rešeno, ni bilo mogoče zapisati te meje v vseh podrobnosti v ta sporazum, kar bi,
               recimo, nekateri na hrvaški strani želeli. Mi smo se temu problemu izognili tako, da
               smo samo rekli ozemlje Slovenije, ozemlje Hrvaške in pustili definicijo meja zunaj
               tega sporazuma, ampak za to je bilo treba nekaj let - da smo prišli do te
               rešitve.</p>
            </sp>
            <sp xml:id="SDZ4-Redna-04-2005-03-21.sp141">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod poslanec Srečko Prijatelj bo zastavil poslansko vprašanje
               ministru za pravosodje. Prosim.</p>
            </sp>
            <sp xml:id="SDZ4-Redna-04-2005-03-21.sp142">

               <speaker>SREČKO PRIJATELJ:</speaker>

               <p>Hvala lepa, spoštovani predsedujoči. Spoštovani ministri, kolegice, kolegi! Moje
               današnje vprašanje je sicer namenjeno vam, gospod spoštovani doktor Šturm, vendar pa
               se v veliki meri nanaša tudi na ministra za notranje zadeve.</p>
               <p>Slovenska javnost je zaradi dogodkov, ki nikoli niso bili sankcionirani oziroma
               obsojeni, tudi nekoliko neprizanesljiva do nas, politikov, in seveda na ta vprašanja
               terja jasen odgovor. Za kaj namreč gre? Gre za stotine milijard odtujenih tolarjev.
               Pred mano je delno to tematiko gospod Miro Petek že naslovil na ministra, kot
               vprašanje, vendar splošno znano je dejstvo, da so bili v Sloveniji odigrani stečaji
               podjetij, in zgodila se je zgodba o divjem lastninjenju, ki je peščico ljudi naredila
               zelo bogate.</p>
               <p>Znane so tudi finančne afere, od Dadasa, SIB banke, Zbiljskega gaja, Elana, Rdečega
               križa, Slovenskih železnic, Zavarovalnice Triglav, TAM Maribora, Oriona, orožarske
               afere, v kateri so vsi tako rekoč nedolžni, Holdinga Ljubljana, ogromno državljanov
               in državljank pa je pri teh zgodbah ostalo v bistvu brez sovjega premoženja in tudi
               mnogo je brezposelnih na ta račun.</p>
               <p>Sodstvo in tožilstvo v Republiki Sloveniji ni naredilo nič oziroma organi javnega
               pregona molčijo o teh zadevah. Nikoli niso bili izvedeni resni pristopi, sodni
               pregoni. Za krivce nismo nikoli definitivno izvedeli, vedno se je zadeve zavijalo v
               celofan. Še več. Storilci se sprehajajo iz podjetja v podjetje. Pri tem, ko zapuščajo
               enega, pobirajo dobre odpravnine. Zadnji primer v Elanu. "Korupcija" in "divja
               privatizacija" so, v narekovaju, najbolj cvetoča podjetja v Sloveniji. Stranke na
               kongresih sprejemajo sklepe, kot na primer DeSUS, o reviziji lastninjenja podjetja, a
               na žalost ostane samo pri sklepih. Velika večina prebivalcev Slovenije oziroma
               davkoplačevalcev je vedno bolj revna. Mali procent se pa tako rekoč bogati.</p>
               <p>Sprašujem vas, gospod minister, kaj bo storjeno glede tega, kar se dogaja sedaj v
               Republiki Sloveniji. Ali se bo resno pristopilo k tej problematiki? Ali se bomo malo
               manj ukvarjali s tako imenovanimi romskimi skupinami, izbrisanimi, malo več pa
               pozornosti posvetili tem transferjem, ki so dejansko povzročili tudi velike manjke v
               državnih blagajnah?</p>
               <p>Hvala.</p>
            </sp>
            <sp xml:id="SDZ4-Redna-04-2005-03-21.sp143">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, doktor Šturm, prosim.</p>
            </sp>
            <sp xml:id="SDZ4-Redna-04-2005-03-21.sp144">

               <speaker>DR. LOVRO ŠTURM:</speaker>

               <p>Hvala za besedo. Hvala tudi za vprašanje spoštovani gospod poslanec.</p>
               <p>Res pa je, da je vprašanje, kot tudi ugotovitve, na katere ste oprli svoje
               vprašanje, sorazmerno splošno. Spraševali ste se, če na kratko povzamem, kako se bo
               država lotila reševanja korupcije in podpisovanja hranilnih pogodb. Naj povem, da
               odkrivanje kaznivih dejanj je predvsem stvar organov za notranje zadeve, nad katerimi
               ministrstvo za pravosodje nima pristojnosti. Pač pa je pregon kaznivih dejanj stvar
               državnega tožilstva, nad katerim pa ministrstvo za pravosodje ima določen obseg
               pristojnosti. Državno tožilstvo je sicer pri reševanju konkretnih zadev neodvisno in
               zato ministrstvo za pravosodje kot del izvršilne veje oblasti ne posega v njegovo
               delo niti ne ocenjuje njegovega dela, kadar gre za vsebinske odločitve tožilstva.
               Vendar pa lahko ministrstvo za pravosodje ukrepa v smislu nadzorstvene pritožbe, če
               gre za neutemeljeno dolgo reševanje zadeve, poleg tega pa sme od državnih tožilstev
               zahtevati poročila o zadevah, ki jih obravnavajo. Tako pri kaznivih dejanjih, ki jih
               primeroma sicer precej posplošeno navajate, kot tudi pri ostalih zadevah se bo
               ministrstvo za pravosodje dosledno posluževalo ukrepov, ki jih ima na razpolago.
               Seveda je vedno mogoče tudi obstoječo zakonodajo izboljšati, zato si bo ministrstvo
               za pravosodje tudi prizadevalo, da temeljito pregleda celotno tako imenovano
               organizacijsko pravosodno zakonodajo in jo bo skušalo uskladiti s primerljivimi
               evropskimi državami našega kulturno-civilizacijskega kroga, da v tem primeru poišče z
               njimi skladno in primerno rešitev. V okviru tega pa verjetno lahko pričakujemo tudi
               nekatere nove dodatne pristojnosti, med drugim tudi ministrstvo za pravosodje.</p>
            </sp>
            <sp xml:id="SDZ4-Redna-04-2005-03-21.sp145">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Prosim, izvolite.</p>
            </sp>
            <sp xml:id="SDZ4-Redna-04-2005-03-21.sp146">

               <speaker>SREČKO PRIJATELJ:</speaker>

               <p>Spoštovani minister! Z vsem dolžnim spoštovanjem, splošno navajanje, ali so zadeve
               mar neznane slovenski javnosti? Vemo za vse te primere, mnogi so obtičali kot sodni
               spisi v omarah zdajšnjih tožilcev ali pa sodišč. In v tem kontekstu je bila tudi moja
               beseda kot prošnja vam za kanček razumevanja in hitro akcijo. Lahko izvedemo tudi
               delno revizijo podjetij, ki so bila lastninjena, in bomo ugotovili, ali je res bilo
               vse po zakonu, kot nekateri danes trdijo. Vzemimo na primer samo zavarovalnico
               Triglav, pa še kakšno drugo podjetje bi se našlo, vendar ta je odmeven primer. In v
               tem kontekstu, normalno, ne moremo mimo tega, da bi tudi nataliteto, o kateri je bilo
               danes govora, ki je nekoliko manjša, kot bi želeli, da bi bila, lahko rešili, če bi
               zmanjšali revščino in povečali zaposlenost. Tudi s tem načinom lahko to storimo.
               Hvala.</p>
            </sp>
            <sp xml:id="SDZ4-Redna-04-2005-03-21.sp147">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp148">

               <speaker>DR. LOVRO ŠTURM:</speaker>

               <p>Hvala za besedo. Čeprav konkretnega vprašanja nisem zasledil, razen splošne
               ugotovitve, s katerimi se je v veliko primerih mogoče strinjati.</p>
               <p>Naj na tem mestu povem le to, da v zadeve, ki so končane, ni mogoče posegati. V vse
               tiste zadeve, ki so pa odprte, pa lahko pod pogoji, o katerih sem govoril,
               ministrstvo za pravosodje tudi sprejema tiste ukrepe, ki jih v tem trenutku ima v
               zakonu določene. In to je ministrstvo že storilo in tudi bo storilo. Konkretno
               primer, ki je sicer res zaključen, vendar ni zaključen v smislu nadzora, ki ga opravi
               minister za pravosodje, so nerešeni spisi v omari enega od tožilcev. Prav danes sem
               imel o tem razgovor pri vodji vrhovnega državnega tožilstva in sem tudi prejel od
               njega temeljito poročilo o zadevi, na podlagi katerega bo mogoče tudi sprejeti
               predvidoma tudi določene ukrepe.</p>
            </sp>
            <sp xml:id="SDZ4-Redna-04-2005-03-21.sp149">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Poslansko vprašanje bo ministru za zdravje zastavil gospod Ljubo Germič.
           </p>
            </sp>
            <sp xml:id="SDZ4-Redna-04-2005-03-21.sp150">

               <speaker>LJUBO GERMIČ:</speaker>

               <p>Hvala lepa za besedo, gospod podpredsednik. Spoštovani gospodje ministri! Spoštovane
               kolegice in kolegi! Ko sem nastopil v postopku imenovanja vlade s svojim nagovorom,
               sem se dotaknil področja zdravstva in sem izrazil tudi svoje mnenje, da je zapisano v
               koalicijski pogodbi vse lepo in prav in je moč pritegniti, kar je napisano. Hkrati
               sem tudi jasno povedal, da je besedilo prevečkrat temeljilo na obljubah in napovedih,
               kjer si bo koalicija prizadevala, medtem ko je bilo v bistveno manjši meri moč
               zaslediti kvantificirane podatke, izračune, ki bi seveda konkretizirali zapisani
               tekst. V koalicijski pogodbi je bilo tudi zapisano, da se obseg pravic ne bo zmanjšal
               ter da bo koalicija zagotovila košarico pravic v obvezno zdravstveno zavarovanje brez
               doplačil na podlagi popolne solidarnosti. Mislim, da smo se s tem lahko vsi
               strinjali, čeprav je ob tem obstajal pomislek o tem, ali bo možno to zagotavljati z
               uresničevanjem vseh dosedanjih pravic, brez odgovorov, kje bomo zagotavljali vire za
               njihove uresničevanje. Seveda je ta dvom bil povečan še z ocenami in napovedmi in
               mnenji strateškega sveta za gospodarski razvoj, ki seveda ima bistveno drugačen
               pogled na zagotavljanje pravic in dvomi so s takšnimi izjavami predstavniku tega
               strateškega sveta tudi naraščali. Seveda se dvomi nadaljujejo, ko beremo naslednja
               sporočila, kjer naj javna zdravstvena blagajna v letošnjem letu posluje s 5,5
               milijarde presežka oziroma na kakšen način naj izravna finančni načrt, torej že z
               drugo pobudo, ki prihaja z ministrstva za zdravje, pri čemer seveda sledi tisti
               usmeritvi, da pravice pri zagotavljanju iz košarice pravic v obvezno zdravstveno
               zavarovanje ne bodo kršene.</p>
               <p>Če pogledamo malo natančneje, kje naj bi se nahajali ti prihranki. Gre za področje
               zdravilstva in boleznin v višini v milijardnih zneskih.</p>
               <p>Zato spoštovani gospod minister sprašujem: Ali po sedanjih potezah lahko verjamemo
               predlogom vladnega strateškega sveta, ki zahteva zmanjšanje javnih sredstev in
               zmanjšanje zdravstvenih pravic, kot pa napovedi v koalicijski pogodbi, da bodo te
               pravice ostale na enakem nivoju oziroma se celo povečale?</p>
            </sp>
            <sp xml:id="SDZ4-Redna-04-2005-03-21.sp151">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospod minister, dr. Bručan.</p>
            </sp>
            <sp xml:id="SDZ4-Redna-04-2005-03-21.sp152">

               <speaker>ANDREJ BRUČAN:</speaker>

               <p>Spoštovani predsedujoči, spoštovani gospod poslanec, poslanke in poslanci. Hvala za
               vprašanje.</p>
               <p>Najprej bi mogoče rad povedal to, da je tole vprašanje, ki ste ga danes postavili,
               seveda v nekem delu zelo splošno, v drugem delu, v zadnjem delu pa dejansko tudi
               konkretno. Zato bom tudi na ta način seveda odgovoril.</p>
               <p>Naj poudarim predvsem to, da v koalicijski pogodbi smo zapisali, da se obseg
               zagotovljenih pravic do zdravstvenih storitev ne sme zmanjšati. To piše v koalicijski
               pogodbi, kar pa zanesljivo še ne pomeni seveda povečanja obsega pravic. Torej nismo
               napovedali obsega povečanja pravic. Nadalje smo tudi zapisal, da je potrebno v
               Sloveniji socialne vrednote, kot so solidarnost, socialna pravičnost in tudi
               univerzalna dostopnost do pravic, utrditi in razvijati. To bomo tudi storili.</p>
               <p>Glede obvladovanja stroškov pa je potrebno poudariti predvsem to, da slovensko
               zdravstveno varstvo, podobno kot zdravstveni sistemi drugje po svetu, pa tudi seveda
               v državah Evropske unije, že vrsto let deluje na zgornji meji svojih finančnih
               zmožnosti. Največjo grožnjo tej stabilnosti predstavljajo hitro rastoči izdatki, ki
               so posledica predvsem staranja prebivalstva in pa posledičnih sprememb v patologiji.
               Tudi hitrega razvoja medicine in zdravil in tehnologij.</p>
               <p>Seveda spremembe so nujne, da se vzpostavijo pogoji za izboljšanje finančnih virov
               in pa obvladovanje izdatkov za zdravstveno varstvo ter se tako izpolnijo zahteve
               konvergenčnega programa vlade Republike Slovenije po izravnanem poslovanju
               zdravstvene zavarovalnice na področju obveznega zdravstvenega zavarovanja. Pri
               uvajanju ukrepov za obvladovanje stroškov, to so pa tudi razdeljevanje sredstev preko
               tako imenovanih SPP-jev, bomo predvsem izhajali iz potreb državljanov in v prihodnje
               ne bomo zmanjševali njihovih pravic do zdravstvenega varstva.</p>
               <p>Še nekaj besedo o teh petih in pol milijarde tolarjev. Tu ne gre za nobeno
               zmanjševanje. Gre za popolnoma napačne podatke, ki ste jih lahko prebrali v nekaterih
               časopisih v zadnjem času. V glavnem je šlo za prenapihnjen proračun ali pa finančni
               račun zdravstvene zavarovalnice za prihodnje leto. In zdravstvenim zavarovanjem bomo
               na področju programov in za skrajšanje čakalnih dob namenili namesto 7 milijard v
               letošnjem letu 3,7 milijarde.</p>
               <p>Pri tem seveda je potrebno povedati, da je ta denar, 5,5 milijarde tolarjev, dodaten
               denar, ki je nastal kot posledica spremenjene zakonodaje glede pokojninskega
               zavarovanja in je obrok, ki je nekako v letošnjem letu, če ga v celoti gledamo, več
               od tistega, kar je bilo možno pričakovati brez te spremembe zakonodaje. Mi bomo ta
               denar v prihodnjem obdobju, vsaj pa do konca leta 2006, tudi po sporazumu s finančnim
               ministrstvom tudi realno uporabili za povečanje programov za skrajšanje čakalnih dob.
               Vprašanje pa je, koliko smo v sedanjem zdravstvenem sistemu ta trenutek sposobni teh
               5 in pol milijard dejansko s sistemom, ki smo ga podedovali, realizirati. Jaz mislim,
               da nekaj od tega sigurno do konca 2006, ko se bodo spremembe dogodile pa tudi na
               drugih področjih, pa mislim, da v celoti. Torej ne gre za zmanjšanje denarja za
               programe, gre pa seveda za nekoliko okleščen finančni načrt zavoda za zdravstveno
               zavarovanje, ki je v nekaterih točkah bil napisan tako, da ga seveda lahko porabijo
               tisti, ki bodo predpisovali zdravila po lastni presoji. Na vsak način pa mislim, da
               je bil ta načrt prenapihnjen, po drugi strani pa seveda ste omenili zdravilstvo in
               boleznine, ker ne gre za nobeno zdravilstvo, ampak gre za zdravila, je pa kar malo
               razlike v tem. Pri bolezninah pa pripravljajmo seveda tudi mogoče nekatere novosti,
               ki bodo Slovenijo umestile v Evropo, kamor spadamo. Hvala.</p>
            </sp>
            <sp xml:id="SDZ4-Redna-04-2005-03-21.sp153">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite.</p>
            </sp>
            <sp xml:id="SDZ4-Redna-04-2005-03-21.sp154">

               <speaker>LJUBO GERMIČ:</speaker>

               <p>Hvala lepa za odgovor. Če je bila ta napaka, prav gotovo sem mislil zdravila. Bi pa,
               gospod minister, v zvezi z vprašanji financiranja in zagotavljanja obsega pravic iz
               obveznega zavarovanja vas tudi povprašal, glede na to, da obiskujete različna mesta v
               Sloveniji in vsaj iz medijskih sporočil je bilo možno razbrati, da napovedujete
               povečano zaposlovanje zdravnikov, pospešeno obnavljanje opreme in skrajševanje
               čakalne dobe, poleg tega pa napovedujete tudi povečan obseg investiranja, saj samo v
               Ljubljani...</p>
            </sp>
            <sp xml:id="SDZ4-Redna-04-2005-03-21.sp155">

               <speaker>PODPREDSEDNIK MAG. VASJA KLAVORA:</speaker>

               <p>Opozoril bi, da je to že dopolnilno vprašanje oziroma že več vprašanj. Prosim.</p>
            </sp>
            <sp xml:id="SDZ4-Redna-04-2005-03-21.sp156">

               <speaker>LJUBO GERMIČ:</speaker>

               <p>Vprašanje je seveda vezano na zagotavljanje obsega pravic iz obveznega
               zavarovanja...</p>
            </sp>
            <sp xml:id="SDZ4-Redna-04-2005-03-21.sp157">

               <speaker>PODPREDSEDNIK MAG. VASJA KLAVORA:</speaker>

               <p>Po poslovniku imate pravico do dopolnilnega odgovora. Prosim lepo.</p>
            </sp>
            <sp xml:id="SDZ4-Redna-04-2005-03-21.sp158">

               <speaker>LJUBO GERMIČ:</speaker>

               <p>Če mi je dovoljeno, bom postavil vprašanje, gospod minister pa bo ocenil, ali bo
               lahko odgovoril. V primeru, da sem bil preširok, bom seveda uporabil možnost, da
               postavim vprašanje na naslednji seji državnega zbora. Gre za investicije ali za
               obljube za povečan obseg investicij, ki v javnosti dajejo občutek, glede na že
               sprejet program, da mogoče sredstev za izvajanje investicij drugod po Sloveniji,
               razen v Ljubljani, mogoče ne bo. Hvala lepa gospodu ministru za odgovore. Hvala.</p>
            </sp>
            <sp xml:id="SDZ4-Redna-04-2005-03-21.sp159">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
            </sp>
            <sp xml:id="SDZ4-Redna-04-2005-03-21.sp160">

               <speaker>ANDREJ BRUČAN:</speaker>

               <p>Na to vprašanje bom seveda kar z veseljem odgovoril, ker nikoli nikjer nismo zaenkrat
               obljubljali povečanja investicij na področju zdravstva niti v zidove niti v opremo.
               Vse, o čemer sedaj govorimo in vse, o čemer razpravljamo ob naših obiskih po
               Sloveniji, je posledica programa, ki je bil že pripravljen v prejšnjem mandatu
               prejšnje vlade.</p>
               <p>Nič od tega ni novega. Res pa je, da nam za investicije v zdravstvu za naslednja
               štiri leta manjka vsaj še enkrat toliko denarja, kot ga je trenutno zagotovljenega za
               investicije v zdravstvu. Zagotovljenega denarja za to štiriletno obdobje imamo okoli
               30 milijard tolarjev. Ne zaradi želje, pač pa, da bi potrebe lahko v tem času
               realizirali, ki sploh niso še na programu, rabimo dodatnih 30 milijard. Zavedam se
               izredno težke situacije, ki je na tem področju investicij v Sloveniji, ne samo v
               Ljubljani - v Ljubljani je največji problem dejansko del kliničnega centra v smislu
               urgence in intenzive, ampak ti problemi, kakršni so v Ljubljani, so prisotni tudi v
               številnih drugih krajih po Sloveniji. Moram reči, kjerkoli sem bil, sem naletel na
               popolnoma enake probleme. Seveda upam, da ne boste rekli, da smo v teh treh mesecih
               naredili te probleme; ti problemi so dolgotrajni in so nastajali po več letih
               napačnega delovanja. Na vsak način pa bomo te stvari skušali z določenimi
               investicijskimi premiki urediti pri rebalansih. Zaenkrat seveda to ni bilo mogoče.
               Poudarjam pa, da so vsi ti načrti, ki so zdaj v pripravi, posledica pripravljenih
               načrtov že od prej, niti eden od teh načrtov ni nov. Tako moram odgovoriti na to vaše
               vprašanje, kako bomo ostale kraje urejali v tem času. Moram reči, da se bom zavzel za
               to, da bodo povsod tam, kjer so pomotoma ali pa namenoma izpadli iz načrtov v
               prejšnjem obdobju, v ta načrt prišli tudi nazaj. Če omenim samo bolnišnico Novo mesto
               kot enega takih primerov, in takih je še veliko. Tako upam, da bom lahko v tem času
               dobil možnost, da nekatere investicije lahko bistveno povečamo, vendar zaenkrat
               garancije za to ni nikjer, niti v starem proračunu niti zaenkrat pri novejših
               razlagah tega starega proračuna. Upam pa, da se bo v tem času kaj spremenilo. To je
               zaenkrat upanje, ni obljuba, in mislim, da se bom potrudil, da bom to tudi storil.
               Hvala.</p>
            </sp>
            <sp xml:id="SDZ4-Redna-04-2005-03-21.sp161">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospa mag. Majda Potrata bo zastavila poslansko vprašanje ministru za
               zunanje zadeve. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp162">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Spoštovana gospa generalna sekretarka vlade,
               spoštovani ministri, spoštovane poslanke in poslanci! Na 2. izredni seji državnega
               zbora 17. novembra lani smo obravnavali predlog stališč Republike Slovenije o
               predsedovanju Slovenije Svetu Evropske unije in Evropskemu svetu. Razprava se je
               sklenila s splošno oceno, da je to eden največjih izzivov za Slovenijo kot članico
               Evropske unije. Kako bo predsedovanje potekalo, je seveda odvisno od tega, ali bo
               pogodba o ustavi za Evropo stopila v veljavo do konca leta 2006 ali ne. Ne glede na
               to, po katerem modelu bo potekalo, se je nanj treba temeljito pripraviti. To smo
               menili tudi v poslanski skupini Združene liste socialnih demokratov, saj je takrat
               bilo med drugim rečeno (berem iz magnetograma): "Na predsedovanje se je potrebno
               pripravljati od danes naprej in ne le finančno, temveč tudi organizacijsko, kadrovsko
               in politično. To je in mora biti nacionalni projekt in ne samo projekt vlade ali
               zgolj zunanjega ministrstva. In v nadaljevanju, da bi namreč država lahko kakovostno
               odigrala prvo veliko vlogo na mednarodni sceni, je pomembno, da novo oblikovana vlada
               takoj sprejme celovit program aktivnosti in verjetno, da o njem pridobi soglasje in o
               tem obvesti tudi državni zbor. Seveda se bo potrebno pripraviti na vodenje pogajanj v
               okviru Sveta Evropske unije, na sestanke na ravni ekspertov, delovnih skupin,
               sestanke odbora stalnih predstavnikov, sestanke na najvišji ministrski ravni,
               neformalne ministrske sestanke. Zato so po našem mnenju potrebne kadrovske okrepitve
               stalnega predstavništva v Bruslju, okrepiti bi bilo treba evropske oddelke resornih
               ministrstev, seveda pa potem poskrbeti še za vse drugo. Kot ste opazili, se
               vsebinskih vprašanj sploh nisem dotikala, tudi ne dogovorov z drugimi predsedujočimi
               ali z drugima sopredsedujočima državama.</p>
               <p>Zato vas, gospod minister za zunanje zadeve sprašujem: Ali sta že pripravljena, kdaj
               bosta sprejeta kadrovski načrt in načrt usposabljanja strokovnih sodelavcev in kako
               boste ukrepali, če ne bo mogoče pravočasno usposobiti zadostnega števila visoko
               izvežbanih, usposobljenih strokovnjakov? Hvala za odgovor.</p>
            </sp>
            <sp xml:id="SDZ4-Redna-04-2005-03-21.sp163">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister dr. Rupel, izvolite prosim.</p>
            </sp>
            <sp xml:id="SDZ4-Redna-04-2005-03-21.sp164">

               <speaker>DR. DIMITRIJ RUPEL:</speaker>

               <p>Hvala lepa, gospod podpredsednik. Spoštovana gospa poslanka! Jaz mislim, da je
               strah, da ne bi bilo mogoče pravočasno usposobiti zadostnega števila uradnikov,
               odveč. Opozoril bi tudi na to, da to ni velika, prva velika preizkušnja Slovenije na
               mednarodnem prizorišču. Slovenija je že predsedovala varnostnemu svetu organizacije
               za združene narode. Slovenija predseduje trenutno organizaciji varnosti in
               sodelovanja v Evropi. Slovenija je navsezadnje uspela prepričati svet, da je vredna
               mednarodnega priznanja in boste priznali tudi vi, da so to bila kar pomembna dejanja,
               ki jih je Slovenija na zunanje-političnem področju opravila.</p>
               <p>Sedaj pa glede konkretnih vprašanj, ki jih naslavljate name. Mi smo ustanovili
               najprej ožje delovno telo oziroma ožjo delovno skupino za predsedovanje Evropski
               uniji in širšo delovno skupino za predsedovanje. Ožja delovna skupina skrbi za
               vsebino, za konsistentno vodenje priprav na predsedovanje. To skupino vodi predsednik
               vlade, gospod Janša, člani so dr. Bajuk, potem jaz sam, potem dr. Virant in državni
               sekretar za evropske zadeve Koprol. Ta širša delovna skupina za priprave
               predsedovanja, ki jo pa predstavljajo, sestavljajo predstavniki vseh ministrstev, ta
               vodi operativne priprave za prevzem predsedovanja in nadzira delo ministrstev in
               drugih vladnih delujočih, sodelujočih organov. Znotraj širše delovne skupine deluje
               pet podskupin. Minister za zunanje zadeve je vodilni organ za vodenje podskupine za
               pripravo programa predsedovanja, medtem ko je vodilni vladni organ za delo podskupine
               in kadre ministrstvo za javno upravo, ki mu predseduje poleg mene sedeči kolega
               Virant.</p>
               <p>Naloga te podskupine je priprava kadrovskega načrta, o katerem sprašujete, potem
               časovnega načrta za poslovanje, izbor kadrov, priprava načrta za izobraževanje po
               ciljnih skupinah in tako naprej. Rad bi povedal to, da so te podskupine že začele s
               svojim delom pred kratkim.</p>
               <p>Posamezna ministrstva za področja svoje pristojnosti sodelujejo pri pripravi
               programa predsedovanja, vključno pri oblikovanju kadrovskega načrta in izbor kadrov.
               Naše ministrstvo, se pravi ministrstvo za zunanje zadeve na svojem področju
               pripravlja program kadrovske popolnitve oziroma izpopolnitve, dopolnitve, ki bo
               potekal po posameznih fazah. Jasno je, kot sami ugotavljate, gospa poslanka, da je za
               učinkovito izvedbo predsedovanja potrebno izvesti temeljite in zgodnje priprave. To
               je ključnega pomena. Pri usposabljanju kadrov, ki bodo vključeni v aktivnosti našega
               predsedovanja v Evropski uniji, bomo poskrbeli predvsem za visok nivo poznavanja
               delovanja Evropske unije in procese odločanja v institucijah, kot sta denimo svet in
               evropski svet, pri čemer ste sami omenili, da se nam utegne zgoditi, da nam bo en del
               tega predsedovanja prihranjen, če bo pravočasno sprejeta evropska ustava.</p>
               <p>Posebno pozornost bomo namenili usposobitvi zadostnega števila uradnikov, sposobnih
               dogajanj, vodenja delovnih skupin v okviru delovnih skupin sveta Evropske unije.
               Seveda bomo veliko pozornost namenili tudi usposabljanju ljudi oziroma učenju tujih
               jezikov, predvsem francoščine, ki je eden od važnejših jezikov za delo v Evropski
               uniji. Potem bomo kadrovsko okrepili osrednje koordinacijske organe doma v Sloveniji
               in tudi seveda stalno predstavništvo Slovenije v Evropski uniji. Ta kadrovska
               krepitev bo potekala postopoma in po fazah.</p>
               <p>Rad bi omenil še to, da pri pripravah za predsedovanje Evropski uniji bomo dobili
               določeno pomoč tudi s strani sopredsedujočih, Nemčije in Portugalske. Ta pomoč,
               nasveti, sodelovanje, ki že poteka, bo koristna pri pripravi kadrov za predsedovanje.</p>
               <p>Torej niti razmišljamo ne o tem, da ne bi usposobili zadostnega števila uradnikov za
               to naše poslanstvo.</p>
               <p>Hvala lepa.</p>
            </sp>
            <sp xml:id="SDZ4-Redna-04-2005-03-21.sp165">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Dopolnilni odgovor. Prosim.</p>
            </sp>
            <sp xml:id="SDZ4-Redna-04-2005-03-21.sp166">

               <speaker>MAG. MAJDA POTRATA:</speaker>

               <p>Zahvaljujem se vam za to, kar ste mi povedali. Zagotovo se zavedam, da to ni čisto
               prva priložnost. Dovolite mi pa osebno presojo, da jo štejem za najpomembnejšo med
               temi, ki ste jih omenili.</p>
               <p>Spraševala sem o teh stvareh preprosto zaradi tega, ker poznam vrsto mladih z
               univerzitetno izobrazbo, pa tudi s podiplomsko izobrazbo, ki jih te zadeve
               vznemirjajo in jih vidijo kot zaposlitveno priložnost. Ker je zadnje čase o
               kompatibilnosti veliko govora, o politični kompatibilnosti, me seveda zanima: Ali
               nekateri teh mladih, ki bi morebiti imeli dovolj znanja, pa ne bodo dobili
               priložnosti si pridobivati izkušnje že poprej, ne bodo mogli konkurirati za pomembna
               mesta? Ko sem vas pa spraševala o pomoči obeh sopredsedujočih držav, v Evropi obstaja
               tudi praksa, da takrat, kadar iz kadrovskega bazena ne morejo dobiti dovolj svojih,
               zajemajo pač iz drugih kadrovskih bazenov.</p>
               <p>Zato me zanima: Ali sodite, da jih bomo imeli dovolj?</p>
            </sp>
            <sp xml:id="SDZ4-Redna-04-2005-03-21.sp167">

               <speaker>PODPREDSEDNIK MAG. VASJA KLAVORA:</speaker>

               <p>Izvolite.</p>
            </sp>
            <sp xml:id="SDZ4-Redna-04-2005-03-21.sp168">

               <speaker>DR. DIMITRIJ RUPEL:</speaker>

               <p>Spoštovana poslanka! Zadeve, o katerih govoriva, so že nekaj časa predmet pogovorov
               na ministrstvu za zunanje zadeve in tudi širše v vladi. Zavedam se, da mnogi mladi
               ljudje v predsedovanju Slovenije EU priložnost za zaposlitev, za kariero, za
               napredovanje in tako naprej. Temu bomo posvetili vso pozornost. Verjemite mi, da v
               ministrstvu za zunanje zadeve ne sprašujemo po nikakršnem članstvu ali političnih
               kriterijih pri zaposlovanju, če ste imeli to v mislih. Problem, ki ga jaz vidim, je v
               tem, da so zneski, da so finančni vidiki plače, ki jih lahko vlada, državna uprava
               ponudi mladim ljudem relativno slabe, relativno nestimulativne in je zaradi tega
               včasih težko pridobiti najboljše ljudi. Jaz si vendarle obetam, da zaradi narave
               posla, ki ga pričakujemo v letih 2007-2008, da bomo vendarle motivirali dovolj veliko
               število mladih ljudi, jaz predvsem nanje računam, in da bomo z njihovo pomočjo svojo
               nalogo dobro opravili. Hvala lepa.</p>
            </sp>
            <sp xml:id="SDZ4-Redna-04-2005-03-21.sp169">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod poslanec Jožef Ficko bo postavil poslansko vprašanje ministru za
               šolstvo in šport.</p>
            </sp>
            <sp xml:id="SDZ4-Redna-04-2005-03-21.sp170">

               <speaker>JOŽEF FICKO:</speaker>

               <p>Hvala lepa, gospod podpredsednik. Spoštovani ministri, kolegice in kolegi! Fundacija
               za financiranje športnih organizacije v Republiki Sloveniji na podlagi 12. člena
               odloka o ustanovitvi Fundacije za financiranje športnih organizacij v Republiki
               Sloveniji financira oziroma sofinancira športno dejavnost, gradnjo športnih objektov,
               raziskovanje in razvoj športa ter založništvo v športu. Fundacija odloča o delitvi
               sredstev, namenjenih njeni dejavnosti na podlagi letnega programa dela oziroma
               finančnega načrta in pravilnika o merilih in pogojih za uporabo sredstev fundacije.
               Na podlagi 21. člena strokovne komisije fundacije pripravljajo predloge gradiv za
               seje. Pri svojem delovanju sodelujejo z direktorjem fundacije. Svet fundacije,
               predvidevam, na predlog strokovnih komisij sprejme sklep o delitvi sredstev. Za leto
               2005 je bilo razpisanih in razdeljenih v skupni vrednosti 1 milijardo 782 milijonov
               800.000 SIT, največ 982 milijonov 800.000 za področje gradnje športnih objektov, in
               sicer v 81 programih.</p>
               <p>Glede na navedeno, postavljam vprašanje: Ali izvaja ministrstvo za šolstvo in šport
               ali kdo drug nadzor nad delom strokovnih komisij in svetom fundacije glede razdelitve
               sredstev?</p>
               <p>Pri razdelitvi sredstev za leto 2005 sem pri pregledu odobrenih programov ugotovil,
               da so sredstev za sofinanciranje gradnje športnih objektov deležni le štirje programi
               iz statistične regije Pomurje. Skupni znesek sredstev, namenjenih za sofinanciranje
               gradnje športnih objektov, je 13 milijonov SIT, kar pomeni 1,3% delež celotnih za ta
               namen razdeljenih sredstev v Sloveniji. Za programe športnih dejavnosti je izvajalcem
               iz Pomurja namenjeno skupaj 2,1 milijona SIT. Gledano v celoti dobi pomurski šport od
               15 milijonov 100.000 SIT, prej omenjenih, eno milijardo 782 milijonov 800 tisoč, kar
               pomeni 0,5% delež. Ob teh podatkih sem kot Pomurec razočaran in žalosten.</p>
               <p>Spoštovani gospod minister, prepričan sem, da se strinjate z menoj, da takšna
               delitev še zdaleč ni v skladu s ciljem vlade Republike Slovenije po doseganju
               enakomerne regionalne razvitosti v Sloveniji, seveda tokrat na področju športa in
               športne infrastrukture. Uresničevanje tega cilja je obljubila vlada Republike
               Slovenije ob nedavnem obisku Pomurja.</p>
               <p>Na podlagi navedenega postavljam vprašanje: Kako boste vi zagotovili doseganje cilja
               enakomerne regionalne razvitosti na področju delitve sredstev omenjene fundacije?
               Hvala lepa.</p>
            </sp>
            <sp xml:id="SDZ4-Redna-04-2005-03-21.sp171">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister izvolite.</p>
            </sp>
            <sp xml:id="SDZ4-Redna-04-2005-03-21.sp172">

               <speaker>DR. MILAN ZVER:</speaker>

               <p>Spoštovani gospod podpredsednik, spoštovane poslanke, poslanci! Spoštovani poslanec
               gospod Ficko, hvala za vprašanje.</p>
               <p>Tudi jaz delim skrb z vami zaradi tega, ker je prekmurska regija praktično izostala
               iz delitve sredstev fundacije za financiranje športnih organizacij v Republiki
               Sloveniji. Kot vsi vemo, je to fundacijo ustanovil državni zbor, ki tudi uresničuje
               ustanoviteljske pravice. Dejstvo je, da je za zakonitost dela fundacije odgovoren
               direktor, da fundacija ima pomemben delež ali pa pomembno vlogo pri financiranju
               športne dejavnosti kakor tudi investicij na področju športa in hkrati je tudi
               dejstvo, da je veliko civilnodružbenih organizacij, športnih organizacij naslovilo
               protest zoper način delitve finančnih sredstev, zlasti investicijskih sredstev.
               Popolnoma razumem tudi vaše ogorčenje in ogorčenje nekaterih prekmurskih športnih
               zvez. Dejstvo je, da ima finančni nadzor nad delitvijo sredstev fundacije računsko
               sodišče in da jaz z revizijo računskega sodišča in z njihovimi morebitnimi
               ugotovitvami nisem seznanjen. Tudi ministrstvo za šport nima funkcije nadzora nad
               delovanjem, finančnega nadzora, edino, kar ima ministrstvo za šolstvo in šport pri
               tem, je, da svet fundacije vsako leto da poročilo o finančnem stanju in delovanju na
               ministrstvo. Ministrstvo zdaj lahko pripravi ali pa ugotovi morebitna neskladja pri
               delovanju fundacije zlasti v tem smislu, ali se je držalo obstoječih pravil in meril,
               ki jih je tudi sprejel državni zbor. Dejstvo je, da bi lahko tudi državni zbor
               omenjena pravila in merila spremenil. Predvsem pa se zavzemam oziroma podpiram
               dejstvo, da imajo vsi udeleženci ali pa vsi tisti, ki so kandidirali za ta sredstva,
               pravico do varstva njihovih pravic po upravnem postopku. Fundacija sedaj zavrača to
               možnost, češ, da so ustanovljeni po zakonu o fundacijah, ki te možnosti ne
               predvideva. Glede na moč in pomen in vlogo fundacije pri razvoju slovenskega športa
               in pa tudi na področju investicij v športu, menim, da bi morali vsi tisti, ki so
               kandidirali za ta sredstva, imeti to pravno varnost. S tem se strinjam. Mislim, da je
               tudi upravno sodišče pritrdilo vsem tistim, ki so se pritožili na ta postopek, vendar
               je sedaj zadeva na vrhovnem sodišču in čakamo odločbo tega sodišča. Hvala lepa.</p>
            </sp>
            <sp xml:id="SDZ4-Redna-04-2005-03-21.sp173">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite prosim.</p>
            </sp>
            <sp xml:id="SDZ4-Redna-04-2005-03-21.sp174">

               <speaker>JOŽEF FICKO:</speaker>

               <p>Če dopolnim: pridobljena sredstva v pomurskemu športu za pretekla leta. Za leto 2003
               je bilo tega 9 milijonov ali 1,3% delež, leta 2004 je bilo 10,7 milijonov ali 1,1%
               delež, za leto 2000 sem že prej omenil. Poleg tega, da se fundacija drži pravilnikov,
               napiše v svojem poročilu za leto 2003: "Fundacija je sredstva razdelila po modelu
               enakomernega razporejanja sredstev po celotnem območju Slovenije." Ti podatki, ki sem
               jih navedel, verjetno ne potrjujejo tega, zato je še toliko bolj upravičeno, da se v
               delitev sredstev omenjene fundacije poseže.</p>
            </sp>
            <sp xml:id="SDZ4-Redna-04-2005-03-21.sp175">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Izvolite.</p>
            </sp>
            <sp xml:id="SDZ4-Redna-04-2005-03-21.sp176">

               <speaker>DR. MILAN ZVER:</speaker>

               <p>Kot sem že dejal, se strinjam s temi vašimi ugotovitvami, opozorili. Mi bomo,
               pričakujem, v naslednjih dneh, jutri bi se naj sestal svet fundacije, kjer bodo
               obravnavali vsa ta poročila in v naslednjih dneh bomo ta poročila dobili tudi na
               ministrstvo za šolstvo in šport. Z njimi vas lahko tudi bolj podrobno seznanimo, če
               želite, vendar ta hip, še enkrat poudarjam, nimamo sistemskih možnosti finančnega
               nadzora in vpliva na poslovanje te fundacije. Hvala lepa.</p>
            </sp>
            <sp xml:id="SDZ4-Redna-04-2005-03-21.sp177">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospa poslanka Majda Širca bo zastavila poslansko vprašanje ministru za
               zunanje zadeve. Prosim.</p>
            </sp>
            <sp xml:id="SDZ4-Redna-04-2005-03-21.sp178">

               <speaker>MAJDA ŠIRCA:</speaker>

               <p>Spoštovani gospod Rupel! Toliko časa ste že minister za zunanje zadeve, da vam
               verjetno ne bo težko odgovoriti na vprašanje, ki sem vam ga bom zastavila, predvsem
               pa vam materija zagotovo ni tuja. Tuja tudi ni Sloveniji, ker se vleče že neskončno
               let.</p>
               <p>Gre pa za vprašanje, ne, kaj ste naredili v preteklosti, kar se tiče vračanja
               umetniških del in slik iz Italije v Slovenijo, temveč kaj ste naredili v zadnjih
               mesecih na to temo.</p>
               <p>Vsi dobro vemo, da je v več obdobjih, to se pravi pred vojno, v začetku vojne in po
               vojni v Italijo odšlo ogromno umetniških del, ki se niso nikoli vrnila v Slovenijo,
               ne glede na to, da je tako s pariško mirovno pogodbo kot z osimskimi sporazumi nastal
               pravni prostor, s katerim bi lahko utemeljili in zahtevali vrnitve. Zahtevali smo,
               ampak do vrnitve še ni prišlo. Ni prišlo do vrnitve stotine umetniških del, tudi
               tiste znane Karpačeve slike iz cerkve Svete Ane z otroki in svetniki, o kateri smo se
               začeli pogajati že leta 1993. Predvsem pa se zelo komplicirajo vprašanja okrog
               vrnitve tistih nedavno tega odkritih umetniških del, ki so bila skrita v kleteh
               rimske palače in bi naj bile v kratkem predstavljene tudi v tržaški Rivoltelli. Vemo,
               da gre za tiste slike, ki niso bile odvzete nepravno, ampak po pravni poti, tudi z
               zakonom, ki je bil v Italiji sprejet leta 1939 in ki je pomenil ter omogočil zgolj
               umik umetniških del pred vojno nevarnostjo. Ta dela, ki imajo svoje osebne izkaznice,
               reverze, dokumente in vse pravne zabeležene zaznamke, da so iz Slovenije, ne morejo
               in še vedno ne pridejo v Slovenijo.</p>
               <p>Prav o tem vas sprašujem, gospod minister: Kaj ste naredili v zadnjih nekoliko bolj
               zaostrenih odnosih med Slovenijo in Italijo, še posebej v luči tega, da se številni
               politiki tudi v Trstu nekako izražajo, da je vprašanje, ali gre sploh za slovensko
               last, da se pojavljajo dvomi, in tudi v luči tega, da spomin nekako ugaša in tisto,
               kar je bilo pred vojno, se tudi ne več spominja, ampak izginja? Tako tudi slike.
               Hvala.</p>
            </sp>
            <sp xml:id="SDZ4-Redna-04-2005-03-21.sp179">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister dr. Rupel, izvolite.</p>
            </sp>
            <sp xml:id="SDZ4-Redna-04-2005-03-21.sp180">

               <speaker>DR. DIMITRIJ RUPEL:</speaker>

               <p>Spoštovani gospod podpredsednik, spoštovana gospa poslanka! Tudi to je zgodba z
               brado. V ministrstvu za zunanje zadeve smo odgovorni za izvajanje procesa
               dogovarjanja o vračanju kulturnih dobrin, umetniških del, arhivov, katastrskih in
               zemljiških knjig iz Italije. Gre za postopke, ki so bili vodeni pred drugo svetovno
               vojno, skratka, časa od takrat je minilo veliko in tudi možnosti za ukrepanje je bilo
               veliko, preden sva vi in jaz prišla v slovensko politiko. Ampak to ni tako važno.</p>
               <p>Hočem reči, da imamo v zvezi s tem vračanjem kulturnih dobrin svoje dolžnosti.
               Pravne podlage za to, kako naj bi se ti postopki dogajali, smo pripravili in
               utemeljili. In v zvezi s strokovnimi podlagami je bilo, kot najbrž veste, zadolženo
               ministrstvo za kulturo. Skratka, gre za sodelovanje dveh ministrstev. V številnih
               diplomatskih notah smo v letih 1999, 2002, 2003 in tako naprej ves čas pozivali
               italijansko stran k ustanovitvi dvostranske mešane komisije, k spoštovanju dogovorov,
               na kar italijanska stran na žalost nekaj časa ni reagirala. Na našo pobudo se od
               jeseni 2004 - zdaj pa govorim o najnovejšem času - sestaja posebna delovna skupina,
               ki jo sestavljajo predstavniki ministrstva za zunanje zadeve, ministrstva za kulturo
               in strokovni instituciji, z nalogo, da pripravijo seznam za Slovenijo še nerešenih
               vprašanj s tega področja. Delovna skupina je v stiku tudi z italijanskimi strokovnimi
               institucijami, ki, kot je znano, v muzeju Rivoltella v Trstu pripravljajo razstavo,
               ki se imenuje Restavracija mojstrovin iz Istre, od Paola, Veneziana do Tiepola. Kot
               smo razbrali tudi iz medijskih poročil, naj bi bilo razstavljenih 21 likovnih del, ki
               so bila med drugo svetovno vojno ali pa pred njo odpeljana iz slovenskih cerkva v
               Istri. Italijanska stran je slovenske strokovnjake jeseni 2004 povabila k sodelovanju
               pri katalogu te razstave, kar pa je seveda vprašljivo, ali naj bi se Slovenija tega
               udeležila ali ne. To je vprašanje iz vsebinskih, pa tudi časovnih razlogov. Po
               decembrskem sestanku (govorim o decembru 2004) obstaja pisna komunikacija med našim
               ministrstvom in italijanskim zunanjim ministrstvom, prav tako med strokovnimi
               institucijami na obeh straneh. In dokumentacija o odnesenih delih, ki bo služila pri
               pogajanjih za njihovo vračanje, se še danes dopolnjuje. Nosilci teh prizadevanj so
               pri nas: sektor za mednarodne odnose v kulturi, ki ga vodi gospa Drnovšek Zorkova,
               potem sektor za mednarodno pravo, sektor za odnose z državami Evropske unije in
               enotnega gospodarskega prostora. Kot sem že povedal, tudi naše ministrstvu sodeluje z
               ministrstvom za kulturo in z drugimi institucijami, kot so Narodna galerija, Arhiv
               Slovenije in Zavod za varstvo kulturne dediščine Republike Slovenije in seveda s
               cerkvijo kot lastnikom pretežnega dela odnesenih umetnin. Stališče cerkve, ki ga je
               potrdila škofovska konferenca, je, da mora Italija odnesena umetniška dela vrniti na
               njihova izvirna mesta. To so najvišji predstavniki cerkve večkrat izrazili tudi v
               pogovorih s predstavniki MZZ, nazadnje pred kratkim, mesec dni nazaj v mojem pogovoru
               z nadškofom Alojzijem Uranom. Skratka, delamo tisto, kar lahko in kar je mogoče v tem
               trenutku početi. Seveda pa ne bomo odnehali in upamo na skorajšnjo rešitev. Hvala
               lepa.</p>
            </sp>
            <sp xml:id="SDZ4-Redna-04-2005-03-21.sp181">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp182">

               <speaker>MAJDA ŠIRCA:</speaker>

               <p>Spoštovani minister, niste me presenetili z odgovori, kajti vse, kar ste povedali, je
               bilo narejeno že davno in pravzaprav ta dejstva so mi znana. Jaz sem vas spraševala o
               dejavnostih v zadnjem času. Svoje vprašanje dopolnjujem z dejavnostmi v tem tednu. V
               tem tednu je bila delegacija državnega zbora, parlamentarna delegacija tudi na obisku
               v Rimu. Zaskrbelo me je, vsaj poročali so mediji tako, kar je bilo tam na to temo
               povedano. Gustavo Selva, član nacionalnega zavezništva oziroma predsednik poslanske
               komisije za zunanje zadeve, ki je o tej temi že večkrat govoril in se opredelil, je
               ta teden dejal, da če so bile slike in kipi odpeljani nezakonito in na silo, jih
               moramo vrniti v Slovenijo. Očitno vodja državnozborske skupine, gospod Kramberger, ni
               bil seznanjen dovolj z materijo, da bi oporekal ali pa upam, da boste vi oporekali
               takemu stališču, kajti slike niso bile nezakonito odnešene iz Slovenije, ampak
               zakonito na podlagi zakona in zgolj samo zato, da so jih ubranili, zaščitili in
               nekako umaknili pred vojno nevarnostjo. Iz te izjave gospoda Silva je velika vsaj
               zame zaskrbljenost, ker predpostavlja, da gre za nezakonito odtujitev iz Slovenije in
               v tej luči je seveda skrb upravičena.</p>
               <p>V tej luči vam tudi postavljam dodatno vprašanje: Ali se ta skrb tudi vam zdi
               umestna in če boste reagirali na njo morebiti tudi ob obisku še nedefiniranega in
               vedno bolj umaknjenega obiska gospoda Finija v Sloveniji? Hvala lepa.</p>
            </sp>
            <sp xml:id="SDZ4-Redna-04-2005-03-21.sp183">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp184">

               <speaker>DR. DIMITRIJ RUPEL:</speaker>

               <p>Hvala lepa, gospod podpredsednik. Spoštovana gospa poslanska. Seveda smo zaskrbljeni
               vsi, vendarle me je izjava, ki ste jo navedli, izjava poslanca Selve nekoliko
               vendarle presenetila tudi po pozitivni plati in ne samo po negativni plati. Po
               negativni plati v zvezi s tem, da gospod Selva očitno ni bil seznanjen z izvirom,
               naravo početja v tistih časih, ko se je ta stvar začela, ali pa se je pač napravil
               nekoliko nevednega. Vendarle je tisto, kar je rekel v drugi polovici svoje izjave,
               vendarle dobro. Rekel je, če je temu tako, če so ta dela v Italiji na nek neustrezen
               način oziroma na nelegalen način, jih bomo vrnili. To je bila neka izjava, ki je
               najbrž zavezujoča. Če dovolite, bom končal. Če je bila ta izjava resna, gre za
               poslanca, jaz izjave poslancev in poslank jemljem resno. Če je bila ta izjava resna,
               potem si lahko obetamo, da bo prišlo do pospeškov pri reševanju te problematike, ki
               kot rečeno ima dolgo brado. Kot veste, so bili osimski sporazumi podpisani leta 1975.
               Stvar se je začela reševati še v stari Jugoslaviji in je potem zastala še v stari
               Jugoslaviji.</p>
               <p>Ampak na vaše vprašanje, v zvezi z mojimi morebitnimi, predvidenimi dialogi z
               ministrom za zunanje zadeve Italije Finnijem, vam lahko zagotovim, da seveda bo to
               predmet najinih pogovorov in da je to seveda prej ko slej na dnevnem redu teh
               pogovorov in dialogov, kot je bilo že v preteklosti vselej predmet dialogov in
               pogovorov in zahtev.</p>
               <p>Hvala lepa.</p>
            </sp>
            <sp xml:id="SDZ4-Redna-04-2005-03-21.sp185">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Poslansko vprašanje bo zastavil magister Borut Sajovic ministru za
               okolje in prostor. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp186">

               <speaker>MAG. BORUT SAJOVIC:</speaker>

               <p>Hvala lepa, gospod predsedujoči za besedo. Spoštovani ministrski zbor! Kolegice,
               kolegi!</p>
               <p>Moje vprašanje se nanaša na področje, ki je v Sloveniji v zadnjem času zelo
               aktualno, in sicer ravnanje z odpadki. Prihaja čas, ko bomo morali sprejeti enkrat
               dokončno strategijo, kako se tega problema lotiti.</p>
               <p>Zanima me: Ali ima nova vlada že strategijo ravnanja z odpadki? Ali so v to
               strategijo vključene sežigalnice?</p>
               <p>Potem pa podvprašanja: Česo , v kolikšnem številu, koliko bi jih bilo za Slovenijo
               najprimernejše?</p>
               <p>In pa predvsem to, kar postaja vsak dan bolj aktualno: Ali so regijski centri za
               ravnanje z odpadki tudi možne lokacije bodočih sežigalnic?</p>
               <p>Ta strategija, ki se je pojavila v zadnjem času in temelji na podpori samo velikim
               centrom, in sicer z izgovorom, da to zahtevajo finančni učinki, se mi ne zdi
               smiselna. To je približno tako, kot če bi v stanovanjskih stolpnicah zaradi ugodnih
               ekonomskih učinkov zgradili samo eno stranišče in pa kopalnico. Več odpadkov na enem
               mestu pomeni namreč tudi celo ali pa preveč težav z obremenitvijo okolja. Poseljenost
               Slovenije ni taka, da bi določene evropske rešitve enostavno prenašali v slovenski
               prostor, kajti določena mesta v Evropi imajo več prebivalcev kot pa cela Slovenija.</p>
               <p>In pa ne na koncu: Kdaj in pa kakšno rešitev predvidevate za Ljubljano, kjer nastaja
               največ odpadkov v Sloveniji na enem mestu?</p>
               <p>Hvala lepa.</p>
            </sp>
            <sp xml:id="SDZ4-Redna-04-2005-03-21.sp187">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Izvolite gospod minister.</p>
            </sp>
            <sp xml:id="SDZ4-Redna-04-2005-03-21.sp188">

               <speaker>JANEZ PODOBNIK:</speaker>

               <p>Hvala lepa za vprašanje poslancu mag. Borutu Sajovicu. Najprej uvodoma, ali ima
               vlada že strategijo ravnanja z odpadki. Da, ima jo. Ali so v to strategijo vključene
               tudi sežigalnice? Da, so vključene. Če in v kolikšnem številu in koliko? V slovenskem
               prostoru je smiselno postaviti dve napravi.</p>
               <p>Dovolite, da nekoliko podrobneje odgovorim na vaša vprašanja. Vlada je 22. aprila
               lani sprejela strateški dokument, ki ureja področje ravnanja z odpadki. Dokument se
               imenuje Operativni program odstranjevanja odpadkov s ciljem zmanjšanja količine
               odloženih, bio razgradljivih odpadkov za obdobje do konca leta 2008. To tudi izhaja
               iz nacionalnega programa varstva okolja na področju ravnanja z odpadki. Sedanja vlada
               povzema veljavni operativni program.</p>
               <p>Drugo vprašanje je vezano na sežigalnice. Tu gre za direktivo o sežigu odpadkov.
               Direktiva pokriva sežig nevarnih odpadkov in nenevarnih. Direktiva izključuje bio
               maso, medtem ko odpadna olja niso več izključena. Tako so potrebne kapacitete po
               naših ocenah za sežig odpadkov dolgoročno približno 380.000 ton letno.</p>
               <p>Na vaše konkretno vprašanje, konkreten odgovor. Glede na običajno velikost
               sežigalnih naprav za sežig odpadkov je smiselno v slovenskem prostoru postaviti eno
               ali dve napravi. Glede na količino odpadkov, na ekonomsko tehnične pogoje in predvsem
               na ugoden odjem proizvedene energije pa niso izključene tudi manjše naprave.</p>
               <p>Zaradi zahtev, ki izhajajo iz predpisov o odlaganju bio razgradljivih odpadkov bo po
               letu 2008 predvidoma obratovalo še 23 odlagališč komunalnih odpadkov bo morala prva
               sežigalnica pričeti obratovati najkasneje leta 2009, in druga po letu 2013.</p>
               <p>Morda še najbolj občutljivo vprašanje o lokacijah. Lokacije za sežigalnice še niso
               določene. Glede potrebe po termični obdelavi odpadkov in časovni dimenziji, o katerem
               sem pravkar govoril, so že pričete nekatere aktivnosti za določitev optimalnih možnih
               lokacij, vedno ob temeljiti strokovni presoji in lokalnem partnerstvu, da lokalno
               prebivalstvo tako lokacijo tudi sprejme.</p>
               <p>V že omenjenem operativnem programu odstranjevanja odpadkov pa je vlada naložila
               vsem nosilcem, da o izpolnjevanju svojih obveznosti iz tega programa za vsako
               koledarsko leto pripravijo poročilo. Izbirno poročilo o tej problematiki bomo
               predvidoma dobili v obravnavo letošnjega junija. Konkretno ste tudi vprašali, ali so
               regijski centri potencialne lokacije. Moj odgovor je enak kot prej. Lokacije za
               sežigalnice še niso določene. In vprašali ste, kaj in kako z Ljubljano, ki zaradi
               večjega števila prebivalcev pomeni tudi, da se tukaj producira največ odpadkov.
               Ljubljana in ljubljanski bazen je sestavni del celotne Slovenije. Tako bo tudi
               Ljubljana vključena v to odločitev eno ali dve napravi postaviti v slovenskem
               prostoru.</p>
               <p>Nekoliko podrobneje sem tudi pripravil odgovor na vaše vprašanje, je pa vezan na
               veljavno zakonodajo, na evropske direktive in tudi na ocene, koliko in kateri odpadki
               se bodo sežigali. Hvala lepa.</p>
            </sp>
            <sp xml:id="SDZ4-Redna-04-2005-03-21.sp189">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Poslansko vprašanje bo postavil gospod poslanec Samo Bevk, in sicer
               ministru za javno upravo. Izvolite.</p>
            </sp>
            <sp xml:id="SDZ4-Redna-04-2005-03-21.sp190">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor! Od leta 1991 dalje so
               nekdanje slovenske občine oziroma sedeži teh občin z izjemo 8-ih ali največ 13-ih
               potencialnih središč pokrajin in upravnih okrajev stalno izgubljale svoje
               pristojnosti na račun postopne in neusmiljene centalizacije nove države. Resnici na
               ljubo so v tej reformi lokalne samouprave in reforme državne uprave pridobivale samo
               nove majhne občine, ki velikokrat niso imele niti najosnovnejših zakonskih pogojev za
               ustanovitev. Pridobila pa so tudi skoraj vsa nova večja središča, predvsem novo
               oblikovane mestne občine, med katerimi pa najdemo tudi take, ki ne ustrezajo vsem
               zakonskim normam. Vsa občinska središča vmes pa so izgubljala. Izgubljale so se
               pristojnosti na različnih področjih, kot so inšpekcijske službe, področje davčne in
               geodetske uprave, področje obrambe ter zaščite in reševanja itd. Tokrat naj bi prišle
               na vrsto upravne enote. Po koalicijski pogodbi ste zapisali, da boste teritorialno
               strukturo državne uprave spremenili tako, da boste iz sedanjih 58 upravnih enot
               oblikovali 12 ali maksimalno 14 upravnih okrajev z izpostavami. Vsi ti posegi skupaj
               z napovedano degradacijo upravnih enot so in bodo pripomogli tudi k odlivu visoko
               strokovnih in univerzitetno izobraženih kadrov v večja tako imenovana upravna
               središča. Prepričan pa sem, da takšen poseg pomeni tudi precejšnjo izgubo delovnih
               mest. Prav je, da nekaj teh občinskih središč tudi naštejemo: Ajdovščina, Dravograd,
               Idrija, Ilirska Bistrica, Izola, Kamnik, Lenart, Lendava, Logatec, Ormož, Slovenska
               Bistrica, Slovenske Konjice, Škofja Loka, Tržič, Vrhnika, Žalec itd. Kolikor vem, ste
               navedeno reformo zagovarjali tudi kot državni sekretar v prejšnji vlade, pa je bila
               zaustavljena.</p>
               <p>Zanima me: Ali ste morda pripravili kakšno novo strokovno gradivo na temo 14-ih
               upravnih enot, kot pred tremi leti, kjer je bilo takrat to zavrnjeno?</p>
               <p>Naj torej sklenem. Ministra za javno upravo dr. Gregorja Viranta sprašujem: Kakšni
               so argumenti za napovedano preoblikovanje 58-ih upravnih enot v 14 upravnih okrajev?</p>
               <p>Kdaj nameravate izvesti preoblikovanje, kako ste si to zamislili ter kakšne bodo
               finančne, organizacijske in kadrovske posledice, po mojem mnenju nepotrebne reforme?
               Najlepša hvala.</p>
            </sp>
            <sp xml:id="SDZ4-Redna-04-2005-03-21.sp191">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister dr. Virant, prosim.</p>
            </sp>
            <sp xml:id="SDZ4-Redna-04-2005-03-21.sp192">

               <speaker>DR. GREGOR VIRANT:</speaker>

               <p>Hvala lepa, gospod podpredsednik. Spoštovani gospod Bevk, poslanke in poslanci! Dva
               ključna cilja vlade na področju javne uprave in na področju njene organizacije sta:
               prvič, zagotavljanje kakovosti in dostopnosti upravnih storitev za državljane in za
               podjetja, drugič, racionalizacija, varčevanje, zniževanje stroškov in restriktivna
               politika zaposlovanja. Zato bo vlada iskala in uporabljala vse možne mehanizme za
               realizacijo teh dveh ciljev, tudi drugega, torej tudi racionalizacije. In eden od
               projektov v tem kontekstu je tudi predvidena reorganizacija upravnih enot, ki je bila
               dejansko - torej, strokovne podlage zanjo so bile dejansko pripravljene že v
               prejšnjem mandatu, vendar ni res, da bi bile te strokovne podlage kdajkoli s kakšno
               formalno odločitvijo vlade ali državnega zbora zavrnjene, do zavrnitve ni prišlo.
               Bistveni razlog, da ni prišlo do reorganizacije upravnih enot, je bil ta, da se je ta
               projekt ves čas vezal na ustanavljanje pokrajin, torej na projekt regionalizacije.</p>
               <p>Reorganizacijo upravnih enot načrtujemo za prvo polovico naslednjega leta, torej
               dejansko realizacijo, podlage za to pa naj bi bile pripravljene v letošnjem letu. Po
               reorganizaciji naj bi v Sloveniji delovalo predvidoma 14 upravnih enot z izpostavami.
               Posebej moram poudariti, da bo storitveni del, torej upravne storitve, tisto, kar je
               za državljane in za podjetja pomembno, ostal na istih lokacijah. Storitve se ne bodo
               umikale in ta vlada ne bo ponavljala napak iz preteklosti, ki so se dogajale, recimo,
               na področju davčne uprave, ko so se nekatere za podjetnike pomembne storitve umikale
               iz lokalnih sredin v regijska središča. Ravno nasprotno, ta vlada se bo zavzemala za
               približevanje upravnih storitev končnim uporabnikom, predvsem z nadaljevanjem
               odpiranja krajevnih uradov. V Sloveniji že danes funkcionira 182 informatiziranih
               krajevnih uradov, ki zagotavljajo kvalitetne najosnovnejše upravne storitve
               državljanom.</p>
               <p>V čem pa so prednosti predvidene reorganizacije? Prišlo bo do koncentracije
               upravljanja kadrovskih virov, financ, razporejanja upravnih zadev, spisov, torej do
               večje fleksibilnosti. Če, denimo, danes v dveh upravnih enotah imamo opravka z
               različno obremenjenostjo, imamo velike težave prerazporediti, recimo, spise z ene na
               drugo upravno enoto, ker velja pač princip krajevne pristojnosti za mnoge postopke,
               ne za vse, ampak za mnoge pa. Torej, veliko večja fleksibilnost, veliko boljše
               upravljanje z ljudmi, s financami in z upravnim delom. Drugič, prišlo bo do
               koncentracije nekaterih režijskih služb (informatika, računovodstvo, finance).
               Nobenega razloga ni, da bi za vsako upravno enoto na nekem regijskem območju deloval
               poseben informatik, če hočete, ta primer vzamem, ko pa vemo, da bi lahko celotno
               območje oziroma več upravnih enot pokrival en človek s svojimi storitvami. In s tega
               naslova bomo seveda lahko izvedli racionalizacijo. Z drugimi besedami, z manj ljudmi
               bomo lahko opravili isto delo.</p>
               <p>S tem ne napovedujem odpuščanja iz naslova reorganizacije upravnih enot, čeprav
               vedno pravim, da v upravi tudi to ni več izključeno, pač pa menim, da bomo lahko iz
               tega naslova skozi daljše časovno obdobje zmanjševali število zaposlenih. Iščemo vse
               možnosti za to, da bi lahko zmanjševali število zaposlenih v upravi, kar državljani
               od nas tudi pričakujejo.</p>
               <p>Natančno bo projekt pripravljen v letošnjem letu, vključno s finančnimi in
               kadrovskimi posledicami. Ponovno bi poudaril, da je državljanom pomembno to, da so
               jim storitve blizu in da so storitve kvalitetne, pa da je uprava čim cenejša in da
               čim manj obremenjuje državni proračun. To je tisto, kar je pomembno, ne pa, kakšna
               tabla bo kje visela ali koliko bo v Sloveniji načelnikov upravnih enot.</p>
               <p>Hvala lepa.</p>
            </sp>
            <sp xml:id="SDZ4-Redna-04-2005-03-21.sp193">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp194">

               <speaker>SAMO BEVK:</speaker>

               <p>Hvala lepa, gospod minister, za odgovor. Vendar menim, da bi bilo potrebno pred
               izvedbo te reforme, ki je po mojem še vedno vprašljiva, pripraviti analizo stanja
               teritorialne organiziranosti različnih državnih organov po državi. Dobro bi bilo
               videti slabe in negativne plati, recimo, reforme davčne uprave. Ali je ta davčna
               uprava bolj približana uporabnikom storitev kot pred reformo oziroma selitvijo
               storitev in zaposlenih v večja središča - recimo, iz Idrije v Novo Gorico? Jaz v to
               dvomim. Kako je bilo z reformo geodetske uprave? Tam je bilo v načrtu predvidenih 60
               do 100 delovnih mest manj. Tudi to bi rad izvedel, kako se je tukaj stvar dogodila.
               Potrebno bi bilo analizirati in ovrednotiti varianto teritorialnega združevanja
               državnih organov okoli obstoječih upravnih enot, za katere pravite, da so
               najuspešnejši del državne uprave, ne pa, da jih priključujemo v 8 ali pa največ 14
               bodočih regijskih centrov. Mislim, da bi tudi na ta način, z združevanjem vseh teh
               državnih organov v sedanjih upravnih enotah, z združevanjem podpornih služb, dosegli
               lahko pomembnejše in podobne racionalizacije, kot vi pravite.</p>
               <p>Sicer se bo vse skupaj izvedlo zgolj na posamezne referente, ki bodo sprejemali
               vloge državljanov in posamezne informacijske točke. Če pa bomo hoteli kakšno resnejšo
               storitev, pa bomo, recimo, iz Idrije morali v Novo Gorico, ne vem, iz Metlike v Novo
               mesto, z Jesenic v Kranj in tako dalje. Tako da bi res apeliral na razum pri vseh
               .../Opozorilni znak za konec razprave./... teh reformah, ki so marsikdaj reforme
               zaradi reforme.</p>
               <p>Hvala lepa.</p>
            </sp>
            <sp xml:id="SDZ4-Redna-04-2005-03-21.sp195">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite.</p>
            </sp>
            <sp xml:id="SDZ4-Redna-04-2005-03-21.sp196">

               <speaker>DR. GREGOR VIRANT:</speaker>

               <p>Hvala lepa za podvprašanje ali pa za drugo vprašanje. Jaz bi še enkrat poudaril
               tisto, kar je bistveno. Po tej reformi se ne bo zgodilo, da bi moral državljan po
               storitev v nek drug kraj, kot pa jo dobi danes, ampak sem rekel, kvečjemu nasprotno!
               Se pravi, s pomočjo krajevnih uradov se bodo storitve državljanom približevale. To je
               naš cilj in to, bi lahko rekel, je tudi obljuba.</p>
               <p>Reforma zaradi reforme - tega ne bo. Mislim, da sem dovolj jasno povedal, kakšni so
               glavni razlogi, ki nas vodijo.</p>
               <p>Zahvaljujem se pa tudi za tisti prvi del drugega vprašanja, za pobudo ali predlog,
               ki pa je zelo vreden razmisleka. Namreč, povezovanje različnih služb državne uprave,
               ki so danes organizirane ločeno po svojih ločenih vertikalnih linijah, pa bi lahko
               dodatno prineslo prihranke in racionalizacije in bolj koordinirano delo. Gre, recimo,
               za organizacijo geodetske službe, za organizacijo davčne uprave in še nekaterih
               drugih, torej inšpektoratov, uprav za obrambo, izpostav za zaščito in reševanje in
               tako naprej. Pregled teritorialne organiziranosti teh v državni upravi je bil
               narejen, vemo natančno, kako so organizirani. Recimo, geodetska uprava ima 12 območij
               geodetskih uprav, Durs ima 13 davčnih uradov, obramba ima 8 uprav za obrambo, zaščita
               ima 13 izpostav, zdravstveni inšpektorat ima 10 območnih enot, tržni 14 in tako
               naprej. Skratka, zelo razpršena teritorialna organizacija državne uprave. Dejansko
               smo nameravali v drugi fazi ali istočasno ali po reorganizaciji upravnih enot se
               lotiti tudi tega vprašanja, se pravi, horizontalnega povezovanja različnih
               organizacijskih oblik državne uprave v enotno obliko, kar spet pomeni racionalizacijo
               in boljšo izrabo virov, lažje razporejanje zaposlenih tja, kjer so prioritete, kjer
               je več dela in tako naprej.</p>
            </sp>
            <sp xml:id="SDZ4-Redna-04-2005-03-21.sp197">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod mag. Milan Cvikl bo postavil poslansko vprašanje ministru za
               finance.</p>
            </sp>
            <sp xml:id="SDZ4-Redna-04-2005-03-21.sp198">

               <speaker>MAG. MILAN M. CVIKL:</speaker>

               <p>Gospod podpredsednik, člani vlade, poslanke in poslanci, gospod minister! V
               preteklih tednih so ministri vlade Republike Slovenije na konferencah v glavnem ustno
               predstavljali programe dela ministrstev, prioritete resorjev in pričakovane obsege
               dodatnega potrebnega obsega denarja po resorjih. Priča smo bili pripravam na temo
               rebalans proračuna in ministri so upravičeno, povsem skladno s koalicijsko pogodbo,
               vsi zahtevali več denarja iz državnega proračuna, hkrati je v državni zbor posredovan
               predlog zakona o spremembah in dopolnitvah zakona o pokojninskem in invalidskem
               zavarovanju, ki prav tako predvideva povečanje sredstev za financiranje novih pravic,
               ponovno skladno s koalicijsko pogodbo. Vi kot prvi skrbnik državne blagajne v
               Sloveniji do sedaj še niste celoviti odzvali na zahtevo za večjo porabo javnega
               denarja. Neke analize kažejo, da naj bi koalicijska pogodba stala od minimalno 106 do
               maksimalno 360 milijard na letni ravni ali prek 1.000 milijard tolarjev v času
               predvidenega mandata vlade. Res pa je, gospod minister, da ste ob robu srečanja
               evropskih finančnih ministrov 8. marca letos celotni EU pojasnjevali, kako Slovenija
               dobro upravlja z javnimi financami, da ima mogoče nekoliko neambiciozno načrtovan
               primanjkljaj za leto 2005 in prihodnja leta. Sedaj je uzakonjen 112 milijard oziroma
               samo še eno odstotno točko ali 60 milijard pod kriterijem Maastrichta. Korektno in
               strinjam se, da je to za vas neambiciozen cilj. Vendar je isti dan vaš predsednik
               vlade, gospod Janša, povedal, da je dodatni primanjkljaj še 70 milijard, torej da je
               Slovenija že skoraj presegla deficit v višini 3%, kar seveda je preko določila
               Maastrichta in bi preprečilo prevzem evra. Včeraj popoldne in zvečer, v nedeljo 20.
               marca, ste se ponovno srečali s kolegi, da bi reševali zaplete s Paktom stabilnosti.
               Čestitam za dobro dosežen dogovor, vendar predpostavljam, da so vas poznavalci
               dogajanj v Sloveniji spraševali glede tako različnih številk. Vi govorite nekaj, vaš
               predsednik vlade pa vsaj uvodoma nekaj drugega, četudi se je potem v četrtek, 17.
               marca, že nekoliko popravil. Danes ste zaključili pogovore z mednarodnim denarnim
               skladom. STA že poroča, kaj so vam rekli predstavniki sklada. Razumemo da so
               pohvalili pretekle rezultate in opozorili glede potez za prihodnost.</p>
               <p>Sprašujem vas, gospod minister: Kakšen deficit, za kakšen deficit, primanjkljaj se
               boste zavzemali v predlogu rebalansa proračuna za leto 2005? Ali za nominalno višjega
               od ravni v letu 2004 uresničenega ali pa za nižjega, kot je bil, kot je že sprejet,
               kar je pričakovano glede na visoko gospodarsko rast in nujno zaradi prevzema evra?</p>
               <p>Hvala.</p>
            </sp>
            <sp xml:id="SDZ4-Redna-04-2005-03-21.sp199">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, doktor Bajuk. Prosim.</p>
            </sp>
            <sp xml:id="SDZ4-Redna-04-2005-03-21.sp200">

               <speaker>DR. ANDREJ BAJUK:</speaker>

               <p>Hvala lepa, gospod predsedujoči. Gospod poslanec. Seveda vprašanje je bilo samo
               zadnji konček, prej ste pa imeli en govor o vašem razumevanju o določenih izjavah. In
               si bom jaz tudi dovolil, da bom najprej popravil vaš govor, in bom moral tudi ponovno
               pojasniti, da ko je gospod predsednik vlade govoril o 70 milijardah, ni govoril o
               primanjkljaju, ampak je govoril, da smo do sedaj, do tistega dne odkrili najmanj
               dodatnih 70 milijard tolarjev, ki niso bile predvidene v veljavnem proračunu za leto
               2005. Potem sem - ne enkrat, ampak večkrat - že to pojasnjeval in nimam nobenega
               problema, da vam ponovno to pojasnim, da resnično gre v veliki večini za izdatke, ki
               niso bili predvideni. Samo en del teh, in sicer tiste izdatke, ki bomo morali kriti
               iz proračuna, povezanih z vračanjem na podlagi odločbe ustavnega sodišča preveč
               zaračunanih ali pa ugotovljenih nezakonito zaračunanih obresti, da bo to znašalo 9
               milijard letos in to ni moglo biti predvideno. In dejansko ni moglo biti predvideno,
               ker ustavno sodišče je to odločilo sredi poletja lani.</p>
               <p>Gospod minister, doktor Mramor, me je ob primopredaji dejansko na to tudi opozoril,
               a vendar v tistem trenutku, na podlagi podatkov, s katerimi je razpolagal preko
               strokovnih služb ministrstva, je pričakoval, da bo to tam nekje med 3 milijardami in
               pol. Dejstvo je, da po ponovnem preverjanju s strani Davčne uprave Republike
               Slovenije bomo morali temu problemu posvetiti 9 milijard tolarjev. 9 milijard! Vse
               drugo, od 29 milijard dodatnih, nepredvidenih sredstev, izdatkov za proračun za leto
               2005, ki smo jih prejeli preko pisne predstavitve s strani ministrstva za promet in
               agencije za železnice, plus poroštva, ki jih trenutno dobivamo od bank, pisna
               napotila, da jih moramo plačati, to pa prinese tistih 70 milijard, o katerih sem že
               poročal.</p>
               <p>Kar se tiče pa sestanka sinoči. Bil je sestanek za zaprtimi vrati, zato se čudim, da
               imate že vi podatke, kaj se je tam notri dogajalo. Vendar vam lahko zagotovim, da
               niso hvalili prejšnje vlade in tudi niso napadali sedanje. Tudi hvalili niso sedanje.
               Dejstvo je, da je položaj javnih financ Republike Slovenije v relativno dobrem
               stanju, če se gleda s tega vidika, izpolnjevanja kriterijev za prevzem evra. A vendar
               nas je pa taista komisija opozorila, da konvergenčni program, ki ga je vlada
               Republike Slovenije poslala kot podlago za ta prevzem evra lani, da je ta program v
               svojem bistvu nezadosten, da je neambiciozen v tem smislu, da je prelagal vse reforme
               v prihodnost in da je dejansko dosegel neko popolnost samo na podlagi predpostavke,
               da bo Slovenija obdržala svoj položaj kot neto prejemnica iz proračuna Evropske
               unije, kar pa seveda še ni zagotovljeno. In kar je pa najmanj zagotovljeno, pa je, da
               če postanemo in ostanemo - kar je želja ne samo te vlade, ampak vseh Slovencev -, da
               bomo ostali kot neto prejemniki v proračunu Evropske unije, če dejansko imamo
               trenutno izpostavljeno kapaciteto črpanja teh sredstev. Dejstvo je - in to je
               neizpodbitno dejstvo, gospod poslanec -, da prejšnja vlada ni izpostavila zadostnih
               mehanizmov in da podatki jasno kažejo, da na področju kohezijskih programov smo
               črpali - nič, na področju strukturnih programov smo črpali - nič, da sedaj ta vlada
               spreminja tako imenovane vaše evidenčne projekte ali programe, ki niso nič drugega
               kot prazne škatle, imena, brez da bi bili programi in projekti, da šele sedaj to
               izvajamo in da bomo skušali to izpostaviti.</p>
               <p>Kar se pa tiče vašega vprašanja, za kakšen primanjkljaj se bomo zavzemali. Seveda se
               bomo zavzemali za čim manjši primanjkljaj! In ravno obratno, kar je storila prejšnja
               vlada, ki je poslala v ta državni zbor proračun za leto 2004 in 2005 s tako visokim
               primanjkljajem, kot so sedaj predvideni - kaže, da je trenutno spremenila ta
               politična opcija svoje videnje in gledanje na te stvari. Hvaležen sem, da vas skrbi
               inflacija v Sloveniji, ker prej vas očitno ni dosti skrbela, glede na predlagane
               proračune, ki ste jih poslali v obravnavo v ta državni zbor. Edino, kar vam lahko
               zagotovim; trenutno na podlagi podatkov, ki jih imamo, ker na tem področju gledamo,
               da bo zanesljivo primanjkljaj, ki ga bo vlada predstavila v obranavo...</p>
            </sp>
            <sp xml:id="SDZ4-Redna-04-2005-03-21.sp201">

               <speaker>PODPREDSEDNIK MAG. VASJA KLAVORA:</speaker>

               <p>Počasi bi vas prosil, če zaključite.</p>
            </sp>
            <sp xml:id="SDZ4-Redna-04-2005-03-21.sp202">

               <speaker>DR. ANDREJ BAJUK:</speaker>

               <p>Ja, saj zaključujem. Da bo primanjkljaj manjši kot pa tisti, ki ga je načrtovala
               vlada decembra leta 2003, torej, veliko manj kot 112 milijard kot so jih predvidevali
               v preteklosti. Hvala.</p>
            </sp>
            <sp xml:id="SDZ4-Redna-04-2005-03-21.sp203">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp204">

               <speaker>MAG. MILAN M. CVIKL:</speaker>

               <p>Dovolite, da vendarle postavim vprašanje oziroma dodatno vprašanje, ker nisem dobil
               odgovora. Pa dovolite, da tudi jaz uvodoma citiram, vas, STA. Vse, kar vem o tem
               srečanju, je iz STA in STA piše, da ste danes ob srečanju z delegacijo mednarodnega
               sklada dejali, da v ministrstvu prav sedaj pripravljate rebalans letošnjega
               proračuna, v katerem nameravate primanjkljaj zmanjšati za 15 do 20 milijard. Veseli
               me, da ste to rekli, če je res, kar STA poroča. Tudi mi ocenjujemo, da bi to bilo
               mogoče zmanjšati za 10 do 20 milijard, ker je prihodkov zaradi dobre gospodarske
               situacije več. Namreč, ta isti mednarodni denarni sklad pravi, da je gospodarski
               položaj v letu 2004, v zadnjem letu prejšnje vlade, veliko boljši, kot je bilo
               napovedano. Država je lani zabeležila močno 4,6% gospodarsko rast, vstopila v
               mehanizem menjalnih tečajev in je dobro pripravljena za načrtovani prevzem evra.
               Vendar AMS opozarja na potrebo po zmanjšanju proračunskega primanjkljaja na raven, ki
               je nižja, kot je načrtovana. In jaz samo ugotavljam, ker seveda ste tudi vi
               ugotavljali, da je mednarodni obisk sedaj potrdil, da slika javnih financ ni tako
               črna, kot jo je črnil predsednik vlade. Nasprotno! V letu 2004 je bil primanjkljaj
               nižji, kot je bilo načrtovano. Kakšen pa bo primanjkljaj v letu 2005, v prvem letu
               vaše vlade, pa je seveda odvisno od vas.</p>
               <p>In s tem v zvezi me zanima, gospod minister: Kako boste vi kot minister za finance
               delovali pred pritiski ministrstev? Kako se boste - ko ste rekli, da se bo vlada šele
               v drugi polovici leta ukvarjala z dodatnimi zahtevami za povečanje pokojnine -
               odločali glede predloga poslanca Žnidaršiča? Kako boste posegli v postavke
               proračunov, za katere pravite, da so zgolj zbirke postavk? Kako boste podprli razvoj,
               cilje lizbonske strategije in, na primer, krili dodatne potrebe zdravstvenega
               varstva? To bi želel, da nam pojasnite, ker niste povedali številke. Zanima me, kako
               boste številko 15 do 20 milijard, nižji primanjkljaj, tudi dosegli. Hvala lepa.</p>
            </sp>
            <sp xml:id="SDZ4-Redna-04-2005-03-21.sp205">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp206">

               <speaker>DR. ANDREJ BAJUK:</speaker>

               <p>Hvala lepa za to dodatno vprašanje. Seveda, vi bi radi v treh minutah opravili
               razgovor o rebalansu proračuna in o javnih financah. Če smo že pri tem, pa začnimo
               malo o javnih financah in resničnem položaju.</p>
               <p>Strukturni primanjkljaj se v letu 2004 ne samo da se ni spremenil, po zadnjih
               podatkih se je nekoliko povišal. Dobro veste, da je to eden od predpogojev Pakta
               stabilnosti in na tem področju moramo še kako delati. In bomo morali tudi v ta
               državni zbor priti z določenimi predlogi, da bomo skupaj, ker to ni posel enega
               ministra, tudi ne vlade, pač pa vlade in državnega zbora. Zamujene priložnosti, da bi
               se resnično lotili strukturnega primanjkljaja v Sloveniji, so očitne. To bomo zdaj
               morali napraviti. In bomo morali napraviti, ker za to ni bilo posluha, ker smo še
               vedno vztrajali, da je mogoče v nedogled imeti primanjkljaje, ne pa, da je končno
               treba le sprejeti in se sprijazniti z dejstvom, ki je zapisan v Paktu stabilnosti, da
               je v dobrih letih treba dejansko generirati presežek, da se pripraviš na slaba leta.
               V dobrih letih, kot je bilo, na primer, lansko leto, leto 2004, ko je očitno
               gospodarska rast dosegla 4,6%, kar je res absolutno dobro in vredno čestitk, da smo
               lahko vsi veseli, da je to Slovenija dosegla, smo pa imeli takšen primanjkljaj. Res
               je bil nekoliko manjši, a upam, da ne boste vi, gospod poslanec, in drugi pozabili,
               da je to bilo doseženo na podlagi izvajanja izrednih pristojnosti, ki jih ima
               minister za finance po zakonu o javnih financah, da lahko sam, brez vlade, odloči, da
               zaustavi izvajanje proračuna. Predhodnik, zadnji minister za finance, dr. Mramor, se
               je 7. oktobra za tak ukrep odločil. In to je bistven vzrok, to niso strukturne
               spremembe, marveč odločnost nekega ministra, ki je dejansko dosegel, da smo znižali
               primanjkljaj za nekaj 10 milijard manj, kot je bil predviden. Torej, mislim, da ste
               se prenaglili, pa ne samo sedaj, kot vedno, ko ste govorili o teh zadevah, v pohvalah
               o neki situaciji, ki pa dejansko ni tako rožnata. Strukturni primanjkljaj v Sloveniji
               je dejstvo. V skladu s Paktom stabilnosti ga moramo rešiti in rešiti za 0,...% /znak
               za konec/ vsako leto, to pa ni mali zalogaj za katerokoli vlado in tudi za ta državni
               zbor ne. Hvala.</p>
            </sp>
            <sp xml:id="SDZ4-Redna-04-2005-03-21.sp207">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Poslansko vprašanje bo postavil gospod Matjaž Han ministru za
               finance.</p>
            </sp>
            <sp xml:id="SDZ4-Redna-04-2005-03-21.sp208">

               <speaker>MATJAŽ HAN:</speaker>

               <p>Hvala lepa za besedo. Spoštovani podpredsednik, spoštovani ministri, spoštovani
               kolegi. Moje vprašanje se bo nanašalo na problem moje občine občine Radeče.</p>
               <p>Lokacijski načrt o izgradnji hidroelektrarne Vrhovo je leta 1986 sprejela občina
               Laško in po približno 8-ih letih je v letu 1993 začela tudi ta hidroelektrarna z
               obratovanjem. Občina Radeče, ki je bila ustanovljena leta 1995, si je zaradi prevzema
               dela obveznosti iz naslova dokončnih in nedokončnih del morala zagotoviti tudi stalni
               vir sredstev. Uredba o koncesiji za izkoriščanje energetskega potenciala spodnje
               Save, s katero je določila način plačevanja in višino koncesnine ter druga pomembna
               določila, ni bila nikoli uresničena. Občina Radeče pa je ta način izgubila približno
               25 milijonov tolarjev na leto. Ta sredstva je občina želela nadomestiti tako, da je
               sprejela odlok o nadomestilu za stavbno zemljišče za vodno površino. Savske
               elektrarne Ljubljana so temu nasprotovale in s temi pravnimi sredstvi izpodbijale
               izračunane zneske, ustavno sodišče pa je z odločbo sprejete 28.10.1999 sporni odlok
               razveljavilo. Občina Radeče je tako v letih 1996 in 1998 neupravičenost izračunavala
               nadomestilo za stavbna zemljišča v višini 92 milijonov slovenskih tolarjev. Kljub
               temu da je to danes Selu vrnila 28 milijonov tolarjev, se je njen dolg povečal na
               skoraj 200 milijonov, in sicer iz naslova obračunavanja zamudnih obresti. Z namenom,
               da se ta problem reši, je 27. novembra 2003 na 31. redni seji državnega zbora bil
               sprejet zakon o spremembah in dopolnitvah zakona o pogojih koncesije za izkoriščanje
               energetskega potenciala spodnje Save in v letu 2004 prečiščeno besedilo tega zakona,
               ki v poglavju Prehodne in končne določbe v 3. členu določa način reševanja
               predstavljenega problema.</p>
               <p>Zato vas, gospod minister, dr. Bajuk sprašujem: Zakaj in s kakšnimi razlogi davčna
               uprava Republike Slovenije ne izvaja 3. člena v poglavju Prehodne in končne določbe
               zakona o pogojih koncesije za izkoriščanje energetskega potenciala spodnje Save?
               Hvala lepa.</p>
            </sp>
            <sp xml:id="SDZ4-Redna-04-2005-03-21.sp209">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, dr. Bajuk, prosim.</p>
            </sp>
            <sp xml:id="SDZ4-Redna-04-2005-03-21.sp210">

               <speaker>DR. ANDREJ BAJUK:</speaker>

               <p>Hvala lepa. Hvala, za vaše vprašanje. Spoštovani gospod poslanec, res je, da v prvem
               odstavku tega zakona, ki je bil sprejet v tem državnem zboru, zakona o pogojih
               koncesije za izkoriščanje energetskega potenciala spodnje Save, dejansko v 3. členu
               piše, da ne glede na to, kaj je v petem odstavku tega istega 3. člena tega zakona,
               obveznosti koncesionarja za plačilo dela koncesnine, ki v skladu s šestim odstavkom
               3. člena zakona pripada lokalni skupnosti, zmanjša za znesek, ki je bil koncesionarju
               priznan na podlagi pravnomočnih odločb davčne uprave Republike Slovenije iz leta 1999
               in 2002, s katerim je bilo občini Radeče naloženo vračilo preplačanega nadomestila za
               uporabo stavbnega zemljišča. V drugem odstavku tega člena je nadalje določeno, da se
               podrobnosti glede plačevanja koncesnine v skladu s prej navedenim prvim odstavkom 3.
               člena določijo v koncesijski pogodbi. Do tukaj - dejstva, sedaj pa interpretacija.</p>
               <p>Davčna uprava Republike Slovenije navaja, da podrobnosti glede načina plačevanja
               koncesnine niso določene v koncesijski pogodbi oziroma v aneksu, kar pa je pogoj za
               izvajanje zgoraj navedenih zakonskih določb. Na podlagi navedenega torej menimo, da
               bo šele ustrezno dopolnjena koncesijska pogodba nudila primerno podlago za izvajanje
               3. člena v poglavju prehodne in končne določbe tega zakona. Torej, moramo se zavzeti
               za to, da bo dejansko pogodba popravljena, da se bo to vključilo, da bo davčna uprava
               lahko to dejansko tudi izvajala. Hvala lepa.</p>
            </sp>
            <sp xml:id="SDZ4-Redna-04-2005-03-21.sp211">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želite še?</p>
            </sp>
            <sp xml:id="SDZ4-Redna-04-2005-03-21.sp212">

               <speaker>MATJAŽ HAN:</speaker>

               <p>Hvala lepa. Prepričan sem, da nereševanje tega problema oziroma večanja dolga, končno
               tudi preliva državnih sredstev v lastninjeno podjetje. Mislim, da je vendarle
               potrebno eden dogovor narediti med ministrstvom za finance in ministrstvom za okolje
               in da se ta problem vendarle reši. Konec koncev lokalni skupnosti oziroma naši občini
               Radeče že tako ta koncesnina ne gre v primerno porabo, zaradi zakona o financiranju
               občin, zato mislim, da je vendarle pomembno, da se ta problem reši po hitrem
               postopku. Hvala lepa.</p>
            </sp>
            <sp xml:id="SDZ4-Redna-04-2005-03-21.sp213">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Izvolite.</p>
            </sp>
            <sp xml:id="SDZ4-Redna-04-2005-03-21.sp214">

               <speaker>DR. ANDREJ BAJUK:</speaker>

               <p>Če mi dovolite, gospod poslanec, tudi samo komentar. Jaz sem vam hvaležen, da ste
               nas na to opozorili. Dejstvo je, da sem šele danes dejansko zvedel, da se ta zakon ne
               more izvajati, zato ker koncesnina ni pravilno izpeljana, da je treba to pogodbo pač
               pregledati. Zato se bom zavzel in tudi s kolegi iz drugih ministrstev, ki so za to
               pristojni, bomo tudi to zadevo čim prej pregledali. Moram pa reči, da je bil ta zakon
               sprejet v letu 2003 in da že leto dni se ni nič dogajalo. Upam, da vam bomo ta
               problem kmalu rešili.</p>
            </sp>
            <sp xml:id="SDZ4-Redna-04-2005-03-21.sp215">

               <speaker>PODPREDSEDNIK MAG. VASJA KLAVORA:</speaker>

               <p>Gospod poslanec Jožef Horvat bo postavil poslansko vprašanje ministru za promet.
               Izvolite.</p>
            </sp>
            <sp xml:id="SDZ4-Redna-04-2005-03-21.sp216">

               <speaker>JOŽEF HORVAT:</speaker>

               <p>Hvala lepa, gospod podpredsednik. Spoštovani ministri, generalna sekretarka vlada,
               spoštovane kolegice in kolegi! Kot rečeno, vprašanje naslavljam spoštovanemu ministru
               za promet mag. Janezu Božiču. Glede na to, da smo sredi intenzivnih priprav na
               pričetek gradnje kar treh avtocestnih odsekov na pomurskem avtocestnem kraku, in
               sicer Maribor-Lenart, Cogetinci-Vučja vas in Lendava-Pince, ki se bodo začeli graditi
               v letošnjem letu, vam kot prvo postavljam vprašanje: V kakšnem prečnem profilu se bo
               gradila pomurska avtocesta?</p>
               <p>Vemo namreč, da je odsek avtoceste Vučja vas-Beltinci mimo Murske Sobote zgrajen v
               širini voznih pasov 3,5 metra namesto 3,75 metra in brez odstavnih pasov, torej samo
               z odstavnimi nišami, kar ni v skladu s 6. členom uredbe o lokacijskem načrtu za smer
               avtoceste Maribor - slovensko-madžarske meje na odseku Vučja vas-Beltinci. Uredba je
               objavljena v Uradnem listu Republike Slovenije št. 63, 6. avgusta 1999. Pojavljajo se
               namreč različne razlage v zvezi z dejansko kategorizacijo in v zvezi z dejanskim,
               zgrajenim prečnim profilom tega odseka ceste. Večina javnosti je tudi prepričana, da
               ne gre za avtocesto, ampak samo za hitro cesto, ki omogoča hitrost do 100 kilometrov
               na uro in je s takšno rešitvijo seveda nezadovoljna.</p>
               <p>Mene in pomursko javnost tudi zanima: Kakšni so bili razlogi, ki so Dars vodili k
               odločitvi za gradnjo avtoceste brez odstavnih pasov ravno na pomurskem avtocestnem
               kraku? In: Na kakšen način bo možno sedaj zgrajeno avtocesto ob takšnem naraščanju
               prometa ob vstopu Republike Slovenije v EU razširiti v avtocesto s klasičnim
               profilom, kot ga imamo na ostalem slovenskem avtocestnem omrežju? Zanima me torej: V
               kakšnem prečnem profilu se bodo gradili ostali odseki pomurskega kraka avtoceste?
               Pomurci namreč trdno upamo, da v severovzhodnem delu Slovenije, zato ker zadnji
               dobimo avtocesto, ne bomo dobili tudi osiromašene verzije avtoceste. Hvala lepa.</p>
            </sp>
            <sp xml:id="SDZ4-Redna-04-2005-03-21.sp217">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Izvolite, gospod minister mag. Božič.</p>
            </sp>
            <sp xml:id="SDZ4-Redna-04-2005-03-21.sp218">

               <speaker>MAG. JANEZ BOŽIČ:</speaker>

               <p>Hvala lepa za besedo. Spoštovani predsedujoči, spoštovane poslanke in poslanci! Pri
               oblikovanju profilov avtocest se upoštevajo vidiki, ki jih narekujejo predvsem
               gostota in struktura prometa, etapnost gradnje, tehnično konstruktivni detajli ter
               težavnost in vrsta terena, po katerem potekajo. Na podlagi teh navedenih izhodišč se
               oblikujejo tudi profili avtoceste v Republiki Sloveniji, stopnje med posameznimi
               profili pa omogočajo čim bolj ekonomično projektiranje avtocest.</p>
               <p>Na obstoječem slovenskem avtocestnem omrežju imamo tako glede na navedene kriterije
               zgrajene različne profile avtocest, na primer, Hrušica-Vrba, to je tako imenovana
               gorenjska avtocesta, potem obalna avtocesta, ki sta v celoti brez odstavnih pasov,
               prav tako štajerski avtocestni krak na odseku Slovenske Konjice-Dramlje. Za štiri
               avtocestne odseke od Maribora do Pinc je že, za preostala dva odseka pa bo v kratkem
               z državnim lokacijskim načrtom predvidena izgradnja pomurske avtoceste v polnem,
               torej normalnem prečnem profilu, to je 26,20 metra, z možnostjo fazne izgradnje.
               Glede na gostoto tako današnjega kot tudi predvidenega prometa je bila v letu 2002 z
               vidika gospodarnosti naložbe izdelana študija možnih racionalizacij normalnih prečnih
               profilov na avtocesti A-5 Pesnica-Lendava, to je meja z Madžarsko, ki jo je januarja
               2003 temeljito obravnaval tudi projektni svet Darsa. Ta je v svojih zaključkih
               soglašal in utemeljeno podprl predlagane racionalizacije, ki v bistvu pomenijo
               izgradnjo avtoceste od Maribora do Pirnice, z odstavnimi pasovi, v profilu 24,6
               metra, v nadaljevanju do meje z Madžarsko pa v profilu 21,2 metra brez odstavnih
               pasov. Zaključki omenjene študije so služili kot ena izmed osnov pri vrednotenju
               investicijskih vrednosti, sprejetih z resolucijo o nacionalnem programu izgradnje
               avtocest v februarju 2004. Zato nameravamo pomursko avtocesto tudi v nadaljevanju
               graditi v predlaganih prečnih profilih. Pri tem je treba poudariti, da se odkupi
               zemljišč izvajajo za polni prečni profil in da se premostitveni objekti, to so
               nadvozi oziroma podvozi, ki jih kasneje ne bi bilo mogoče dograjevati, že v prvi fazi
               gradijo v širini polnega profila, to je v širini 26,2 metra.</p>
               <p>Prometne analize kažejo, da tudi z upoštevanjem povečanega tovornega prometa po
               vstopu Slovenije v Evropsko unijo za povprečno približno 1.000 vozil na dan, z
               upoštevanjem dodatnih 5.100 vozil na dan po izgradnji avtoceste od Beltincev do
               Lendave (od tega je večina tovornega prometa) ter z upoštevanjem približno 100%
               povečanja celotnega prometa v 20-letnem planskem obdobju, kapaciteta pomurske
               avtoceste v izbranem profilu ne bo presežena. Kapaciteta štiripasovne ceste je v
               izbranem profilu, torej 24,6 metra z odstavnimi pasovi in v nadaljevanju 21,2 metra
               brez odstavnih pasov, tudi s takšnim obsegom tovornega prometa, namreč prek 50.000
               vozil na dan. Glede kategorizacije pomurskega avtocestnega kraka nedvomno gre za
               avtocesto, kot je definirana v zakonu o javnih cestah, to je državna cesta, ki je
               namenjena daljinskemu prometu motornih vozil in ki je sestavni del avtocestnih
               povezav s sosednjimi državami. Pomurski avtocestni krak torej izpolnjuje vse pogoje
               tudi za kategorizacijo te cest kot avtoceste v skladu z zakonom o javnih cestah, saj
               se z njim navezujemo na avtocestni sistem sosednjih držav. Hvala lepa.</p>
            </sp>
            <sp xml:id="SDZ4-Redna-04-2005-03-21.sp219">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospa Darja Lavtižar Bebler bo postavila poslansko vprašanje ministru za
               notranje zadeve. Izvolite.</p>
            </sp>
            <sp xml:id="SDZ4-Redna-04-2005-03-21.sp220">

               <speaker>DARJA LAVTIŽAR BEBLER:</speaker>

               <p>Hvala lepa. Spoštovani zbor, spoštovani minister, gospod Mate! V Sloveniji imamo
               center za kriminalistično-tehnične preiskave, ki je bil z imenom Kriminalistični
               tehnični laboratorij ustanovljen davnega leta 1950. Njegova osnovna dejavnost se do
               danes praktično ni spremenila in obsega opravljanje forenzičnih,
               kriminalistično-tehničnih preiskav in podajanje strokovnih mnenj za policijo kot
               pomoč pri odkrivanju kaznivih dejanj in usmerjanju preiskave, podajanje strokovnih
               mnenj za policijo in tožilstvo kot prilogo k ovadbi in kasneje obtožnici ter
               podajanje izvedenskih mnenj na podlagi odredbe sodišča za potrebe dokazovanja in
               rekonstrukcije.</p>
               <p>Center je postavljen kot sektor v upravi kriminalistične policije generalne
               policijske uprave. Ustavno sodišče je leta 1998 odločilo, da je ta center zaradi
               tega, ker je organizacijska enota organa, ki na podlagi zakona sodeluje pri
               izvrševanju kazenskega pregona, pristranski in mu izvedenskega dela v kazenskem
               postopku ni mogoče brez pridržka zaupati. Posledice te odločitve so naslednje.
               Obtožnic, podprtih s strokovnimi in izvedenskimi mnenji centra, sodišča ne
               sprejemajo. Sodišča o pomembnih zadevah za izvedenstvo ne odrejajo več centra za
               kriminalistično-tehnične preiskave, ampak pogosto manj strokovno usposobljene
               posameznike ter za preiskave zaprošajo tudi forenzične laboratorije v tujini, čeprav
               to sicer ne bi bilo smiselno in potrebno. Navedeni problem je torej predvsem
               organizacijske narave. Menim, da je rešitev problema izločitev centra iz organa, ki
               sodeluje pri odkrivanju in pregonu oziroma dodelitev takega statusa, ki centru tudi
               formalno zagotavlja zadostno neodvisnost.</p>
               <p>Ministra torej sprašujem: Ali je seznanjen s položajem tega centa in kdaj ter kako
               ga namerava urediti oziroma preurediti? Hvala lepa.</p>
            </sp>
            <sp xml:id="SDZ4-Redna-04-2005-03-21.sp221">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospod minister Mate. Prosim.</p>
            </sp>
            <sp xml:id="SDZ4-Redna-04-2005-03-21.sp222">

               <speaker>DRAGUTIN MATE:</speaker>

               <p>Jaz bi uvodoma mogoče samo dva stavka povedal .../Ni vključen./... ...namreč že dve
               leti nimamo centra za kriminalistično-tehnične preiskave, ker se je ta preimenoval v
               center za forenzične preiskave. Res, da je bil lociran, tako kot ste opisali, znotraj
               sektorja kriminalistične policije ministrstva za notranje zadeve oziroma generalne
               policijske uprave s spremembami reorganizacije, ki se je izvajala v preteklem letu,
               je z avgustom let 2004 ta center izdvojen iz kriminalistične uprave generalne
               policijske uprave in je sedaj samostojna organizacijska enota znotraj generalne
               policijske uprave in je tako strokovno in menedžersko neodvisna od kriminalistične
               policije in podrejena direktno generalnemu direktorju policije. S tem je narejen nek
               korak dalje, vendar to še vedno ne rešuje celega vprašanja oziroma cele problematike
               s tega področja. Morda bi omenil samo to, da od leta 1998 je vendarle minilo že sedem
               let. Šest let so vsi dosedanji generalni direktorji policije in ministri bili bolj
               ali manj tekoče seznanjeni s to problematiko in nikoli se ni našlo prave poti, da bi
               se kaj spremenilo. V teh 100-ih dnevih, če jih že vsi omenjamo nekako, sem se
               seznanil tudi s to odprto problematiko in z možnimi rešitvami, ki jih sedaj
               proučujemo. Dilema, ki se nam odpira, je seveda ta, če je dovolj, da ta center
               prestavimo iz policije, če tako rečem, iz generalne policijske uprave v ministrstvu
               za notranje zadeve in ali bi to že omogočalo to samostojnost tega organa, ki bi lahko
               deloval nepristransko in podajal mnenja, ki bi bila upoštevana na sodiščih.
               Mimogrede, smo edina evropska država, ki nima svojega nacionalnega centra za
               forenzične preiskave in seveda imamo s tem tudi resne težave. Organ je oziroma
               ljudje, ki tam delajo, so zelo visoko strokovno usposobljeni, tudi teoretično kot
               tudi praktično, in je velika škoda, da njihovega znanja ne moremo uporabljati tudi
               kot dokazno gradivo na sodiščih.</p>
               <p>Druga možnost, kamor bi lahko umestili ta organ, je ta, da bi ga dali pod okrilje
               ministrstva za pravosodje. In seveda tretja možnost je postaviti ta organ samostojno
               kot agencijo.</p>
               <p>Vsaka od teh treh možnosti, ki sem jih opisal, ima seveda nekatere prednosti in
               slabosti. Verjetno bo pa potrebno reševati ne samo status centra za forenzične
               preiskave kot celote, kje bo formalno postavljen. Verjetno bo treba iskati prave
               rešitve v smeri, da posamezniki, ki so zaposleni v tem centru, dobijo status, ki jim
               bo omogočal, da bodo eksperti. Ta status mora biti podeljen seveda izključno na
               strokovnih podlagah in priznan tudi s strani sodišč in tožilstev, da bo potem zadeva
               lahko učinkovito funkcionirala. In verjetno bi v teh rešitvah, ko jih bomo dokončno
               izoblikovali, tudi s posvetovanjem z ministrstvom za pravosodje in tudi drugih
               organov, ki lahko tvorno sodelujejo pri dokončni rešitvi tega problema, verjetno bilo
               najbolj primerno te eksperte vezati na neko časovno obdobje, ko bi imeli licenco, če
               tako rečem. To obdobje pa nikakor ne bi smelo biti krajše, po mojem osebnem mnenju,
               od 5 let. S tem bi zagotovili njihovo neodvisnost, samostojnost in predvsem
               strokovnost, ki bi pomagala pri prijemanju storilcev in kasneje tudi pri učinkovitih
               obsodbah.</p>
            </sp>
            <sp xml:id="SDZ4-Redna-04-2005-03-21.sp223">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp224">

               <speaker>DARJA LAVTIŽAR BEBLER:</speaker>

               <p>Jaz se zahvaljujem gospodu ministru za odgovor. Tudi sama se zavedam dejstva, da je
               dejansko od 1998. leta, to sem tudi omenila, preteklo že veliko časa. Jaz ne vem,
               zakaj prejšnji minister, denimo doktor Bohinc, ni tega problema rešil. Ampak želela
               sem opozoriti na to, da to je dejansko sedaj že pereč problem, zardi postopkov pred
               sodiščem in tudi predkazenskih postopkov. Zato seveda sem želela izvedeti, če se s
               tem problemom ukvarjate in če lahko v doglednem času pričakujemo neko ustrezno
               rešitev.</p>
               <p>Hvala lepa.</p>
            </sp>
            <sp xml:id="SDZ4-Redna-04-2005-03-21.sp225">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospod Milenko Ziherl bo postavil vprašanje ministru za šolstvo in šport in
               ministru za visoko šolstvo, znanost in tehnologijo.</p>
            </sp>
            <sp xml:id="SDZ4-Redna-04-2005-03-21.sp226">

               <speaker>MILENKO ZIHERL:</speaker>

               <p>Hvala za besedo, gospod predsedujoči. Spoštovani ministri, državna sekretarka,
               kolegice in kolegi.</p>
            </sp>
            <sp xml:id="SDZ4-Redna-04-2005-03-21.sp227">

               <speaker>PODPREDSEDNIK MAG. VASJA KLAVORA:</speaker>

               <p>Samo oprostite. En moment. Minister za visoko šolstvo, znanost in tehnologijo je
               odsoten.</p>
            </sp>
            <sp xml:id="SDZ4-Redna-04-2005-03-21.sp228">

               <speaker>MILENKO ZIHERL:</speaker>

               <p>V okviru lizbonske strategije ter v okvirih prenovljene lizbonske strategije imajo
               znanost, tehnološki napredek ter vseživljenjsko učenje pomembno mesto. Zagotavljali
               naj bi nove izdelke, nove tehnološke postopke, okolju prijazne in energetsko
               učinkovite procese ter s tem nova delovna mesta in večjo blaginjo.</p>
               <p>No, stanje na področju inovativnosti, vseživljenjskega učenja in izobraževanja pač
               ne dosega pričakovanj lizbonske strategije. V mislih imam zlasti slabe rezultate pri
               preverjanju znanja v matematiki in naravoslovju ter morda še kje, kjer se pač ni
               preverjalo. Potem predolgi časi študija na visokih šolah in fakultetah. Naslednja
               slabost je strukturna porazdelitev študentov v izrazito škodo naravoslovno-tehničnih
               ved, za katere zanimanje še vedno upada. Naslednja slabost so nepravilnosti na
               univerzah, kjer smo bili priča kupovanju diplom, potem so si predavatelji, recimo,
               smo lahko brali v časopisju, da so 150 ur odpredavali v štirih urah, imeli so na leto
               108 diplomantov in 8 magisterijev, kar je čez vse normative. V mojih časih sta dva
               doktorja kemijskih znanosti pokrivala en doktorat, en magisterij in tri diplome.
               Potem je nepovezanost med raziskovalnimi programi na univerzah in inštitutih z
               gospodarstvom. Potem nepripravljenost ljudi, zlasti starejših, na izobraževanje,
               prekvalifikacije. Kritično pa je predvsem trenutno v dejavnostih, ki so v krizi in
               kjer se proizvodnja zapira. V mislih imam čevljarstvo in tekstil, kjer bi v nekih
               zahodnih državah zanje pripravili prekvalifikacijski program in bi morda postali
               kovinarji ali pa kakšen drug profil.</p>
               <p>Tudi pri vzpostavitvi tako imenovane inovacijske družbe smo nekje na začetku, saj ni
               nobenih spodbud.</p>
               <p>Zato sprašujem oba gospoda ministra: Ali so pripravljeni že kakšni ukrepi v smeri
               odpravljanja teh pomanjkljivosti in kdaj jih lahko pričakujemo? In kdaj lahko
               pričakujemo rezultate teh ukrepov, saj vemo, če začnemo danes, bodo prvi študentje
               prišli ven čez štiri ali pet let? Hvala lepa.</p>
            </sp>
            <sp xml:id="SDZ4-Redna-04-2005-03-21.sp229">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister dr. Zver.</p>
            </sp>
            <sp xml:id="SDZ4-Redna-04-2005-03-21.sp230">

               <speaker>DR. MILAN ZVER:</speaker>

               <p>Hvala lepa za vprašanje. Poskušal bom odgovoriti vsaj na tisti del vprašanj, ki se
               nanašajo na moje področje, ki ga v ministrstvu pokrivamo, pokrivam. Torej, lizbonska
               strategija, prav ste ugotavljali, določa, naj članice povečajo zanimanje za sklop
               matematično-naravoslovnih programov in usmeritev, predmetov. Mi smo že pred leti
               ustanovili koordinacijo za izobraževanje in usposabljanje 2010 in v okviru tega tudi
               deluje skupina za matematiko in za naravoslovje in pripravlja vrsto aktivnosti s tega
               področja. Res je, da so zadnji rezultati o tem bili manj uspešni, vendar se trudimo,
               da bi z institucijami, zavodi, ki so temu namenjeni, zlasti pedagoški institut in
               zavod za šolstvo, še čim prej pripravili temeljite analize, na podlagi tega potegnili
               določene ukrepe, da bi ta zaostanek, ki so ga izkazali naši učenci v primerjavi z
               vrstniki v tujini, v naslednji rundi odpravili. Na odboru za šolstvo je že bila ena
               analiza na to temo, mislim, da bo tudi predmet razprave na plenarnem zasedanju
               državnega zbora. Mi bomo posredovali vse mogoče študije, ki bodo takrat že narejene
               za razpravo.</p>
               <p>Na področju srednjega šolstva ter na področju poklicnega izobraževanja, ki
               konkretizira lizbonsko deklaracijo, je znana tako imenovana kopenhagenska deklaracija
               oziroma poteka nek kopenhagenski proces, ki poskuša ustvariti določene standarde na
               področju poklicnega in strokovnega izobraževanja: od certifikatnega sistema do
               kreditnega sistema, do evropasa in vrsto drugih stvari. Skratka, namen tega je, da se
               določene kompetence tudi na področju poklicnega in osebnega izobraževanja
               standarizirajo in da so primerljive v Evropi, da se naredi večja ali pa omogoči večja
               transparentnost in mobilnost. To, kar smo naredili na nacionalni ravni - ali pa
               recimo, kar poteka že sedaj - je, da poskušamo dati večjo avtonomijo srednješolskim
               zavodom. Tudi zagotoviti večje partnerstvo med šolami in tudi povezave z lokalnim
               okoljem, zlasti z gospodarstvom. Tukaj lahko ugotovimo, da so te šole, skupaj z
               višjimi šolami, najbolj odzivne na potrebe gospodarstva oziroma lokalnega okolja.
               Uvajamo nove programe, kot so megatronik, avtoserviser. Že prej sem govoril pri
               prejšnjem vprašanju o novem sistemu upravljanja in financiranja na področju srednjega
               poklicnega izobraževanja, tako da tukaj kar poteka vrsta aktivnosti in je proces
               reforme dokaj živahen, torej v skladu z evropskimi pričakovanji. Višje šole, lani smo
               sprejeli, kakor veste, zakon o višješolskem izobraževanju - ustanavljamo komisije za
               kvaliteto. Lahko rečem, da je tukaj največji del sodelovanja tudi z evropskim
               socialnim fondom, odpiramo nove programe in poskušamo uvesti tudi krediten sistem, ki
               zagotavlja vertikalno in horizontalno mobilnost in hkrati tudi ustvari tak sistem
               višjega šolstva, ki bo nastavek tudi za priključitev v prvi ciklus bolonjskega
               procesa, torej visokošolskega izobraževanja. Letos smo pri razvrstitvi študijskih
               programov posebej podprli vpis v tako imenovane tehnične smeri, tehnične študijske
               programe. Tudi zaradi tega, ker so bile potrebe gospodarstva dokaj artikulirane.</p>
               <p>Področje izobraževanja odraslih, tu se lahko pohvalimo prav tako z dejstvom, da-
               recimo, samo letos bomo vložili v to izobraževanje okoli 9 in pol milijarde
               slovenskih tolarjev in da je delež EU pri sofinanciranju teh programov skoraj
               polovičen. Dajemo velik poudarek vseživljenjskemu izobraževanju. Tukaj ima Slovenija
               za dvig formalnih in neformalnih oblik izobraževanja in seveda dvig kompetenc
               prebivalstva odraslih kar precejšnje možnosti za izboljšanje situacije. Ravno na tem
               področju .../Opozorilni znak za konec razprave./ evropskim povprečjem. Hvala lepa.
           </p>
            </sp>
            <sp xml:id="SDZ4-Redna-04-2005-03-21.sp231">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ste zadovoljni z odgovorom? Hvala lepa. Gospod poslanec dr. Gantar bo
               postavil poslansko vprašanje ministru za okolje in prostor. Izvolite.</p>
            </sp>
            <sp xml:id="SDZ4-Redna-04-2005-03-21.sp232">

               <speaker>DR. PAVEL GANTAR:</speaker>

               <p>Spoštovani gospod podpredsednik, spoštovani gospod minister, ministri, spoštovane
               kolegice in kolegi! Vprašanje zastavljam v zvezi s projekti Luke Koper. 4. januarja
               2005 ste javnost obvestili, gospod minister, da ste sprejeli predstavnike
               iniciativnega odbora krajevni skupnosti Ankaran, to je nasprotnike izgradnje tretjega
               pomola Luke Koper. Med drugim ste napovedali tudi ustanovitev medresorske delovne
               skupine, ki bo razvoj koprskega pristanišča in njegovo okolico celovito obravnavala.
               Omenili ste oziroma povedali ste, da bo nadaljnji prostorski razvoj Luke Koper urejal
               državni lokacijski načrt namesto že obstoječe in veljavne prostorske dokumentacije,
               ki jo je pripravila občina Koper. Vlada je, kot sem obveščen, 20. januarja ustanovila
               medresorsko delovno skupino za celovito obravnavo razvoja koprskega pristanišča in
               njegovega vplivnega območja, ki naj bi tudi sodelovala pri pripravljanju državnega
               lokacijskega načrta za ureditev pristaniške infrastrukture v pristanišču Luka
               Koper.</p>
               <p>Moje vprašanje gospod minister je: Kaj konkretno je v teh dveh mesecih storila
               omenjena medresorska skupina? Ali ste od ministra, vašega soseda, pristojnega za
               promet že dobili dokumentirano pobudo za pripravo državnega lokacijskega načrta,
               vključno z obrazložitvijo? Kaj je ministrstvo za okolje in prostor storilo v zvezi s
               pripravo državnega lokacijskega načrta? Hvala lepa.</p>
            </sp>
            <sp xml:id="SDZ4-Redna-04-2005-03-21.sp233">

               <speaker>PODPREDSEDNIK MAG. VASJA KLAVORA:</speaker>

               <p>Gospod minister, prosim.</p>
            </sp>
            <sp xml:id="SDZ4-Redna-04-2005-03-21.sp234">

               <speaker>JANEZ PODOBNIK:</speaker>

               <p>Hvala lepa, spoštovani podpredsednik. Spoštovani poslanec dr. Pavle Gantar! Vse, kar
               ste uvodoma povedali v svojem poslanskem vprašanju, drži. Tudi sam ugotavljam, da se
               je zaenkrat vse, kar sem napovedal, tudi zgodilo. Vladno medresorsko delovno skupino
               vodi kolega minister mag. Janez Božič. V tem času - tudi sam sem član te medresorske
               skupine - se je le-ta sestala na štirih sejah in je pripravila za odločanje na vladi
               zelo obsežno, z nosilci, roki, vsebinami in variantnimi rešitvami gradivo, ki ga bo
               vlada obravnavala v naslednjih dneh. Edina nerodnost je v tem, da vlada tega gradiva
               še ni obravnavala in sprejela, zato vam v celoti na vsa vaša vprašanja ne bom mogel
               odgovoriti, ne nazadnje tudi iz korektnosti do vladnega postopka. Kajti na vaše
               ključno vprašanje, ki se dotika resorja, ki ga sam vodim, so odgovori v variantnih
               rešitvah, in vlada se bo potem odločila, katero bo sprejela.</p>
               <p>Poleg mandata te medresorske skupine, da oceni utemeljenost predloga državnega
               lokacijskega načrta za celotno pristaniško infrastrukturo, pa je dobila še dve
               pomembni nalogi. Prva, ki je zelo pomembna in zahtevna, je, da pripravi smernice
               razvoja koprskega pristanišča, vključno s celovito ureditvijo medsebojnih pravnih
               razmerij, od stvarnopravnih do ureditev koncesijskega razmerja za izvajanje
               pristaniške javne službe, ureditev razmerij glede rabe morja za izvajanje pristaniške
               dejavnosti, in da pri tem upošteva že oblikovane dokumente. Torej, to zavezo, to
               nalogo je z gradivom, z roki, kot sem že prej povedal, in rešitvami pripravila za
               sklepe za vlado. In še eno nalogo je dobila, da pripravi zasnovo usmeritev, ki jih bo
               v zvezi s poslovnim razvojem Luke Koper, d.d., zastopala Republika Slovenija kot
               nosilka upravljavskih upravičenj. Tudi v obliki sklepa je ta zadolžitev za gradivo za
               vlado že pripravljeno.</p>
               <p>In sedaj vaše zelo konkretno vprašanje, ki se pa dotika instrumenta državnega
               lokacijskega načrta, in kaj je storil resor MOP v tem času. Sam kot minister sem
               skupaj s sodelavci na sejah medresorske skupine z obsežnim gradivom pripravil
               stališča za vlado. In v okviru gradiva je bil pripravljen celovit pregled in ocena
               dejanskega stanja v koprskem pristanišču, še posebej z vidika prostorske problematike
               vseh zadnjih desetih let. Zelo detajlno smo pripravili torej to gradivo, prav tako pa
               tudi z vidika njegovih vplivov na okolje, z vsemi argumenti, strokovnimi in drugimi,
               z vsemi zakoni in evropskimi direktivami, ki veljajo v slovenskem pravnem redu.
               Ugotovili smo, da kljub temu da na širšem območju koprskega pristanišča obstaja zelo
               velika koncentracija različnih dejavnosti in interesov v prostoru, pa konceptualna
               presoja celotnega območja pristanišča, če smem temu tako reči, tako z vidika
               notranjega razvoja, pa tudi z vidika vpliva na razvoj mesta Koper, pa tudi Ankarana
               in drugih zaselkov, pa tudi z vidika naravnih in kulturnih vrednot še nikoli ni bila
               do sedaj izvedena. In kljub temu da obstaja veliko število najrazličnejših, pogojno
               tudi komplementarnih dejavnosti, ki pa so lahko problematične z vidika varovanja
               okolja, njihov kumulativni ali pa sinergijski vpliv prav tako še ni bil nikoli
               celovito presojan. In glede na to, da se je v zadnjem času zelo jasno artikuliralo
               več nasprotnih si mnenj v obravnavanem okolju, se je po našem mnenju izrazila
               nesporna potreba, da se tehtajo različni javni interesi med seboj, tudi z zasebnimi
               interesi. Sistemski instrument, ki ga je v takih primerih uveljavila nova prostorska
               zakonodaja, pa je prostorski izvedbeni akt, ki se imenuje državni lokacijski načrt.
               Za samo sejo vlade pa smo v okviru medresorske skupine pripravili več variantnih
               rešitev, kako do njega pridemo in takoj, ko bo vlada eno od variantnih rešitev
               sprejela, bomo to tudi posredovali javnosti. Hvala lepa.</p>
            </sp>
            <sp xml:id="SDZ4-Redna-04-2005-03-21.sp235">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp236">

               <speaker>DR. PAVEL GANTAR:</speaker>

               <p>Hvala lepa. Najprej seveda moram povedati, da ne razumem dobro zakaj, ker vlada
               gradiva še ni obravnavala, jaz ne bi mogel dobiti odgovora na dve zelo konkretni
               vprašanji. Ali ste že dobili dokumentirano pobudo za pripravo državnega lokacijskega
               načrta? Odgovor je zelo jasen lahko: da ali ne. In dodatno k temu: Ali teče že ta rok
               12 do 18 mesecev, kolikor ste rekli, da boste porabili za pripravo tega državnega
               lokacijskega načrta?</p>
               <p>Sam bi seveda rekel, da je proces prostorskega planiranja po slovenski zakonodaji
               zelo odprt proces participacije prebivalcev in je javen v vseh fazah. Zato tega ne
               razumem.</p>
               <p>Rad bi povedal še to, čeprav se v vsebino ne bom spuščal, konceptualnih pobud in
               konceptualnih rešitev obale, luke, širšega prostora z zalednjem je bilo narejenih že
               zelo veliko. Sam bi vam sedaj lahko naštel vsaj tri ali štiri v različnih delavnicah
               z mediteransko pobudo itd. Tako izražam nek dvom v to, da boste še enkrat delali neko
               konceptualno pobudo, konceptualno zasnovo, ki pravzaprav bo odkrivala tisto, kar je
               verjetno bilo že velikokrat odkrito, razkrito in je na obali seveda dobro poznano.</p>
               <p>Jaz bi dopolnil svoje vprašanje: Ali je ta pobuda za izrabo lokacijske načrta bila
               posredovana ali ni še bila posredovana in ali ta rok 12 do 18 mesecev že teče?</p>
            </sp>
            <sp xml:id="SDZ4-Redna-04-2005-03-21.sp237">

               <speaker>PODPREDSEDNIK MAG. VASJA KLAVORA:</speaker>

               <p>Hvala.</p>
            </sp>
            <sp xml:id="SDZ4-Redna-04-2005-03-21.sp238">

               <speaker>JANEZ PODOBNIK:</speaker>

               <p>Hvala, za dodatno vprašanje. Kar se tiče številnih, kot ste rekli, že oblikovanih
               strokovnih stališč, stališč javnosti, okroglih miz. V samem sklepu vlade izrecno
               piše, da bo ta medresorska skupina upoštevala že oblikovane dokumente. Niti en
               dokument ne bo šel mimo nas in vse, kar je sprejemljivega, bo tudi lahko upoštevano.</p>
               <p>Drugo. Na vaše konkretno vprašanje, ali je pristojni minister, torej minister za
               promet že dal pobudo za pripravo državnega lokacijskega načrta. Ne, ni je še dal.
               Razumljivo, da je ni dal, ker najprej je potrebno počakati, da se vlada odloči, po
               kateri poti bo šla. To je edini konkretni odgovor.</p>
               <p>Na vaše tretje vprašanje kdaj bo pričel teči ta pogojni rok 12 do 18 mesecev je
               odgovor, da od tistega trenutka dalje, ko se bo vlada odločila za eno od poti. To se
               pravi, da bo po mojih predvidevanjih ta rok pričel teči v naslednjih tednih.</p>
            </sp>
            <sp xml:id="SDZ4-Redna-04-2005-03-21.sp239">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod dr. Mitja Slavinec postavlja poslansko vprašanje ministru za
               promet. Prosim.</p>
            </sp>
            <sp xml:id="SDZ4-Redna-04-2005-03-21.sp240">

               <speaker>DR. MITJA SLAVINEC:</speaker>

               <p>Hvala lepa za besedo. Prav gotovo mora biti eden od ciljev naše prometne politike
               tudi preusmerjanje potnikov na javna prevozna sredstva. To bomo nedvomno lahko
               dosegli s primerno kakovostjo, konkurenčnostjo in z vsemi drugimi dejavniki, ki
               vplivajo na to, ko se potniki odločajo, kako bodo potovali. Žal pa kvaliteta in
               konkurenčnost našega železniškega prometa nista ravno usmerjana v doseganje tega
               cilja. Pri zagotavljanju kakovosti in ubdobja potnikov na vlakih nikakor ne moremo
               biti zadovoljni, še toliko bolj, kajti na določenih progah je stanje objektivno
               slabše, kot je bilo pred desetletjem ali več. Konkretno recimo, na najdlje trajajoči
               progi proti Pomurju, je pred časom vozil zeleni vlak, ki je bil opremljen s klimatsko
               napravo in podobnim. Sedaj vozi Intercity, kjer seveda klimatska naprava ne deluje,
               vozi zelo dolgo časa, povsem nekonkurenčno v primerjavi s tujimi prevozniki. Prav
               tako se ne drži voznega reda, kajti permanentno zamuja. S tem seveda ne povzroča samo
               tega, da potniki ne pridejo pravočasno, ampak pogosto zamudijo tudi povezavo z
               nadaljnjim vlakom. To pa povzroča dodatne težave.</p>
               <p>Zaradi tega me, gospod minister, zanima: Ali ministrstvo za promet spremlja
               konkurenčnosti železniškega potniškega prometa? Kaj ministrstvo za promet namerava
               storiti, da bi se kvaliteta tega prevoza dvignila, čas prevoza skrajšal, zamude
               odpravile in bi železnice postavile konkurenčne ne le našemu notranjemu drugemu
               javnemu prevozu, temveč tudi stanju v tujini, predvsem Evropi?</p>
               <p>Zanima me tudi: Ali ima holding Slovenske železnice finančno časovno opredeljen
               načrt nakupa manjkajočih sodobnih vlakovnih kompozicij in s tem načrt za dokončanje
               posodobitve voznih sredstev hčerinske družbe potniški promet?</p>
               <p>Kako bo država kot 100% lastnik holdinga Slovenske železnice sodelovala pri tej
               posodobitvi, ki mora biti del nadaljnjega prestrukturiranja in razvoja podjetja?
               Železnice so v bistvu poskrbele, da Slovenija ni majhna država. Od Hodoša do Benetk
               vožnja traja skoraj toliko časa kot potem od Benetk do konca Italije. Žal. Hvala
               lepa.</p>
            </sp>
            <sp xml:id="SDZ4-Redna-04-2005-03-21.sp241">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister mag. Božič, prosim.</p>
            </sp>
            <sp xml:id="SDZ4-Redna-04-2005-03-21.sp242">

               <speaker>MAG. JANEZ BOŽIČ:</speaker>

               <p>Hvala lepa za besedo. Hvala lepa tudi za poslansko vprašanje poslanca dr. Mitja
               Slavica. Strinjam se z vašo oceno, da javni potniški promet, še posebej železniški, v
               preteklosti ni bil deležen ustrezne pozornosti, kar tudi ne nazadnje najlepše odraža
               podatek, da je povprečna potovalna hitrost v potniškem prometu na slovenskih
               železnicah v obdobju januar - februar 2005 znašala 52,6 kilometra na uro. Tako nizka
               hitrost pa je zlasti posledica izredno slabega stanja železniške infrastrukture in
               nezadostnih vlaganj v preteklosti v posodobitev železniškega omrežja. Nakup novih
               potniških vlakov ter vlakov z nagibno tehniko je sicer izboljšal udobnost za potnike,
               ni pa prispeval k višjim hitrostim ali poenostavljeno rečeno, nič nam ne pomaga hiter
               avto na makadamski cesti. Zato bo potrebno v naslednjem obdobju bistveno več vložiti
               v razvoj in posodabljanje železniške infrastrukture. V koalicijski pogodbi smo se
               zavezali oziroma sprejeli zavezo, da bomo na področju železniškega potniškega prometa
               dvignili kakovost storitev, namenjenim uporabnikom javnega potniškega prometa, in pa
               tudi zagotovili ustrezno dolgoročno sistemsko financiranje javnega potniškega
               prometa, ki bo zagotavljal cenovno sprejemljiv železniški prevoz, samemu potniškemu
               železniškemu prometu pa ustrezen razvoj.</p>
               <p>Na zadnjem sestanku, ki smo ga imeli med ministrstvom za promet in gospodarsko
               zbornico Slovenije, so bile dane tudi že prve konkretne usmeritve na področju
               bodočega koncepta javnega potniškega prometa, torej ne samo v železniški, v koncept
               javnega potniškega prometa sodi tudi avtobusni prevoz, ki ga je potrebno povezati z
               železniškim prometom z usklajenim voznim redom in pa tudi s ciljem enotne vozovnice.</p>
               <p>Mogoče nekaj statističnih podatkov iz analize posameznih vrst vozil, torej voznih
               sredstev. Glede na starost lahko ugotovimo, da je 13,1% motornih garnitur in 31%
               lokomotiv in pa 35% potniških vagonov starih več kot 30 let. Ta vozila bodo morale
               Slovenske železnice postopoma izločiti iz voznega parka in jih nadomestiti z novimi
               sodobnejšimi v najkrajši prihodnosti.</p>
               <p>Na vprašanje, kaj bo ministrstvo za promet oziroma kaj namerava storiti, da bi se
               kvaliteta tega prevoza dvignila. Na samem ministrstvu pripravljamo nov program
               razvoja javne železniške infrastrukture, v katerem bo opredeljen razvoj
               infrastrukture, kar bo nedvomno vplivalo tudi na dvig same kvalitete prevozov.</p>
               <p>Vprašanje, ali ima holding Slovenske železnice finančno in časovno opredeljen načrt
               nakupa manjkajočih sodobnih potniških vlakov in s tem načrtov za dokončanje
               posodobitve voznih sredstev, tudi hčerinske družbe potniški promet. Med leti 2004 in
               2010 se načrtuje nabava 21 novih sodobnih vagonov, vendar je tudi posodobitev
               segmenta voznega parka, torej sama nabava je odvisna od dinamike zagotavljanja
               finančnih virov. V tem trenutku tudi že poteka priprava strateškega načrta, programa.
               Mi računamo, da bomo za vsa ostala področja, državno cestno omrežje je v kilometrih
               dolgo nekaj čez 6.000 kilometrov in pa tako imenovanega B programa avtocest, ki nima
               zagotovljene finančne konstrukcije, in pa tudi razvoja železniške infrastrukture
               pripravili ustrezne modele financiranja, ki jih bomo seveda tudi potem na vladi na
               nek način preverili in pa sprejeli ustrezne odločitve.</p>
               <p>Holding Slovenske železnice PE, potniški promet v okviru strateškega projekta SP 10,
               torej modernizacija parka vlečnih in vlečenih vozil in racionalizacija vzdrževanja
               le-teh ter na podlagi rešitev tega projekta se pripravlja tako imenovana študija,
               ocena upravičenosti nabave ali najema novih voznih sredstev potniškega prometa. Kako
               bo pa država, ki je 100% lastnik tega holdinga Slovenskih ..../Opozorilni znak za
               konec razprave./ železnic, sodelovala pri tej posodobitvi, pa bomo po najboljših
               močeh poskušali zagotoviti ustrezna poroštva države za nakup voznih sredstev, kar bo
               seveda omogočilo holdingu Slovenskih železnic nabavo pod ustreznimi pogoji, ampak še
               vedno na podlagi modela financiranja, ki ga bomo pripravili še pred počitnicami
               letošnjega leta. Hvala lepa.</p>
            </sp>
            <sp xml:id="SDZ4-Redna-04-2005-03-21.sp243">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
            </sp>
            <sp xml:id="SDZ4-Redna-04-2005-03-21.sp244">

               <speaker>DR. MITJA SLAVINEC:</speaker>

               <p>Hvala lepa za odgovor. Glede na relativno dolgo časovno dinamiko me zanima, kako
               boste poskušali z obstoječimi možnostmi, če, kako zagotoviti, da bo na nekaterih
               progah, predvsem na teh, ki trajajo dlje časa, nivo kakovosti ponudbe primerljiv s
               tistim izpred nekaj časa.</p>
               <p>Predvsem me zanima: Kakšni so kriteriji glede razvrščanja oziroma glede izbire
               kakovosti vlakovnih kompozicij na posamezne proge? Na tistih progah, ki trajajo dlje
               časa, bi bilo objektivno pričakovati, da se potnikom zagotovi temu primerno udobje,
               kakovost in pa seveda tudi, da se predvidijo morebitne zamude, ki se izkazujejo, da
               so permanentne in jih že v naprej preprečiti, ker so na ta način verjetno lahko
               predvidljive. Kakšen razlog oziroma zakaj so kompozicije, ki so tukaj zbrane, takšne?
               Nekateri se potem upravičeno počutijo za manj vredne državljane. Takšne so reakcije s
               terena. Hvala lepa.</p>
            </sp>
            <sp xml:id="SDZ4-Redna-04-2005-03-21.sp245">

               <speaker>PODPREDSEDNIK MAG. VASJA KLAVORA:</speaker>

               <p>Prosim.</p>
            </sp>
            <sp xml:id="SDZ4-Redna-04-2005-03-21.sp246">

               <speaker>MAG. JANEZ BOŽIČ:</speaker>

               <p>Hvala lepa za dodatno vprašanje. Gospodu poslancu bi odgovoril naslednje.</p>
               <p>Problem, s katerim se ukvarjamo v tem trenutku, je problem manjkajočih sredstev
               vizavi proračuna 2005. Znano je, da je številka tam okoli 26 milijard tolarjev. To
               nam je v tem trenutku najbolj ključen problem. Zavedamo se problema dviga nivoja
               kvalitete storitev na tem železniškem prometu in bomo v okviru nadaljnje priprave
               ocen, koliko lahko investiramo na področju same izgradnje infrastrukture in tudi ob
               samih pogojih, te stvari dejansko preverili in ugotovili, kolikšna vlaganja so
               potrebna v te zadeve. In tisto, kar je vezano na izboljšanje samih storitev, je
               vezano na delo Holdinga Slovenskih železnic kot upravljavca železniške
               infrastrukture. Bomo pa seveda skozi konkretne kratkoročne ukrepe tudi to informacijo
               vam podali.</p>
               <p>Vprašanje kriterijev pa predlagam, da jih podamo kasneje v tisti obliki.</p>
            </sp>
            <sp xml:id="SDZ4-Redna-04-2005-03-21.sp247">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ministru za šolstvo in šport bo poslansko vprašanje postavil gospod Geza
               Džuban. Prosim.</p>
            </sp>
            <sp xml:id="SDZ4-Redna-04-2005-03-21.sp248">

               <speaker>GEZA DŽUBAN:</speaker>

               <p>Hvala lepa, predsedujoči. Spoštovani predstavniki vlade, kolegice in kolegi! Gospod
               minister, časopisne strani, radijske in televizijske oddaje so bile v zadnjem času
               kar napolnjene glede imenovanja ravnateljice v osnovni šoli Beltinci. Mandat
               dosedanji ravnateljici je potekel in se je ista ravnateljica pojavila kot kandidatka
               za naslednje mandatno obdobje. Za njeno imenovanje, ki je v vaši pristojnosti, je
               bila pospremljena s soglasjem kolektiva, s soglasjem sveta zavoda in občinskega
               sveta. Kljub vsemu temu po vmesnih zapletih kandidatke niste imenovali za
               ravnateljico za naslednje obdobje. Zakaj? Hvala lepa.</p>
            </sp>
            <sp xml:id="SDZ4-Redna-04-2005-03-21.sp249">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, gospod minister.</p>
            </sp>
            <sp xml:id="SDZ4-Redna-04-2005-03-21.sp250">

               <speaker>DR. MILAN ZVER:</speaker>

               <p>Hvala lepa tudi za vaše vprašanje. Ena od pristojnosti ministra je, da daje soglasje
               ali pa tudi ne daje soglasja k imenovanju ravnateljev. Tudi dosedanja praksa mojih
               predhodnikov je bila, da so vsi uporabljali oba inštituta, obe možnosti. Moj
               predhodnik je izdal približno eno soglasje na mesec in eno nesoglasje na mesec, in
               povprečje je tudi eno soglasje na dan, toliko je tega. Jaz sem glede tega veliko bolj
               skromen, tako da sem v treh mesecih in pol izdal samo eno nesoglasje in že je bil, se
               je ustvaril velik vihar glede tega.</p>
               <p>Ne bi želel prejudicirati stvari, dejstvo je, da smo dobili na ministrstvu 17.
               februarja in 25. februarja pisma in pritožbe na postopek, na proceduro, kakor tudi na
               določena investicijska dela, glede na nepravilnosti s strani vodstva šole, zato sem
               smatral, da je recimo utemeljen sum, da bi lahko bilo kaj narobe. Te stvari smo
               predali inšpektoratu, ki naj zadevo preveri in jaz nisem želel v dvomu dati soglasja
               nekomu za upravljanje tako odgovornega dela. Če bo zadeva jasna, če občina opravi
               svoje del, preveri, kako je bilo z investicijskim poslovanjem, potem ni nobenega
               razloga, da omenjena oseba ne bi dobila soglasja v prihodnosti. Če pa se seveda
               izkaže nasprotno, pa seveda tega soglasja ne bo imela.</p>
            </sp>
            <sp xml:id="SDZ4-Redna-04-2005-03-21.sp251">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Še želite? Prosim.</p>
            </sp>
            <sp xml:id="SDZ4-Redna-04-2005-03-21.sp252">

               <speaker>GEZA DŽUBAN:</speaker>

               <p>Medklic je bil, da bi posredovali tudi nekateri datum. 1. marca je bila na kolektiv
               šole naslovljena informacija, da so pomisleki takšni, kot jih gospod minister omenja.
               Kolektiv je 3. marca odgovoril, vendar 4. marca je že bilo negativno mnenje
               ministrstva, ki ni dalo soglasje na imenovanje. V tem pismu, ki je omenjeno, je
               problem v bistvu v tem, da sta to pismo napisala dva lokalna funkcionarja vladnih
               strank, mislim, da občinskega odbora SDS in podžupan občine Beltinci, ki sta si
               očitno vzela pristojnost, da odločata o usodi ravnateljice. Poleg pozitivnih
               soglasij, prejšnjih, mislim, da to gospod minister lahko potrdi, da so bila vsa
               soglasja, je pa bilo obdobje, ko je bilo možno preveriti nastalo situacijo oziroma
               neke pomisleke.</p>
               <p>Jaz osebno ne poznam te ravnateljice in me tudi ne zanima, pač pa je javnost bila
               razburjena, ker se postavlja vprašanje, ali bo potrebno v nadaljevanju, da bo nekdo,
               da bo imenovan, član neke primerne stranke oziroma ali bo politika vladnih strank
               odločala na lokalnem nivoju, kdo bo za karkoli imenovan. Hvala.</p>
            </sp>
            <sp xml:id="SDZ4-Redna-04-2005-03-21.sp253">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Izvolite.</p>
            </sp>
            <sp xml:id="SDZ4-Redna-04-2005-03-21.sp254">

               <speaker>DR. MILAN ZVER:</speaker>

               <p>Verjetno ne pričakujete, da odgovorim na zadnjo insinuacijo. Verjetno pa tudi ne
               pričakujete, da bom kar takole dajal soglasje, kljub temu, da obstaja recimo sum, da
               je kaj narobe v posameznem zavodu. Jaz sem vam povedal, da ne želim izdati soglasja
               brez dvoma. In to bom tudi izdal, ko bo čas. Nič ne gori voda, vodstvo šole ostaja do
               nadaljnjega enako. Če se izkaže, da je vse v redu, bo dobila soglasje, če se ne
               izkaže, da kaj ni v redu, pač ne bo tega soglasja prejela. Jaz tukaj ne vidim
               nobenega razloga za vihar.</p>
            </sp>
            <sp xml:id="SDZ4-Redna-04-2005-03-21.sp255">

               <speaker>PODPREDSEDNIK MAG. VASJA KLAVORA:</speaker>

               <p>Gospod poslanec Ljubo Germič bo ministru za okolje in prostor postavil poslansko
               vprašanje. Izvolite prosim.</p>
            </sp>
            <sp xml:id="SDZ4-Redna-04-2005-03-21.sp256">

               <speaker>LJUBO GERMIČ:</speaker>

               <p>Hvala lepa še enkrat, gospod predsednik. Spoštovane kolegice in kolegi. Spoštovani
               ministri.</p>
               <p>V naši državi je že nekaj let prepovedano proizvajati, dajati v promet in
               uporabljati azbest in azbestne izdelke. Žal pa se moramo še vedno soočati z veliko
               količino azbesta in azbestnih izdelkov v našem okolju, in sicer kot nevarno dediščino
               časov, ko so azbest kljub nekaterih opozorilom tudi v razvitih državah smatrali malo
               da ne za čudežni material.</p>
               <p>V preteklih letih je v naši državi vstopilo v veljavo kar nekaj podzakonskih
               predpisov, ki urejajo ravnanje z azbestom, in sicer pravilnik o pogojih, pod katerimi
               se lahko rekonstrukciji in drugih posegih odstranjujejo materiali, ki vsebujejo
               azbest, pravilnik o ravnanju z odpadki, ki vsebujejo azbest, in uredba o emisiji
               azbesta v zrak in pri odvajanju odpadnih voda.</p>
               <p>Zanima me gospod minister: Kako pristojne inšpekcije nadzirajo izvajanje omenjenih
               prepisov predvsem pri nadomeščanju gradbenih materialov, ki vsebujejo azbest? Vse
               prepogosto se še namreč dogaja, da na primer zamenjavo salonitnih plošč nestrokovno
               izvaja izvajalec, ki ni usposobljen za ravnanje z azbestno cementnimi odpadki, le-te
               se pa odloži na nelegalnih odlagališčih ali pa se jih celo uporabi kot material za
               utrjevanje raznih poti.</p>
               <p>Po nekaterih podatkih bi morali v Sloveniji v naslednjih letih zamenjati okoli 20
               tisoč ton azbestno cementnega gradbenega materiala letno.</p>
               <p>Ali ima ministrstvo za okolje in prostor oceno, koliko je potencialnih azbestno
               cementnih odpadkov, kako namerava nadzirati ravnanje s temi odpadki in ali razmišlja
               o morebitnih medijskih akcijah za osveščanje širše javnosti o nevarnosti teh
               odpadkov?</p>
               <p>Zanima me tudi: Ali ministrstvo za okolje in prostor meni, da bi bilo potrebno
               uvesti finančne spodbude za strokovno zamenjavo gradbenih materialov, ki vsebujejo
               nevarni azbest in za strokovno ravnanje s temi podatki? Po mojih podatkih lahko
               občani kot investitorji za tovrstna dela pridobijo zgolj kredit ekološkega razvojnega
               sklada Republike Slovenije, in še to zgolj za del investicijske vrednosti. Hvala lepa
               za odgovore, že v naprej.</p>
            </sp>
            <sp xml:id="SDZ4-Redna-04-2005-03-21.sp257">

               <speaker>PREDSEDNIK MAG. VASJA KLAVORA:</speaker>

               <p>Hvala. Gospod minister, prosim.</p>
            </sp>
            <sp xml:id="SDZ4-Redna-04-2005-03-21.sp258">

               <speaker>JANEZ PODOBNIK:</speaker>

               <p>Hvala za vprašanje spoštovanemu kolegu Ljubu Germiču. Vprašanje, ki je povezano na
               posledico azbestnih izdelkov, je zelo zapleteno. Jaz bi šel po vrsti, glede
               inšpekcij, potem ocena, koliko je potencialnih azbestno cementnih izdelkov oziroma
               odpadkov v Sloveniji, osveščanje javnosti in pa finančna stimulacija.</p>
               <p>Inšpekcija za okolje in naravo v okviru pristojnosti, ki jih določa zakon o varstvu
               okolja in zakon o inšpekcijskem nadzoru, izvaja nadzor nad ravnanjem z odpadki, ki
               vsebuje azbest. Posebna direktiva je bila sprejeta o preprečevanju in zmanjševanju
               onesnaževanje okolja z azbestom in direktiva je v celoti prenesena v slovenski pravni
               red tudi preko predpisov, ki jih je gospod poslanec že citiral, pa še nekateri
               dodatni so. Poleg inšpekcije za okolje in naravo pa nadzor nad določbami pravilnika,
               ki se nanašajo na delovne pogoje in izvajanje ukrepov varovanja delavcev pri delu s
               temi materiali, izvajajo inšpektorji, pristojni za delo. V skladu z letnim načrtom
               dela je inšpekcija za okolje in naravo inšpekcijski nadzor ravnanja z odpadki, ki
               vsebujejo azbest, v zadnjih dveh letih izvajala na treh nivojih. Nadzirala je osebe,
               ki so si pridobile pooblastila za ravnanje z odpadki, ki vsebujejo azbest, nadzirala
               je ravnanje s temi odpadki pri rušitvenih delih in pa nadzirala odlagališča
               nenevarnih odpadkov. Po podatkih, ki sem jih danes pridobil, je bilo v letu 2003 43
               takih pregledov, lani samo 9. Najpogostejše kršitve, ugotovljene v teh postopkih, so
               se pojavile pri ravnanju z odpadnimi azbestno-cementnimi gradbenimi odpadki (kritina
               in cevi). Ugotovljenih je bilo tudi več primerov, ko so odstranjevanje
               azbestno-cementne kritine, površine nad 1.000 kvadratnih metrov, izvajali izvajalci,
               ki za taka dela sploh niso imeli pooblastil. Razumljivo je, da so potem inšpekcije
               ukrepale v skladu s pooblastili.</p>
               <p>Drugo vprašanje, ali imamo na MOP oceno, koliko je potencialno azbestno-cementnih
               izdelkov in odpadkov. Ko se je pripravilo operativni program ravnanja z gradbenimi
               odpadki za obdobje 2004-2008, se je predpostavilo, da je bilo v Sloveniji v letih od
               1982 do 1997 prodanih približno 466.000 ton azbestno-cementne kritine. Nekaj te
               kritine je bilo že odstranjene. Če predpostavimo, da se bo življenjska doba teh
               izdelkov iztekla nekje med leti 2002 in 2020, potem smo ocenili, da bo statistično
               gledano v tem obdobju nastalo približno 24.000 ton odpadne azbestno-cementne kritine
               na leto. Ocena ministrstva za okolje in prostor je, iz tega operativnega ravnanja z
               azbestno-cementnimi izdelki se predpostavlja, da bo v letih od 2004 do 2020 nastalo
               približno 400.000 ton odpadne azbestno-cementne kritine.</p>
               <p>Vaše tretje vprašanje se dotika medijskega ozaveščanja javnosti. Zelo podpiram to
               vprašanje. Moj odgovor je naslednji. Na ministrstvu bomo skupaj z agencijo Republike
               Slovenije za varstvo narave pripravili posebno brošuro oziroma zgibanko na temo
               azbesta z vsaj naslednjimi vsebinami: splošno o azbestu, potem sanacija kritin iz
               azbesta in tudi informacije o ostalih azbestnih izdelkih. Predvsem pa bo ta
               informacija dopolnjena s podatkom, kam se sme odlagati te odpadke, na kakšen način,
               pod kakšnimi tehničnimi pogoji in tako naprej. In še vaše vprašanje, ki je vezano na
               finančne spodbude. Po podatkih, ki sem jih pridobil, je ekološki razvojni sklad, ki
               ga omenjate, v letu 2003 s krediti pomagal, da se je zamenjalo 43 tisoč kvadratnih
               metrov kritine, v lanskem letu pa bistveno več, 84 tisoč kvadratnih metrov te
               kritine. In kot je bilo že rečeno, zaenkrat je edini veljavni formalni instrument
               kredit občanom za nadomeščanje strešne kritine, ki vsebuje azbestna vlakna. In to
               zamenjavo pa lahko izvajajo le izvajalci, ki so registrirani za krovsko in kleparsko
               dejavnost in morajo tudi podpisati posebno izjavo. Eko sklad pa potem občasno in
               vzročno kontrolira na terenu, ali je bila zamenjava kritine res izvedena in običajno
               take kritine ne uporabljajo za druge namene, na primer pokrivanju drv, kar je zelo
               znana praksa bila po Sloveniji. .../Opozorilni znak za konec razprave./... Nimam pa
               dokončnega odgovora na vaše vprašanje, ali bomo uvedli tudi dodatne finančne spodbude
               za strokovno zamenjavo gradbenih materialov. To pa je izziv za moj mandat.</p>
            </sp>
            <sp xml:id="SDZ4-Redna-04-2005-03-21.sp259">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite prosim.</p>
            </sp>
            <sp xml:id="SDZ4-Redna-04-2005-03-21.sp260">

               <speaker>LJUBO GERMIČ:</speaker>

               <p>Mogoče samo eno dodatno vprašanje. Omenili ste dejavnosti inšpekcijskih služb v letu
               2003 in 2004. Vidimo, da jih je v letu 2004 bistveno manj, pri čemer ste navedli tudi
               količino zamenjav leta 2003 in leta 2004, ko jih je bilo bistveno več.</p>
               <p>Ali to pomeni, da je ozaveščenost bistveno večja, ali je aktivnost inšpekcijskih
               služb bistveno manjša oziroma ali je na tem področju manj potrebna? Hvala lepa.</p>
            </sp>
            <sp xml:id="SDZ4-Redna-04-2005-03-21.sp261">

               <speaker>JANEZ PODOBNIK:</speaker>

               <p>Hvala za dodatno vprašanje. Upam, da je ozaveščanje bistveno večje. Zelo pomembno pa
               je, na kakšen način se ti odpadki odlagajo. Po veljavni zakonodaji se lahko, kljub
               temu da so nevarni odpadki po svoji naravi, se jih lahko odlaga na komunalna
               odlagališča. Ampak z jasno tehniko, da se zasujejo ti odpadki in tako naprej.</p>
               <p>Jaz menim, da je bilo v Sloveniji tudi v zadnjih tednih in mesecih nekaj prakse, ki
               je bila povsem nasprotna od te, ki sem jo pravkar omenil. Tukaj je naloga konkretnih
               inšpekcijskih služb, da odreagirajo zelo jasno in potem predlagajo sankcije za tiste,
               ki ne spoštujejo veljavne zakonodaje.</p>
            </sp>
            <sp xml:id="SDZ4-Redna-04-2005-03-21.sp262">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Poslansko vprašanje ministru za zdravje bo postavil gospod Milan Petek.
               Prosim.</p>
            </sp>
            <sp xml:id="SDZ4-Redna-04-2005-03-21.sp263">

               <speaker>MILAN PETEK:</speaker>

               <p>Hvala lepa, predsedujoči za besedo. Spoštovani, upam, da še ne preveč utrujeni
               minister za zdravje. Želim vas vprašati o nekaterih vaših odločitvah, ki so po mojem
               v nasprotju z načelom gospodarnosti in učinkovitosti porabe javnih sredstev. Gre za
               nabavo linearnega pospeševalnika in nakup operacijskih miz, kjer ste na to načelo
               očitno pozabili.</p>
               <p>Prejšnji minister vas je ob predaji poslov seznanil z argumenti, po katerih je cena
               linearnega pospeševalnika oderuška in vam predlagal ponovitev razpisa. LDS je na
               tiskovni konferenci predložila dokazilo o ceni, ki jo taka oprema dosega v tujini in
               iz katere je mogoče zaključiti, da je bila cena opreme v Sloveniji vsaj za 200
               milijonov tolarjev previsoka.</p>
               <p>Tudi državna revizijska komisija je v svojih stališčih večkrat razlagala, da
               morebitna ugoditev pritožnikov na elemente razpisa še ne pomeni, da mora kupec opremo
               kupiti, posebej če je prepričan, da je cena previsoka. Nakup opreme po taki ceni ste
               utemeljili s tem, da jo bolniki nujno potrebujejo. To je nesporno res, vendar z
               ohlapnim razumevanjem takšnega stališča lahko povzročite legalizacijo izsiljevanja
               dobaviteljev, saj je v zdravstvu večina nabav nujna. Ta nujnost pa za vas ni ovira,
               da ne bi razveljavili postopka nabave 19 operacijskih miz, kjer je eden od
               dobaviteljev, torej tisti, ki je bil dobavitelj miz v razvpitem primeru Kliničnega
               centra, z vsemi manevri prepričeval, da bi sploh prišlo do odpiranja ponudb. Sedaj ko
               je do odpiranja ponudb končno prišlo in se je izkazalo, da so nekatere mize, ki so v
               široki uporabi tudi v razvitih državah kar polovico cenejše od miz v Kliničnem
               centru, pa ste zavrnili vse ponudbe. Ker so se sedaj nekateri ponudniki pritožili na
               takšno odločitev, ste krivdo, kako priročno, spet zvrnili na prejšnjega ministra, pa
               čeprav je jasno, da bi se lahko odločili za ponudnika, s katerim bi pridobili mize,
               ki bi bile polovico cenejše od tistih, kupljenih v Kliničnem centru.</p>
               <p>Sprašujem vas: Kako je možno, da pri tej vaši skrbi zaradi premalo finančnih
               sredstev, ki ste jo pred dvema urama izrazili poslancu Germiču, brez pomislekov
               kupujete po oderuški ceni, istočasno pa zavračate opremo po primernih torej nizkih
               cenah?</p>
               <p>Ali vam pri tem ravnanju morebiti svetuje tudi član vašega strokovnega sveta dr.
               Janez Zajc, ki je bil glavni akter razvpite kupčije z operacijskimi mizami v
               Kliničnem centru?</p>
               <p>Ali gre pri tem za rehabilitacijo ljudi, ki so sodelovali pri tisti nabavi?</p>
               <p>Če se boste ponovno odločali za najdražjega ponudnika, boste skupaj z razliko v ceni
               pospeševalnika zapravili vsaj pol milijarde javnega denarja. Koliko nujno potrebne
               opreme bi lahko kupili za izgubljene pol milijarde je vam seveda najbolj jasno. Ali
               pa boste morda na ta račun zmanjšali pravice zavarovancev? Se zahvaljujem, gospod
               minister.</p>
            </sp>
            <sp xml:id="SDZ4-Redna-04-2005-03-21.sp264">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Minister za zdravje, prosim.</p>
            </sp>
            <sp xml:id="SDZ4-Redna-04-2005-03-21.sp265">

               <speaker>ANDREJ BRUČAN:</speaker>

               <p>Hvala lepa za besedo, gospod predsedujoči. Hvala tudi za vprašanje, ki kaže popolno
               nepoznavanje situacije na tem področju in je bilo pač narejeno v nekem poslanskem ali
               v neki strankarski skupini, nekem odboru, na podlagi nekih zavajujočih podatkov.
               Poslansko vprašanje, ki ste mi ga postavili, primerja neprimerljive stvari, istočasno
               pa je tudi v celoti netočno. To je bolj trditev, kar ste govorili, kot pa vprašanje.
               Mi nismo zavračali nobene ponudbe operacijskih miz do sedaj, ki je bila cenejša in
               celo zato, ker je bila cenejša. Strokovna komisija za vodenje postopkov javnega
               natečaja, ki jo je imenoval prejšnji minister, ta komisija je še v isti sestavi vse
               ponudbe za 19 operacijskih miz za več slovenskih bolnišnic zavrnila, ker nobena od
               teh ponudb ni bila pravilna in ker na podlagi veljavnega zakona, katerega ustrezne
               spremembe smo že predlagali, ni mogla ravnati drugače. Vi ste bili seveda v teh
               podatkih, ki ste jih tu navajali, popolnoma zavedeni od nekoga, ki je bil v središču
               dogajanja v prejšnjem mandatu. Seveda niti po predmetu še manj pa po vrednosti in
               niti po postopku ni mogoče primerjati med seboj javnega naročila teh 19-ih
               operacijskih miz z nedavno kupljeni linearni pospeševalnik s stereotaktično in
               dozimetrično opremo za onkološki inštitut v Ljubljani, ki sta bili povod zgoraj
               omenjeni predlog za spremembe zakona o javnih naročilih.</p>
               <p>Čeprav v tehtnih dvomih glede ponujene cene, je ministrstvo za zdravje postopek, ki
               ga je začel tudi že prejšnji minister z napačnim razpisom, moralo zaključiti z
               nakupom opreme, ker sta mu tako odločitev kot edino možno, ni res, da bi lahko mi
               storili, kaj drugega, čeprav bi se v končni fazi tudi lahko za to odločili, vendar je
               bila edina možna rešitev v tistem času po nareku dveh zaporednih odločitev državne
               revizijske komisije smo se takrat odločili za nakup tega aparata. Še enkrat
               poudarjam, to je posledica napačnega razpisa v prejšnjem ministrstvu, ki v razpisu
               niti ni ločilo stereotaktične opreme od dodatkov, ki so za to potrebni in za katere
               cena znese približno 200 milijonov. Seveda ob takih razlagah in takih vprašanjih, kot
               jih sedaj postavljate, ugotavljam, da stvari ne poznate in da vam je to stvar
               verjetno nekdo tudi malo priporočil, da jo danes tukaj predstavite, ker sem o isti
               stvari že pred pol ure govoril na televiziji, s tem akterjem seveda. Odločili smo se
               pa za ta način, za ta nakup zaradi tega, ker smo hoteli pomagati pacientom, ki na
               obsevanje čakajo, ki imajo karcinom in ki bodo, če bomo čakali še dolgo časa, na vaš
               način, kakršnega ste imeli v prejšnjem mandatu, čakali še dolgo časa in zato umirali.
               Mi se za tak način nismo odločili. Odločili smo se pa za način, v katerem bomo
               pacientom v prihodnje čim hitreje nakupili primerno opremo, ki bo pa tudi primerno
               poceni. To bomo dosegli na dva načina, da bomo po eni strani postopek poenostavili,
               onemogočili v prihodnje nepotrebne pritožbe, kakršne sedanja zakonodaja dovoljuje, po
               drugi strani pa kontrolirali tudi cene tistih, ki so sedaj dejansko lahko postavili
               previsoke cene, za katere pa ni prav nobenih podatkov. Tisto, kar vi govorite, da
               imate neke podatke in o katerih govori tudi bivši minister, seveda tistih cen nikjer
               in nikoli nisem niti videl, kaj šele, da bi bile te cene res prave. Ko bodo enkrat te
               cene prave, ko bom jaz te podatke dejansko dobil, takrat se lahko začnemo pogovarjati
               o eventualno visoki ceni.</p>
               <p>Kar se tiče 19 operacijskih miz in drugih podtikanj, ki so se tu pojavila v zvezi s
               primarijem Zajcem, ni imel nič zraven pri tej zadevi. To vam garantiram 100%, razen
               tega vam lahko povem, da je bil za enkrat na sodišču oproščen. Če to za vas nič ne
               pomeni, potem je to pač stvar, kako nekateri gledajo na sklepe sodišča. Tam, kjer jim
               je prav, tam velja sklep sodišča, tam, kjer jim ni prav, pa tudi ne. Tak način je bil
               prej dolgo časa v veljavi in upam, da v prihodnje ne bo več. Hvala lepa.</p>
            </sp>
            <sp xml:id="SDZ4-Redna-04-2005-03-21.sp266">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite, prosim.</p>
            </sp>
            <sp xml:id="SDZ4-Redna-04-2005-03-21.sp267">

               <speaker>MILAN PETEK:</speaker>

               <p>Zanimivo, do sedaj v vseh 40-ih vprašanjih ni bilo vsaj po moji presoji tako gnevnega
               odgovora, kot je bil ta. Jaz vas nisem nič drugega vprašal, kot na način, kot se to
               sprašuje. Ne vem, kako ste delali vi, ko ste bili poslanec. V poslanski skupini se
               formirajo vprašanja in nekdo od poslancev na ta način vprašanje predstavi. Moj namen
               je bil dobiti jasen odgovor, dobiti vaša zagotovila, da menite, da ste ravnali
               pravilno, da ste ravnali zakonito. Vi ste o tem prepričani, mi o tem nismo
               prepričani. Valite pač krivdo na bivšega ministra, ki je kot izgleda odgovoren za
               vse, tudi za to strokovno komisijo, ki je sedaj pod vašim vodstvom baje ugotovila, da
               nobene ponudbe niso primerne, istočasno ste jo pa prej negirali, kako je slab razpis
               pripravila. To kaže na neko zmedenost v ravnanju v nekem zagonskem obdobju, dokler ne
               boste pripravili seveda takšne podlage za razpise, ki bi vam ustrezali in kot vi
               menite, da bi torej zagotavljali izbor na tak način, kot boste vi želeli. Jaz ne bi
               rad niti dopolnilnega odgovora, če pa še imate kaj na to povedati, pa bom vesel.</p>
            </sp>
            <sp xml:id="SDZ4-Redna-04-2005-03-21.sp268">

               <speaker>ANDREJ BRUČAN:</speaker>

               <p>Jaz nisem gnevno odgovoril, jaz sem odgovoril na nekatere insinuacije, ki so se v tem
               vprašanju pojavile in na katere sem pač bil dolžan odgovoriti. Še posebej sem pa bil
               dolžan odgovoriti na ta vprašanja pred pol ure po opravljenem soočanju z bivšim
               ministrom na televiziji, kjer so se pojavila popolnoma ista vprašanja, popolnoma ista
               zavajanja, kot ste jih vi tukaj predstavili. Jaz sem vam samo na to odgovoril in
               nimam kaj dodati k temu, kar sem rekel, še enkrat povem. Najprej, meni pomeni največ,
               da bomo paciente pozdravili. Ali je v neki situaciji, boste sedaj ugotovili ali pa
               bomo ugotovili, da je bil po nabavi po nekem razpisu, ki ga je prejšnje ministrstvo
               še speljavalo, sedaj neka miza ali pa nek material, preplačan, seveda v tem primeru -
               to bomo lahko ugotovili kasneje. Ta trenutek je najbolj pomembno, da smo za paciente
               dobili mizo oziroma pospeševalnik, ki bo paciente zdravil, da ne bodo zaradi
               nekaterih posameznikov in njihove trme pacienti nastradali. Mi bomo te stvari že
               uredili v našem mandatu, z našimi razpisi in na način, ki bo tudi zakonit.</p>
            </sp>
            <sp xml:id="SDZ4-Redna-04-2005-03-21.sp269">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospa Majda Širca ima poslansko vprašanje za ministra za šolstvo in
               šport. Prosim.</p>
            </sp>
            <sp xml:id="SDZ4-Redna-04-2005-03-21.sp270">

               <speaker>MAJDA ŠIRCA:</speaker>

               <p>Ministru Zveru postavljam vprašanje: Zakaj se je v primeru osnovne šole Bršlin v
               občini Novo mesto odločil tako, kot se je odločil? Zakaj se je odločil za model
               segregacije, za ločevanje otrok pri pouki na podlagi etnične pripadnosti?</p>
               <p>Gospod Zver, se vam ne zdi, da je to pristop, ki ga ne podpirajo nikjer v Evropski
               uniji? Se vam ne zdi, da smo v Sloveniji, in to leta 2005, in da nismo na jugu
               Združenih držav Amerike, kjer so nekoč zvezne države dokazovale intelektualno
               nesposobnost Afroameričanov?</p>
               <p>Ali menite, da so romski otroci intelektualno manj sposobni, kot so otroci
               Slovencev, glede na to, da ste jih avtomatično potisnili v ločeno skupino, ne glede
               na to, kakšen je njihov dejanski nivo znanja?</p>
               <p>Se vam tudi ne zdi, da način, ki je bil podoben na Slovaškem, vam vzorni Slovaški,
               kjer so bili ločeni romski vrtci, ločene romske šole, kjer so bili prilagojeni
               programi, je bil tovrsten model postavljen pod vprašaj oziroma ga je Evropska unija
               ostro kritizirala. Ampak ni se nam treba ozirati v Evropsko unijo, vprašati moramo
               starše in tudi šolnike, zagotovo pa ne podpirati tovrstne segregacije, kot ste jo
               izpeljali vi, seveda, kot smo zasledili, pod nekim alibijem, da ste kot odrešitelj
               rešili neko trenutno situacijo, s tem pa po našem mnenju povzročili velike
               nepravilnosti v tej družbi, ki imajo lahko še velike posledice. Hvala.</p>
            </sp>
            <sp xml:id="SDZ4-Redna-04-2005-03-21.sp271">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDZ4-Redna-04-2005-03-21.sp272">

               <speaker>DR. MILAN ZVER:</speaker>

               <p>Za to vprašanje se seveda ne bom zahvalil, kot smo se zahvaljevali za vsa ostala
               vprašanja, ker je nekorektno in žaljivo ter na nek način trivialno.</p>
               <p>Vsi dobro vemo, kaj se je zgodilo in kaj se je dogajalo na tej šoli zadnja leta, da
               je prihajalo do ostrih konfliktov med eno in drugo skupino staršev, tudi Romi so
               Slovenci, med drugim, sam jih ne ločujem na Rome in jih ne imenujem za Neslovence,
               kakor vi. In prišlo je do konflikta, ko je celo grozilo, da ne bo pouka na tej šoli.
               Lahko je biti pameten in teoretizirati, ampak v tej situaciji je minister moral
               rešiti vzgojno-izobraževalni proces in poiskati optimalno rešitev, ki bo zadovoljila
               obe strani. Ta rešitev je zadovoljila obe strani, bila je soglasno sprejeta. Res je,
               da so nekateri veliko kurili in podkurili in žgali. Seveda tiste, ki so to delali, ni
               peklo, peklo je druge in jih še peče. Moram reči, da situacija videna iz kabineta
               tukaj iz Ljubljane je bistveno drugačna, kot je situacija na tej šoli, torej na
               terenu.</p>
               <p>Približno model, ki smo ga iznašli skupaj na ministrstvu tudi s strokovnimi službami
               - ne minister sam ni bil odrešenik - odgovarja nekim splošnim standardom, tudi
               zakonskim predpisom in ni v nasprotju s splošnimi direktivami, usmeritvami, niti z
               evropskimi direktivami ne. Gre za splošno sprejet model, recimo, tudi na Finskem in
               tudi pri nas so podobne rešitve znane, tudi uzakonjene. Gre za posebne učne skupine,
               v katerih so učenci s posebnimi učnimi potrebami. Ti modeli se v Evropi različno
               imenujejo, od specialne edukacije in podobno. Skratka, ne gre za nobeno segregacijo,
               ne gre za ustanavljanje nobenih posebnih oddelkov, nobenih posebnih šol, kot vi
               želite to predstaviti. Čeprav je bila že v času vašega ministra, ministra iz vaše
               stranke, šola in še obstaja šola, ki je imela posebne oddelke in takrat niste nikoli
               govorili, da minister Gaber ali pa še kdo prej segregira romske otroke. Sedaj pa ne
               gre za ustanavljanje posebnih oddelkov, sedaj gre za ustanavljanje posebnih učnih
               skupin, kar je neka sistemska rešitev, ki je poznana tudi v tujini, ne samo na
               Slovaškem, tam gre za drugačen model.</p>
               <p>Sicer pa je dejstvo naslednje. Če vi poskušate na eni strani preveč intenzivno
               integrirati otroke v neko skupino ali eno skupino v večinsko družbeno skupino, jo
               nasilno asimilirate, ne vem, če dosežete optimalen rezultat in njihovo zadovoljstvo.
               Tukaj je bil glavni razlog za to, poleg ne varnosti, poleg občutka ne varnosti otrok,
               tudi kvaliteta pouka, ki je šepala pri obeh skupinah. Torej na eni strani lahko imamo
               izrazito nasilno asimilacijo in integracijo, h kateri očitno vi strmite, in na drugi
               strani lahko namesto segregacije uporabite kakšen pozitiven pojem, avtonomija ali pa
               pozitivna diskriminacija. Ali mislite, da logika manjšinskih šol temelji na
               asimilaciji madžarske in italijanske manjšin? Nikoli niso optimalno čiste rešitve.
               Čistih rešitev ni. Tukaj je vmesna rešitev, vmesna rešitev, ki ne odstopa od splošnih
               direktiv inkluzije, integracije, niti ni v nasprotju z zakonskimi določili. Recimo
               37. člen pravi, učenci enega ali več razredov ali oddelkov so pri vzgojnem
               izobraževalnem delu lahko razporejeni v učne skupine. Standarde in normative za
               oblikovanje učnih skupin določi minister. Hvala lepa.</p>
            </sp>
            <sp xml:id="SDZ4-Redna-04-2005-03-21.sp273">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Izvolite.</p>
            </sp>
            <sp xml:id="SDZ4-Redna-04-2005-03-21.sp274">

               <speaker>MAJDA ŠIRCA:</speaker>

               <p>Kolikor lahko v kratkem času vaša nanizana dejstva komentiram, da bi speljala še
               dodatno vprašanje. Pravite, da vsi dobro vemo, kaj se je zgodilo na tej šoli.</p>
               <p>Več ali manj, ne vsi, dobro vemo, kaj se je zgodilo na tej šoli. Dejstva, ki so se
               dogajala že pred oktobrom, skratka v predvolilnem obdobju, so šla v tisto smer, kjer
               so se pravzaprav vznemirjenja, razpihovanja, nesoglasja med romsko in slovensko
               populacijo dogajala zelo intenzivno. In ta dejstva so rezultirala tudi v nestrpnosti,
               ki so se na nek način reševala na bremenih otrok in tudi šole. To so dejstva.</p>
               <p>Drugič. Pravite, da rešitev, s katero ste prišli, je zadovoljila obe strani.
               Novomeški romski svetnik je izrazil jasno stališče, da predstavniki Romov ne želijo,
               da bi njihovi otroci na šoli s predvideno delitvijo bili obravnavani kot manj vredni.
               In tudi predstavniki staršev, ki so zbrali okoli 400 podpisov, da bi se otroci
               porazdelili enakomerno, po vseh šolah novomeških občin, niso soglašali s tem.</p>
               <p>Ampak sprašujem vas: V tem primeru, če se tovrstna napetost, ki je bila, kot pravim,
               strankarsko umetno izzvana s tem vpletanjem otrok, povzroča še naprej konflikte, kaj
               boste storili vi in vaš predsednik, da bi vaši, bom rekla, aktivisti po Sloveniji
               prenehali s povzročanjem škode državljankam in državljanom, še posebej najmlajšim
               generacijam v bodoče?</p>
            </sp>
            <sp xml:id="SDZ4-Redna-04-2005-03-21.sp275">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospod minister.</p>
            </sp>
            <sp xml:id="SDZ4-Redna-04-2005-03-21.sp276">

               <speaker>DR. MILAN ZVER:</speaker>

               <p>Tega zadnjega res nisem razumel. Kako to mislite? Prosim, če lahko pojasnite
               vprašanje.</p>
            </sp>
            <sp xml:id="SDZ4-Redna-04-2005-03-21.sp277">

               <speaker>PODPREDSEDNIK MAG. VASJA KLAVORA:</speaker>

               <p>Prosim, če lahko še enkrat pojasnite vprašanje.</p>
            </sp>
            <sp xml:id="SDZ4-Redna-04-2005-03-21.sp278">

               <speaker>MAJDA ŠIRCA:</speaker>

               <p>Glede na to, da je nestrpnost na šoli nastala z umetnim vnašanjem nestrpnega
               vzdušja, ki je posledično rezultiralo tudi v konfliktih, ki ste jih potem tako
               blagodejno rešili, se sprašujem, če se bodo take nestrpnosti nadaljevale in bodo šle
               na račun otrok in njihovih integracij in segregacij, kot pravite vi, sprašujem vas:
               Kaj boste naredili, če bodo take napetosti še prisotne v drugih šolah? Ali boste
               potem segregirali tudi druge romske otroke v primerih, ko boste morali reševati take
               napetosti, ne način integriranja, ampak segregiranja?</p>
            </sp>
            <sp xml:id="SDZ4-Redna-04-2005-03-21.sp279">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod minister, prosim.</p>
            </sp>
            <sp xml:id="SDZ4-Redna-04-2005-03-21.sp280">

               <speaker>DR. MILAN ZVER:</speaker>

               <p>Bilo bi zelo dobro, da bi se vsi oglasili, vse politične stranke, da bi čim manj
               podpihovali tovrstne nestrpnosti. Še posebej bi želel prositi Liberalno demokracijo
               Slovenije za to, tudi v novomeškem primeru, v primeru Bršlina. Mi bomo seveda ravnali
               tako v skladu z zakonskimi določili in predpisi, nič v nasprotju z njimi, niti z
               mednarodnimi deklaracijami, priporočili, smernicami, konvencijami, tudi v prihodnje.
               Upam, da do eskalacij, novih eskalacijskih konflktov med temi skupinami v prihodnje
               ne bo prišlo. Poskušali bomo tudi uvesti ali pa razmisliti, ali tisti model
               segregacije, na katerega vi pozabljate, ki sem ga podedoval kot dediščino prejšnjega
               ministrstva, spraviti na kakšen boljši, bolj human nivo, kot je sedaj. Tudi o tem bo
               treba razmisliti in najti ugodno rešitev za dotično šolo, ki ima dva tovrstna
               oddelka, za katera sem izvedel šele sedaj v zadnjih dneh. Želel bi, da se taka
               vprašanja, ki so dejansko pereča, ki povzročajo hujše konflikte, ne politizirajo. Mi
               smo našli dogovor in konflikt in obe strani sta se strinjali s tistim modelom, dokler
               ni prišla strankarska politizacija kasneje, naknadno in ko so si nekateri premislili
               in niso več držali dogovora. Tisti gospod, o katerem govorite, se je strinjal z
               rešitvijo, s tem modelom zaradi tega, da ne bo treba njihovih otrok nasilno
               prevažati, preseljevati v druge šole. To je bil njegov ključni kriterij za rešitev in
               temu je bilo ugodeno s to rešitvijo.</p>
            </sp>
            <sp xml:id="SDZ4-Redna-04-2005-03-21.sp281">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. In končno še zadnje poslansko vprašanje. Gospod dr. Mitja Slavinec ga bo
               podal ministru za visoko šolstvo, znanost in tehnologijo. Opozarjam vas, da ministra
               ni v dvorani. Zato vas sprašujem: V kakšni obliki želite odgovor, v pismeni ali ustno
               na prihodnji seji?</p>
            </sp>
            <sp xml:id="SDZ4-Redna-04-2005-03-21.sp282">

               <speaker>DR. MITJA SLAVINEC:</speaker>

               <p>Vprašanje bom zastavil in pričakujem ustni odgovor na prihodnji seji.</p>
            </sp>
            <sp xml:id="SDZ4-Redna-04-2005-03-21.sp283">

               <speaker>PODPREDSEDNIK MAG. VASJA KLAVORA:</speaker>

               <p>V redu. Prosim, da postavite vprašanje.</p>
            </sp>
            <sp xml:id="SDZ4-Redna-04-2005-03-21.sp284">

               <speaker>DR. MITJA SLAVINEC:</speaker>

               <p>Zanima me, kakšno je uradno stališče ministrstva do stališča nedavnega predsednika
               strokovnega sveta SDS in po novem predsednika sveta za visoko šolstvo do zapiranja
               sej sveta za visoko šolstvo za javnost. Hvala lepa.</p>
            </sp>
            <sp xml:id="SDZ4-Redna-04-2005-03-21.sp285">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. S tem zaključujemo poslanska vprašanja. Predsedniku vlade, ki je bil
               prisoten, in vsem prisotnim ministrom se zahvaljujem za podane odgovore. S tem
               zaključujem to točko dnevnega reda.</p>
               <p>Prekinjam 4. sejo državnega zbora Republike Slovenije, ki jo bomo nadaljevali jutri
               ob 10.00 uri. Lahko noč! <title>(SEJA JE BILA PREKINJENA 21. MARCA 2005 OB 20.48 URI.)</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ4-Izredna-31-2007-11-27">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|DEDB741BBDAF0C34C12573B5003A3BAA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=DEDB741BBDAF0C34C12573B5003A3BAA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ4-Izredna-31-2007-11-27.DZ" n="31">
               <name>Izredna</name>
               <date when="2007-11-27"/>
            </setting>
         </settingDesc>
         <particDesc>
            <listOrg>
               <org xml:id="SDZ4-Izredna-31-2007-11-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 30. izredne seje</stage>
            <stage type="date">(27. november 2007)</stage>
            <stage type="chairman">Sejo je vodil mag. Vasja Klavora, podpredsednik Državnega zbora.</stage>
            <stage type="time">Seja se je pričela ob 9.01.</stage>


            <sp xml:id="SDZ4-Izredna-31-2007-11-27.sp1">

               <speaker>PODPREDSEDNIK MAG. VASJA KLAVORA:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 30. izredne seje Državnega zbora Republike Slovenije.</p>
               <p>Obveščen sem, da se današnje seje ne morejo udeležiti naslednji poslanci: dr. Marko
               Pavliha, Bogdan Barovič in Samo Bevk od 15.00 ure dalje.</p>
               <p>Nadaljujemo s <title>1. točko dnevnega reda - razprava o posameznih delih Predloga
                  sprememb proračuna Republike Slovenije za leto 2008,</title> in sicer s posebnim
               delom predloga sprememb proračuna.</p>
               <p>Včeraj ob zaključku seje smo ostali pri razpravi o podprogramu Upravljanje in tekoče
               vzdrževanje državnih cest proračunskega uporabnika Direkcije Republike Slovenije za
               ceste, zato s tem delom tudi nadaljujemo. Želi morda k tej točki, k tema dvema
               amandmajema k podprogramu Upravljanje in tekoče vzdrževanje državnih cest kdo
               razpravljati? Prijava teče. Besedo ima gospod Bojan Kontič. Izvolite, prosim.</p>
            </sp>
            <sp xml:id="SDZ4-Izredna-31-2007-11-27.sp2">

               <speaker>BOJAN KONTIČ:</speaker>

               <p>Hvala lepa, gospod predsednik. Ne vem povsem natančno oziroma ali sem vas natančno
               razumel, ali je to razprava o vseh teh 54 amandmajih, ki so vloženi. Verjetno je,
               kajne? Ker sem k temu podpoglavju vložil štiri amandmaje, na žalost lahko ugotovim,
               da jih niti odbor, pred tem pa seveda Vlada nista podprla in usoda mi je kar nekako
               znana v tem parlamentu. Tudi sam soglašam z oceno, ki jo je včeraj ob zaključku seje
               podal gospod Veber, da je zelo odvisno, kako je Vlada naklonjena določenemu prostoru,
               predvsem od tega, ali od tam prihajajo koalicijski poslanci ali ne.</p>
               <p>Štirje amandmaji, ki sem jih vložil in za katere nagovarjam kolegice in kolege, da
               jih podprejo, rešujejo perečo problematiko, v kateri se je znašlo okolje, iz katerega
               izhajam. Naj povem, da sicer v neki dogledni prihodnosti imamo možnost, da bomo naš
               prostor povezali z avtocestnim križem na način, da bomo v prostor umestili hitro
               cesto. To pa seveda do takrat pomeni še vedno težave, s katerimi se srečujemo danes,
               torej, prevoznost sedanjih cest, varnost sedanjih cest in tudi urejenost sedanjih
               cest. Večkrat sem v tem Državnem zboru že govoril o tem in bom to priložnost
               izkoristil tudi danes, da opozorim na nujnost obnove cest oziroma posodobitve cest
               tudi v času, ko načrtujemo oziroma se pripravljamo na tako imenovano tretjo razvojno
               os.</p>
               <p>Cesta, ki povezuje avtocestni križ preko Šaleške doline s Koroško, ki je v izrazito
               slabem stanju glede prevoznosti, glede same prometne varnosti, nekaj posegov je bilo
               v preteklosti tudi opravljenih na tej cesti. So pa težave in vedno znova smo z njimi
               soočeni takrat, ko je nevarnost poplavljanja v Sloveniji, takrat smo običajno v naši
               dolini kar nekako odrezani od sveta. Moj predlog tega amandmaja je, da bi na odcepu
               te ceste, tam, kjer je pač poplavljena ogroženost največja, nekaj postorili za to.
               Morda bo dovolj nasip, da dvignemo nivo ceste, da bi preprečili poplavljanje. Vlada
               pravi, da je to neizvedljivo, ker ni projektov. Zanimivo je, da potem pri enem
               amandmaju, s katerim pa želim uresničiti želje ali pa prispevati k temu, da se
               uresničijo želje krajanov in krajank Šaleka po prehodu za pešce na državni cesti. Tam
               pa Vlada pravi, da je sicer izvedljivo, vendar ni možno, zaradi tega, ker pač
               posegamo v drug proračunski porabnik. Jaz si pač drugače ne znam predstavljati, kako
               lahko pripravimo amandmaje oziroma spremembe proračuna, ne da bi posegli v druge
               proračunske uporabnike. In še dva amandmaja sta vezana na dve cesti v Šaleški dolini,
               torej ena je ta, ki povezuje Velenje s Polzelo in z avtocestnim križem, ta je
               uničena, nevarna in bi jo bilo potrebno sanirati, in cesta, ki potem nekako povezuje
               tudi Koroško, Šaleško dolino preko Škal, Plešivca, Graške gore, ki je prav tako
               potrebna obnove.</p>
               <p>Torej, to so ti štirje amandmaji, ki so vloženi z moje strani. Pričakujem torej, da
               boste še enkrat razmislili o tem, ali je vredno morda sredstva nameniti tudi tja,
               kjer ni koalicijskih poslancev, kjer ni koalicijskih županov in morda prisluhniti
               tudi kateremu izmed opozicijskih amandmajev. Jaz se sicer bojim, da so moje želje
               oziroma upanja preoptimistična, ampak enkrat se je to v tem Državnem zboru še
               zgodilo, torej v prvem letu tega mandata, ko je bil sprejet amandma, na podlagi
               katerega smo potem lahko določene posege na cesti Arja vas-Velenje tudi opravili. Ali
               so bili opravljeni dobro ali ne, prepuščam presoji uporabnikov in seveda tudi tistih,
               ki so strokovnjaki na tem področju, da pa je potrebno veliko kaj še postoriti, pa se
               verjetno strinjamo vsi. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp3">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Sašo Peče. Prosim.</p>
            </sp>
            <sp xml:id="SDZ4-Izredna-31-2007-11-27.sp4">

               <speaker>SAŠO PEČE:</speaker>

               <p>Spoštovani prisotni. Rad bi predstavil nekaj predlogov sprememb, torej amandmajev
               podanih, s strani Nacionalne stranke, predvsem kar se tiče Mestne občine Maribor,
               občine Starše in občine Miklavž na Dravskem polju.</p>
               <p>Dovolite pred tem, da zastavim vprašanje ministru za finance: Kaj so kriteriji, ki
               jih Vlada Republike Slovenije zasleduje ali uporablja pri izboru posameznih
               amandmajev? Včeraj je moj poslanski kolega Boštjan Zagorac govoril o tem, da se
               nikoli ne upošteva dejanska potreba na terenu oziroma posameznih lokalnih skupnosti,
               kadar imamo področje infrastrukture, ampak, da se vedno in znova ter le upošteva
               strankarska pripadnost, torej tako imenovani vladajoči poslanci ali opozicijski
               poslanci. Iz tega naslova vas bom jaz poskušal, cenjene poslanke in poslanci, še
               enkrat prepričati o nujnosti amandmajev, ki jih vlagamo.</p>
               <p>Prvič govorimo o amandmaju, ki bi povezoval center Mestne občine Maribor ali Mestne
               četrti Melje z Malečnikom. Dejstvo je, da se Mestna občina Maribor ravno tako kot
               Mestna občina Ljubljana duši v gostem prometu. S sprejemom tega amandmaja, ki
               zagotavlja finančna sredstva za rekonstrukcijo cest, za katere so vsi plani in načrti
               narejeni, bi se močno izognili dnevni tranziciji oziroma mnogo lažje izpolnili tisto
               nalogo, ki jo državljani od nas pričakujejo. Verjamem, da kdorkoli med vami se je
               imel možnost peljati po omenjeni cesti, ve, da govorim o zadevi, ki je nujno potrebno
               letošnje oziroma državne intervencije za leto 2008. Iz tega naslova vas prosim za
               podporo. Še enkrat poudarjam, gre za cesto, ki bo omogočala migracijska dnevna
               gibanja iz centra mesta napram drugim koncem Mestne občine Maribor.</p>
               <p>V nadaljevanju oziroma še to, cena za omenjen poseg bi bila po izračunih
               strokovnjakov, ki iz tega namena prihaja iz Mestne občine Maribor, 100 tisoč evrov.
               To je približno toliko, kolikor Vlada Republike Slovenije namenja za mednarodno
               traktorsko tekmovanje v prihodnjem letu. Iz tega naslova vas sprašujem o smiselnosti
               po eni strani mednarodnega traktorskega tekmovanja ali pa o potrebi, da se v drugem
               največjem slovenskem mestu, torej Mestni občini Maribor, zagotovi izvedba in
               življenje ene izmed bolj vitalnih cestnih povezav na omenjenem področju.</p>
               <p>V nadaljevanju bi rad spregovoril tudi o amandmaju, namenjenem občini Starše, kjer bi
               se obnovil 8,5 kilometrski cestni trak, predvsem iz naslova varnosti. Vsi tisti, ki
               poznate lokacijo omenjene občine - nahaja se v bližini Mestne občine Maribor - veste,
               da gre za enega bolj nevarnih cestišč v okviru naše države. Zato bi bilo prav, da iz
               tega naslova in predvsem iz naslova varnostni udeležencev v prometu pristopite na
               pomoč temu delu naše države.</p>
               <p>Prav tako pa bi rad spregovoril tudi o predlogu sprememb, ki se dotikajo Občine
               Miklavž na Dravskem polju, in sicer za izvedbo kolesarske poti med Mariborom in
               Ptujem. Verjamem, da prav tako vsi poslanci poznamo problem omenjenega cestišča,
               torej tistega cestišča, ki ga je skorajda nemogoče prečkati ne samo v poletnih
               mesecih, ampak tokom celotne sezone. Glede na to, da gre za dokaj zanemarjen del
               Slovenije, kar se tiče logistične infrastrukture s strani Vlade Republike Slovenije,
               in glede na to, da je povsod dokumentacija že narejena, vas prosim za podporo. Ne
               zahtevam, da se v okviru Vlade Republike Slovenije odpoveste mednarodnemu
               traktorskemu tekmovanju, v kolikor vas to veseli, nasprotovali temu ne bomo. Želimo
               pa le izpostaviti prioritete v okviru dela Vlade Republike Slovenije in da
               eksebicionizem v smislu slikanja ob traktorjih v primerjavi z varnostjo udeležencev v
               cestnoprometnih zadevah - in predvsem pomoč pri olajšanju dnevne migracije ljudi v
               okviru Mestne občine Maribor - ne sme biti primerljivo.</p>
               <p>Iz tega naslova poslanke in poslanci, tokrat na vas, glede na to, da se je Vlada že
               negativno opredelila do Mestne občine Maribor, ko se je Vlada že negativno opredelila
               do občine Starše, in da se je Vlada že negativno opredelila do občine Miklavž na
               Dravskem polju, da vsaj vi pokažete in se zavedate, iz katerih sredin prihajate, in
               da ste dejansko izvoljeni s strani ljudi. Od Vlade Republike Slovenije, roko na srce,
               sem bil zelo razočaran, da tovrstnega posluha ni našla. Ampak dejstvo je, da je to
               razočaranje že dokaj stalnica v obnašanju oziroma mojem dojemanju početja Vlade
               Republike Slovenije.</p>
               <p>Verjamem s tega mesta, da je mnogo poslancev, tako v opozicijskih kot v vladujočih
               vrstah, ki zelo dobro poznate problematiko omenjenih lokacij, ki sem jih naštel. Zato
               vas prosim, vsaj vas, poslanski kolegi, ki prihajate s Štajerske, ne nazadnje danes
               imamo tukaj kolega Pukšiča, kolega Pojbiča, da daste podporo tudi v okviru vaših
               poslanskih kolegov, glede na to, da vem, da veste, o katerih cestiščih govorim. Hvala
               lepa.</p>
            </sp>
            <sp xml:id="SDZ4-Izredna-31-2007-11-27.sp5">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Želi še kdo razpravljati o podprogramu Investicijsko vzdrževanje in
               gradnja državnih cest? Ja. Prijava teče. Prosim.</p>
               <p>Besedo ima gospa mag. Potrata. Prosim.</p>
            </sp>
            <sp xml:id="SDZ4-Izredna-31-2007-11-27.sp6">

               <speaker>MAG. MAJDA POTRATA:</speaker>

               <p>Hvala za besedo. Oglašam se zato, da bi zavajanje javnosti preprečila. Koalicijski
               poslanci govorijo o tem, kakšno usodo so amandmaji dobili. Normalno, saj ima vendar
               koalicija v Odboru za finance večino in je jasno, da opozicijski amandmaji ne morejo
               dobiti podpore, pa da tudi vsi tistim, ki vlagajo amandmaje, niso člani Odbora za
               finance. Oglašam pa se v podporo tako tistih amandmajev, ki jih je poslanski kolega
               Peče ali pa poslanski kolega Milan Petek vložil, govorila pa bom v prid amandmaju, ki
               ga je vložil Slavko Gaber in govori o cesti Črnolica-Slivnica. Zanima me, zakaj se ne
               gospod Jazbec ne gospod Drofenik iz koalicije ne zavzemata za rekonstrukcije
               nekaterih nevarnih odsekov cest v teh območjih na Kozjanskem, kjer je v duhu varnih
               prevozov in varnih šolskih poti treba kaj narediti. Saj nekatere rekonstrukcije so
               bile storjene, ampak kakovost opravljenega dela in smotrnost bi tudi zaslužila
               posebno razpravo. Ne razumem, zakaj nekaterih reči ne ravnamo tako kot jih na načelni
               ravni govorimo. Na cesti, o kateri govorim, se v normalnem vremenu ne moreta srečati
               dve vozili brez tega, da bi eno ne zapeljalo na bankino, kaj je šele ob slabem
               vremenu. V imenu varnosti v cestnem prometu pričakujem, da boste ta amandma Slavka
               Gabra.../Izklop mikrofona./..</p>
            </sp>
            <sp xml:id="SDZ4-Izredna-31-2007-11-27.sp7">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Samo Bevk. Prosim. Pardon, čas je presežen. Gospod
               Jakob Presečnik.</p>
            </sp>
            <sp xml:id="SDZ4-Izredna-31-2007-11-27.sp8">

               <speaker>JAKOB PRESEČNIK:</speaker>

               <p>Hvala lepa za besedo, gospod podpredsednik. Spoštovane kolegice in kolegi! Tudi jaz
               sem poskušal s proračunom izboljšati stanje na nekaterih področjih, bom pa uvodoma
               rekel to, da je prejšnji minister za promet večkrat v tem zboru poudaril, da je okrog
               50% skoraj cest v Sloveniji neprevoznih, čeprav jaz sicer temu podatku ne verjamem,
               ampak očitno je imel na ministrstvu takšne prišepetovalce, ker v tem primeru je bilo
               polovica poslancev dostikrat odsotnih, glede na to, da verjetno nobeden peš ne
               prihaja v Ljubljano, ampak kljub temu. Mnogo odsekov je izredno dotrajanih in sam sem
               se že kar nekaj časa nazaj zavzel, da v direkciji oziroma na ministrstvu pričnejo z
               idejnimi študijami oziroma s projektom rekonstrukcije ceste od Luč do Logarske
               doline, ta pa najbrž resda bi spadala pod to, da je skoraj neprevozna pa tudi
               dostikrat je, kadar narava ali pa kakšna manjša ujma naredi svoje, kaj šele večje.
               Zato se mi zdi izredno pri tem pregledu amandmajev še kako potrebno, da temu odseku
               tudi - torej tisti, ki poznate področje, cesta je rekonstruirana do Luč, manjka luška
               obvoznica. Kolega Zamernik se tudi zavzema za to, da Luče same dobijo urejen promet
               skozi ta kraj - mislim, da je bila proglašena za najlepšo in najbolj urejeno vas na
               Slovenskem, mislim, da je bila neka takšna kategorija - naprej do Logarske doline,
               tisti, ki hodite kdaj v ta, mislim, da je to eden najlepših koncev Slovenije, pa je
               stanje resnično katastrofalno. Zato, če bo ta zbor potrdil ta amandma, ki pomaga tudi
               Logarski dolini oziroma celotnemu predelo Solčavskega, bom zelo vesel in bo to zelo
               koristno za turizem, sploh za obstoj tega življa v tem delu Slovenije.</p>
               <p>Še na nekaj bi se navezal, mogoče kar je prej kolega Kontič govoril okrog tretje
               razvojne osi, to me pa seveda skrbi. Tretja razvojna os me pa po odzivih, mogoče ne
               boste rekli, da ne spada sem - ne vem, koliko imam časa - ampak tam me skrbi odziv
               dobesedno vseh prebivalcev na teh območjih. Jaz ne vem, ali niso občinske strukture,
               župani in tako naprej naredili svojega posla ali država ni naredila dovolj kvalitetno
               svojega dela, vsaj tega do zdaj, vendar odzivi so popolnoma negativni, od prvega
               metra do zadnjega metra, pa s katerekoli strani gremo. Celo jaz bi rekel na nekaterih
               območjih, kjer so načrtovalci največ časa, prepričan sem, porabili za to, da so
               usklajevali z lokalno skupnostjo, pa ko so cesto dobesedno skrili pred očmi, hrupom
               in pred vsem, celo tam in dobesedno skorajda nobenega nič ne prizadene, celo tam so
               proti. Tega jaz ne razumem in upam, da bo za to, da se reši problem prometne povezave
               Velenja oziroma tega industrijskega bazena Velenje, Šaleške doline z avtocesto, da se
               bo enkrat rešilo, je seveda edina varianta hitra cesta, ali pa tako temeljita
               rekonstrukcija vseh teh cest do Koroške in tudi do Zgornje Savinjske doline, do
               Mozirja iz Šentruperta, da bo možno izgradnjo hitre ceste pomakniti nekam v bodoče.
               Pod temeljito rekonstrukcijo seveda mislim na resnično temeljito, na to, da bo
               sposobna prevzemati tak promet, ki je in ki še temeljito narašča. To me resnično
               skrbi. In kar kakšne sanacije posameznih odsekov, tudi precej se dela, polno gradbišč
               je na odseku Velenje-Arja vas, se strinjam, da še najbrž premalo - ne najbrž kar
               premalo -, da bi razrešili ta hud problem. Ampak kot rečeno, mislim, da bi morale
               lokalne skupnosti, vodstvo občin več storiti pri tem poslu. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp9">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Ciril Testen.</p>
            </sp>
            <sp xml:id="SDZ4-Izredna-31-2007-11-27.sp10">

               <speaker>CIRIL TESTEN:</speaker>

               <p>Hvala za besedo. Lep pozdrav! Pozdrav ministrici in ministru s sodelavcu! Včeraj je
               bilo začudenje o zidovih Kluže. Jaz bi rad najprej povedal, da zidovi Kluže se
               nahajajo med Bovcem in Predelom in da so skozi to območje šle vse pomembnejše vojne
               in da v Klužah je tudi trdnjava in da so ti zidovi nujni popravila. Bi pa rad povedal
               to, da je za Soško dolino vložnih tudi še nekaj drugih amandmajev, koalicijskih, ki
               upam, da bodo sprejeti. Rad bi povedal, da se prvič dogaja v tej Vladi, da je odnos
               do cestne infrastrukture v Posočju nekoliko boljši. Doslej se je v Soško dolino in v
               Posočje, pa ne samo v Soško dolino, tudi v dolino iz Ljubljane preko Idrije do
               Posočja, vlagalo malo. Zato mislim, da so te investicije nujne.</p>
               <p>Mi vemo, da smo imeli pred leti program obnove Keltike. Ta program je žal šel v
               glavnem do Cerknega in do Posočja največkrat ni prišel. V Posočju se v okviru tega
               programa ni vlagalo. Kasneje smo imeli v okviru popotresne obnove, mislim, da je leta
               2003 ali 2004 bil sprejet poseben zakon o infrastrukturni obnovi Posočja, s katerim
               je bilo določeno, da se vsako leto v Posočje, v infrastrukturo vloži 2 milijardi
               tolarjev. Od tega žal v vseh letih ni bilo veliko in posledica tega je, da so ceste v
               Posočju zelo slabe. Tisti, ki ste se kdaj vozili po Idrijski dolini do Tolmina, pa
               tudi naprej proti Bovcu, mislim, da ste lahko ugotovili, kakšno je stanje. Nujen
               poseg oziroma nujni so ti vložki tudi iz tega zornega kota, če vemo, da je od
               Posočja, če gledamo od Bovca, do prvega avtocestnega priključka v Sloveniji skoraj
               100 kilometrov. Skoraj 100 kilometrov, če gremo na goriško stran, še več kot 100
               kilometrov, če gremo na Logatec. Tako mislim, da so ti posegi nujni in zelo nujno je
               tudi čimprejšnja izgradnja 4. razvojne osi, kajti to je tisti temeljiti poseg, ki ga
               v Posočju pričakujemo in samo na takšen način se bo Posočje na nek način nekoliko
               približalo centru države Ljubljane.</p>
               <p>Jaz bom vse te amandmaje podprl, ker mislim, da je to tisti minimum, ki je nujen, da
               se v tem trenutku v Posočje vloži. Hvala.</p>
            </sp>
            <sp xml:id="SDZ4-Izredna-31-2007-11-27.sp11">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Franc Pukšič, prosim.</p>
            </sp>
            <sp xml:id="SDZ4-Izredna-31-2007-11-27.sp12">

               <speaker>FRANC PUKŠIČ:</speaker>

               <p>Hvala lepa, gospod podpredsednik. Kolegice in kolegi, ministrica, sodelavci Vlade.
               Proračunska razprava je tako splošni del kot potem obravnava amandmajev eden od
               prioritetnih projektov tako Vlade kot Državnega zbora, tako je bilo in tako bo na
               državni in tudi na lokalni ravni. Jaz popolnoma razumem, ker sem tudi sam bil večkrat
               v poziciji, ko sem preko amandmajev želel kakšno cesto, kakšna sredstva za šolo,
               kulturno dvorano ali karkoli pač pripeljati v okolje, iz katerega prihajaš, da je to
               tudi instrument poslancev in instrument opozicije. Pa vendar je bilo tokrat nekoliko
               drugače.</p>
               <p>Poslanci koalicije nismo gledali samo na okolje, iz katerih prihajamo, in se
               zavedamo, da bomo Vlado vodili še kar nekaj let, zato je potrebno poskrbeti za
               celotni razvoj in širino v naši državi.</p>
               <p>Eden izmed takšnih pomembnih argumentov, ker premalo so samo besede, pomembna so
               dejanja, je sigurno priprava regionalne zakonodaje. In, drage kolegice in dragi
               kolegi, če bo kdo, ali tisti, ki bi temu nasprotoval, bi seveda marsikateri problem
               lahko razrešil na regionalni ravni, zato ker se je ta Državni zbor že odločil in
               naložil Vladi nalogo, Vlada je pa nalogo opravila, ko je pripravila zakonodajo o
               regionalizaciji, kar pomeni, 1,2 milijarde evrov prenese na drugo raven lokalne
               samouprave.</p>
               <p>No, in da ne bom samo o tem, tudi konkretno, kako smo se v koaliciji zavedali pomena
               celotnega skladnega regionalnega razvoja, resnično za celotno državo. Vendar
               verjemite mi, da se v dveh letih ne da popraviti tistega, česar se prej ni delalo
               zadnjih 60, 70 let; tudi zadnjih 12 let se je naredilo bistveno, bistveno premalo na
               regionalizaciji, na skladnem razvoju.</p>
               <p>No, ker sem bil med razpravo enega poslanskih kolegov omenjen in me je pozival, pa
               daj glas za to - seveda, vendar v okviru možnosti. Kljub temu je naša Vlada skupaj s
               poslanci koalicije pripravila amandmaje oziroma ne samo amandmaje, tudi dala že v
               osnovi v program sprememb predloga 2008 in 2009, o čemer je bilo govora na cestnem
               področju. Recimo, za Cesto proletarskih brigad-Limbuška, ki ni bila niti v proračunu
               2008 in 2009, jo imamo sedaj v naslednjih proračunih, tako že v dopolnjenem predlogu
               proračuna 2009 in predlogu razvojnih investicij naprej z več kot 5 milijoni evrov.
               Potem je Brestrnica-Jurij, tudi v Mariboru, v proračunu 2009 in potem v razvojnih
               programih naprej. Potem pod Malečnikom, most čez kanal Srednja Drava 1, torej tudi,
               česar prej ni bilo. Za občino Starše lahko tudi rečem, da imamo most čez kanal,
               Srednja Drava 1 v Zlatoličju, je preko 2 milijona evrov planiranih sredstev za to
               področje.</p>
               <p>Skratka, zavedali smo se, se zavedamo in to državo želimo čim bolj skladno razvijati.
               Da pa je marsikaj za postoriti, da bo še veliko dela, tega se pa tudi zavedamo.</p>
            </sp>
            <sp xml:id="SDZ4-Izredna-31-2007-11-27.sp13">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Vidim, da želite še razpravljati, zato odpiram prijave. Besedo ima gospod
               Sašo Peče.</p>
            </sp>
            <sp xml:id="SDZ4-Izredna-31-2007-11-27.sp14">

               <speaker>SAŠO PEČE:</speaker>

               <p>Dovolite teh 20 sekund. Seveda sem zelo vesel, kar je kolega Pukšič povedal, gospe in
               gospodje, ampak to so amandmaji Nacionalne stranke, če bi jih pogledali, bi jih tudi
               videli. Vendar bi rad poudaril eno zadevo. Časovni odmik od plana do realizacije je
               izjemen, zato še enkrat prosim za podporo .../Opozorilni znak za konec razprave./...
               omenjenim amandmajem. Ne iščem nobenega prepira, iščem izključno podporo za Mestno
               občino Maribor, Starše in Miklavž na Dravskem polju. Hvala.</p>
            </sp>
            <sp xml:id="SDZ4-Izredna-31-2007-11-27.sp15">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Jože Tanko. Prosim.</p>
            </sp>
            <sp xml:id="SDZ4-Izredna-31-2007-11-27.sp16">

               <speaker>JOŽE TANKO:</speaker>

               <p>Hvala lepa za besedo. Najprej bi se nekoliko dotaknil samega odnosa do proračuna.</p>
               <p>Dejstvo je, da Socialni demokrati ne podpirate predloga proračuna za leto 2008 niti
               za 2009. Predlagate umik. Istočasno ste pa vložili amandmaje k temu proračunu in
               želite za njih podporo, v končnem glasovanju se bo pa spet zgodilo, da proračuna ne
               boste podprli. Tu gre za neko strašno, neko kontraverzno, neresno ravnanje.</p>
               <p>Kar zadeva odnos koalicije do področij Slovenije, tukaj moram reči, da imamo nekoliko
               boljši odnos do tistih ali pa precej boljši od tistih, ki so v dosedanjem proračunu
               precej manj zastopani in prezrti. Mi imamo na eni strani avtocestni križ, avtocestni
               program, ki se odvija po programu s pospešenim tempom. Po drugi strani imamo pa cel
               kup območij, katere naj bi odprli s tako imenovanimi razvojnimi osmi, vendar dejstvo
               je, da se je na tem delu do sedaj relativno malo naredilo, in znotraj koalicije tudi
               predlagamo, da se marsikaj na tem področju tudi popravi.</p>
               <p>Sedaj, če bi seštel vse tiste predloge amandmajev, ki ste jih vložili, in vir iz
               katerega jemljete, potem lahko ugotovim, da v tej državi ne bi ostalo pri Ministrstvu
               za obrambo niti za častno četo. Tako je treba biti tudi pri amandmajih, pri viru, ki
               jih jemljete, nekoliko previden in niste v tem delu niti usklajeni znotraj opozicije
               niti ne znotraj predlagateljev, posameznih predlagateljev oziroma poslanskih skupin.
               Treba je tudi v tem primeru imeti neko razmerje ali pa sorazmerje in zagotoviti tudi
               prerazporejanja na tak način, da se nek proračunski uporabnik ne podre v celoti, kot
               se dogaja z amandmaji, ki so vloženi.</p>
               <p>Res je, da je ta koalicija posvetila precej več pozornosti tudi tistim predelom, ki
               jih pokrivajo drugi zakoni, recimo Posočje, ki je bilo do sedaj pokrito samo
               deklarativno, to se pravi z nekim načelnim aktom, pompozno, z nekaj milijoni evrov na
               leto, konkretnih projektov za reševanja problema Posočja pa ni bilo. Ta koalicija je
               pravzaprav prva, ki se je resno lotila urejanja in odpiranja problemov, ki spremljajo
               Posočje kot eno od regij, ki je bistveno oddaljena od centrov, od Ljubljane in od
               Gorice in od kjerkoli. Skratka pristop tudi v tem amandmajskem delu je zaznati.
               Podobno se je vedno dogajalo z nekaterimi drugimi predeli, recimo z Logarsko dolino,
               z Mežiško dolino oziroma s Koroško. Prvi resni konkretni amandmaji pri urejanju
               oziroma odpiranju vseh področij prihajajo v tem proračunu in z amandmaji, ki jih je
               vložila koalicija. Žal je tako in zelo podobno, kar zadeva odnos do nekaterih
               področij, predstavlja tudi projekt in zelene meje. Žal je bil v pred prejšnjem
               mandatu sprejet program izvajanja ukrepov na zeleni meji, ampak samo načelno, skoraj
               brez sredstev. In ta Vlada je že na začetku tega mandata naredila resne konkretne
               korake na urejanju prometnih zadev ob zeleni meji. In podobno je tudi naprej.</p>
               <p>Skratka, daleč od tega, da bi v koaliciji bili absolutno nastrojeni proti
               kakršnimkoli amandmajem oziroma predlogom sprememb, vendar bi vas rad glede tega
               opozoril, da se celoten razvoj ne izvaja samo tam, kjer je veliko število poslancev,
               to je praviloma iz mestnih središč, mestnih centrov, ampak da je potrebno marsikaj
               storiti tudi predvsem tudi za predele, na katere se ozremo samo takrat, kadar nekaj
               deklarativnega sprejemamo, ko pa je potrebno storiti karkoli konkretno, pa tega ne
               prinesemo in ne zapišemo v proračune. Prav tako pa kaže biti previden pri teh
               amandmajih tudi zaradi tega, ker kot sem že prej omenil, je potrebno paziti na neko
               sorazmerje, da zaradi nekih pompoznih zadev, ki se najavljajo in ki so bila zastarala
               in so zastarana, niso se izvajala 10 in še več let, da sedaj zaradi nekih drugih
               potreb, predvsem medijskih potreb, proračunskega uporabnika ne podremo oziroma ga
               zavremo v njegovem razvoju, še posebej na tistem deli, kjer ste celo sami podpisali
               sporazum o zagotavljanju višine sredstev za določene namene. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp17">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Bogomir Zamernik.</p>
            </sp>
            <sp xml:id="SDZ4-Izredna-31-2007-11-27.sp18">

               <speaker>BOGOMIR ZAMERENIK:</speaker>

               <p>Hvala lepa, gospod podpredsednik. Spoštovane kolegice in kolegi, predstavniki Vlade!
               Lep pozdrav vsem skupaj! Osem let sem bil v opoziciji v preteklih dveh mandatih in
               seveda mi ni bilo nikakor jasno, kako za božjo voljo, da noben moj amandma, kljub
               temu da je bilo stanje na cestah dejansko tako, kot ga je opisal prej kolega
               Presečnik. Zakaj za božjo voljo mi pozicija takratna nikoli ni prisluhnila. Pa sem si
               takrat že dejal: "Ko bom pa jaz na njihovem mestu, bom pa ravnal drugače."
               .../Oglašanje iz klopi./ No, in, gre, o kolega Anderlič pa še kako gre, pa še kako
               gre! Ni tako, kot so mi rekli uradniki na Ministrstvu za promet, ko sem bil pred
               kakšnima dvema letoma na sestanku: "Ja, tu sem je prišel Anderlič in je rekel, da
               tole je, drugo pa ne bo." Sedaj temu ni tako, na srečo. In zato sem pred dvema
               letoma.../Oglašanje iz klopi./ Ne bom diskutiral s kolegom Anderličem. Imate možnost,
               da se dvignete in poveste, kar imate povedati. Ampak to je dejstvo. Jaz vam pripeljem
               tega uradnika, ki mi je to povedal, ampak pustimo to. Takrat sem si rekel, da ne bom
               podoben njim. Kajti, če ne, nismo naredili nič. Nobene razlike ni. Oni so prej za
               svoje, mi bomo zdaj pa za svoje. Ali smo naredili kakšen korak naprej? Nismo ga. Zato
               sem z velikim veseljem lani oziroma pred dvema letoma, ko smo sprejemali dvoletni
               proračun, podprl amandma kolega Kontiča. Se strinjate? Neodvisno Delo je potem
               napisalo, da ga pa pozicija sploh ni podprla in sem imel hude težave in sem moral na
               uredništva pošiljati izpiske glasovanja, da sem potem končno dokazal, da sem jaz
               podprl ta amandma. To je bojda povzročilo precej težav Ministrstvu za finance, zato
               sem se nekaj naučil iz tega in v pripravi letošnjega proračuna smo upoštevali, tako
               kot je bilo že večkrat povedano, že prej, v štartu tudi amandmaje, ki gredo v smer
               izboljšanja stanja na tistih cestah, od koder prihajajo opozicijski poslanci. Ker to
               se mi še vedno zdi nesprejemljivo, da bomo cesto urejali tam, od koder prihaja
               pozicijski, od tam od koder pa prihaja opozicijski, pa ne bomo. Ali ne delamo teh
               cest za vse naše volivce?</p>
               <p>Zdaj sem slišal tako mimogrede, ta čas, ko sem govoril, "da zdaj me pa Anderlič bo".
               Kar daj! Enkrat se bo verjetno tudi ta oblast zamenjala in daj me tudi takrat, ko boš
               mogoče ti nazaj, verjetno se to še ne bo zgodilo - o tem, kar ti "dobacivaš" tukaj.
               Zato kolegice in kolegi, ko gre za razvoj te države, dajmo stopiti skupaj in ne
               očitajmo, kdo je komu kdaj kaj podprl in naredimo nekaj, kar je dobro za vse ljudi.
               Hvala lepa.</p>
            </sp>
            <sp xml:id="SDZ4-Izredna-31-2007-11-27.sp19">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Anderlič, replika. Gospod Anderlič tudi za tak pogovor ni več
               časa. Gospod Kristijan Janc.</p>
            </sp>
            <sp xml:id="SDZ4-Izredna-31-2007-11-27.sp20">

               <speaker>KRISTIJAN JANC:</speaker>

               <p>Hvala lepa, spoštovani predsedujoči. Gospod minister, predstavniki Vlade, kolegice in
               kolegi. Včeraj, ko smo poslušali razpravo o splošnem delu sprememb proračuna 2008, so
               nekateri poslanci opozicije glasno nasprotovali usmeritvam Vlade oziroma postavkam za
               vzdrževanje cest. Čez noč se je zgodba spremenila, kar naenkrat pa zdaj smo pa za
               ceste. Kako to? Samo noč je minila, imamo že drugačni pogled, kaj pa je v tej
               Sloveniji nujno potrebno. Čudno sprenevedanje tako na hitro v kratkem času in da
               vendarle vemo, da to povečanje sredstev za vzdrževanje, obnovo državnih cest je nujno
               potrebno in da ga potrebuje celotna Slovenija in še posebno tisti predeli slovenskih
               pokrajin oziroma regij, ki so zapostavljeni in ki jih te cestne povezave hromijo v
               njihovem gospodarskem in siceršnjem razvoju. In da vlagamo zdaj tukaj, zdaj tam, kaže
               tudi slika teh amandmajev. Vse te želje, vsi amandmaji - preprosto ne gre skozi, ker
               toliko virov ni pač na voljo v proračunu, da bi lahko vse te amandmaje, ki so po
               mojem dobronamerni, pozitivni in želijo razvoj tovrstne infrastrukture. Ampak to
               sprenevedanje mi pa ne gre skupaj - včeraj proti temu, danes smo pa za amandmaje za
               ceste. Bodimo toliko korektni in odgovorni, spoštovane poslanke in poslanci, kaj
               govorimo včeraj in kaj govorimo danes.</p>
               <p>Druga zadeva. Ko govorimo o cestah in amandmajih, seveda, spoštovani kolegi poslanci
               in župani območja od Koroške pa do Šentruperta, toliko govorimo o tretji razvojni
               osi, toliko govorimo o tem pomembnem razvojnem projektu, kot je tretja razvojna os,
               pa danes berem in slišim razne izjave lokalnih skupnosti, občinskih svetov in
               županov, kako niste za to cesto. Spoštovani poslanci tistega območja in župani,
               zavihajte rokave čim prej in najdite konsenz med lokalnimi skupnostmi, da bo ta
               pomemben slovenski projekt šel naprej. Kajti tisti, ki smo od Celja do Novega mesta,
               komaj čakamo nadaljevanje tega projekta. Zdaj pa nekako ne gre in ne gre, pa se ena
               občina, pa druga občina, pa tretja občina pritožuje, da ni trasa primerna, da ni to
               in ono. Lepo prosim, tu je pa tudi vaša poslanska vloga, poslancev in županov s
               tistih območij, da pri tem pomagate. Da naredite nekaj, da pride do konsenza, da bomo
               prišli tudi mi na vrsto, ki komaj čakamo to zgodbo in že pripravljamo lokalne
               skupnosti, da bodo pripravljene na ta pomemben projekt, ki je tako pomemben za
               Slovenijo kot avtocestni križ. Zato tu apel predvsem vam, da bo do tega prišlo.</p>
               <p>In ne nazadnje, ko govorimo danes v Državnem zboru o teh cestah, morda bo pa to
               naslednja zgodba, pokrajinska, 2009. Spoštovane kolegice in kolegi, pred vami je
               velik izziv, da se ta stvar prenese na pokrajinsko zadevo in bodo takratne regije
               oziroma pokrajine same odločale o prioritetah vzdrževanja cest v Sloveniji, tako na
               Štajerskem, Primorskem, Dolenjskem in še kje. Morda je to priložnost za razmislek, da
               ne bo več opozicija in pozicija in se bomo med sabo prepirali, kdo ima več
               amandmajev, kdo ima manj amandmajev. Prepustimo to tistim, ki bodo zagotovo znali
               dobro, gospodarno in racionalno odločiti, kje je bolj pomembna cestna povezava, kje
               imajo prednost, kje imajo manj prednosti in tako naprej. In ne bodo poslanci
               Državnega zbora odločali o tem, ali je v Mariboru, Prekmurju ali kjerkoli bolj
               pomembno. Tako so priložnosti pred nami, bodimo strpni in razumni, da pač iz tega
               proračuna vzamemo toliko, kolikor je v njem, več preprosto ne gre. Hvala.</p>
            </sp>
            <sp xml:id="SDZ4-Izredna-31-2007-11-27.sp21">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Peče. Proceduralno? Prosim.</p>
            </sp>
            <sp xml:id="SDZ4-Izredna-31-2007-11-27.sp22">

               <speaker>SAŠO PEČE:</speaker>

               <p>Spoštovane kolegice poslanke in kolegi poslanci, predsedujoči! V tem trenutku poteka
               razprava o posameznih amandmajih. K omenjenemu podprogramu imamo 54 amandmajev, mi pa
               že nekaj časa, gospod predsedujoči, in vi to dopuščate, ocenjujem pa, da to ni prav,
               poslušamo o načelnosti, o poštenju in podobne stvari. Ja, kakšno poštenje! Če imamo
               50 amandmajev, polovica, pod katerimi so podpisani vladajoči poslanci, je sprejetih,
               pod tisto polovico, kjer niso podpisani vladajoči poslanci, ni sprejetih. In potem
               pride nekdo in govori o tem, koliko je tu vse poštenja in da je to čisto slučajno, da
               se popolnoma pokriva.</p>
               <p>Moj proceduralni predlog, gospod predsedujoči, je samo to, da se držimo vsebine 24
               amandmajev, ki so v tem trenutku v razpravi, in da vsak poslanec, ki spregovori, pove
               tudi, o katerem amandmaju govori. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp23">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Se strinjam. Gospod Sok, imate besedo.</p>
            </sp>
            <sp xml:id="SDZ4-Izredna-31-2007-11-27.sp24">

               <speaker>ALOJZ SOK:</speaker>

               <p>Hvala lepa. Spoštovani ministri oziroma minister in ministrica in ostali člani
               Vlade.</p>
               <p>Torej, nič novega ne bom povedal, ker do sedaj tudi nič novega v zvezi s temi
               amandmaji nisem slišal v tem Državnem zboru, in kljub temu da sem tukaj že drugi
               mandat, bi prosil, če lahko gospoda Anderliča opozoril, da naj se gre ven
               pogovarjati. Torej, to je način dela, da bi vsi mi morali njega poslušati.</p>
               <p>V glavnem, ob teh amandmajih bi želel povedati, o konkretnem amandmaju, ki ga je
               obrazložil gospod Kontič, naslednje. Zelo je pomembno, kje se jemlje, ko se predlaga
               nek amandma. In vedno v zadnjih dveh, treh letih se pač srečujemo s tem, da poskušajo
               s takšnimi amandmaji prerazporejati sredstva s področja kmetijstva, čeprav vemo, da
               je Slovenija sprejela del skupne kmetijske politike in da naš finančni proračun na
               kmetijskem področju ni več samo odvisen od tega, koliko bi lahko iz lastnih virov
               namenjali, ampak da moramo pač parirati tistemu, kar nam danes na tem področju odreja
               Evropska unija. In zato se nikakor ne morem strinjati s tem, da se vedno znova
               poskuša jemati denar na področju kmetijstva. Na drugi strani se, recimo, kritizira
               to, da se je povečala inflacija. Vsi vemo, koliko je ravno področje podražitev hrane
               prispevalo k temu, da je ta inflacija znotraj Evropske unije narasla. In če bi
               sledili tej logiki, in Evropa seveda tej logiki ne bo sledila, potem bi na tem
               področju imeli še veliko večje turbulence, kot so v tem trenutku.</p>
               <p>Drugo področje, ki se mu vedno poskuša tako na "ad hoc" z napisanimi amandmaji
               odvzeti denarna sredstva, je Slovenska vojska in se strinjam z enim od
               predgovornikov, če bi sprejeli vse te amandmaje, bi seveda ostali brez generalštaba.
               Razumem, da to pišejo v Slovenski nacionalni stranki, oni so vsaj bili proti temu, da
               vstopimo v Nato, medtem ko druge stranke niste bile proti. Na referendumu smo
               izglasovali in zdaj nam je ravno tako določeno, koliko moramo letno namenjati za
               opremljanje Slovenske vojske, in je nelogično, da bi potem dejansko po nekih
               predpostavkah in izračunih Vlade, poslanci z amandmaji to vsoto zniževali. Že itak je
               ne dosegamo, čeprav se strinjam tudi s tem, da za to področje dajemo veliko
               denarja.</p>
               <p>Kar se pa tiče samih cest, bi povedal še naslednje. Toliko, kot v tem trenutku
               Slovenija vlaga v avtocestni program, ni vlagala še nikoli. In potem na eni strani
               poslušamo, češ, več bi moglo iti iz proračuna in istočasno sedaj, ko je visoka
               gospodarska rast, bi morali ustvarjati proračunski presežek. Res vas prosim,
               predsedujoči, ali lahko umirite gospoda Anderliča?!</p>
               <p>Na drugi strani pa poslušamo, da bi morali ustvarjati proračunskih presežek - ja, ne
               vem, kako je to možno, razen tako, tukaj v parlamentu obrazložiti in kako to razume
               slovenska javnost. Tudi za ostalo področje cest se s tem rebalansom, če sem prav
               seštel, namenja skoraj 100 milijonov evrov več. Če to ni sledenje temu, da je potreba
               na tem področju največja, potem dejansko ne vem, kaj naj bi v bistvu ta Vlada še
               počela.</p>
               <p>Bom pa povedal še nekaj, kar sem že večkrat. Gradnja slovenskih cest, ob tem kar
               lahko vidimo, kako gradijo drugod v naši bližini, je predraga. Jaz vem, da je
               finančni minister veliko delal na tem in še dela, in upam, da se bo to tudi v bodoče
               nekoliko spremenilo. Bom povedal samo en primer. Ko so gradili obvoznico v našem
               mestu, so vozili gramoz iz Ptuja, sedaj, ko gradijo avtocesto ali pa obvoznico v
               Lenartu, pa vozijo gramoz iz Ormoža. Že tu je, recimo, lahko tako velik prihranek. In
               če govorimo v bodoče o gradnji hitre ceste med Slovensko Bistrico, Ptujem in Ormožem,
               jaz verjamem in upam, da bodo gramoznico odprli v neposredni bližini gradnje te
               ceste, kjer se dela na tem in kjer ima Ministrstvo za okolje in prostor velik vpliv,
               da to lahko dovoli ali pa ne dovoli, ali pa se bomo spet soočali s tem, da bomo
               gramoz na avtocesto vozili 50 in več kilometrov daleč. In dokler bom poslanec bom na
               te zadeve javno opozarjal. Ne vem, kdo je tista sila v tej državi, ki lahko to uredi,
               ampak tako kot so sedaj zadeve urejene, niso dobro, ker s tem, če vozimo na takšni
               relaciji gramoz povzročamo vsaj trikrat škodo: prvič, uničujemo ceste, po katerih
               vozimo, drugič, potrošimo veliko energijo, nafte in tretjič, onesnažujemo okolje z
               izpušnimi plini.</p>
               <p>Jaz bi predlagal, da bi poslanci, ko vlagajo amandmaje, nekoliko bolje razmislili,
               kakšne amandmaje vložijo in kje naj se sredstva zmanjšajo. Sam nisem vložil nobenega
               amandmaja, tako da nimam praktično nobene ambicije, da teh amandmajev ne podprem ali
               podprem. Zaključil pa bom s tem: v prejšnjem mandatu je gospod Anderlič samo s palcem
               naredil, pa so bili vsi proti, če pa sam ni vedel, kako je potrebno, pa so mu njegovi
               ministri tam naprej pokazali ali gor ali dol. Tako kolega Anderlič, vaše razprave in
               vaše kritike na to delo - vi ste zadnji, ki lahko to kritizirate! In sem prav vesel,
               da ste danes v opoziciji, in upam, da boste še dolgo časa v opoziciji, tudi da se
               boste naučili malo kulture, da se ne govori takrat, ko nek drugi poslanec nastopa, in
               tako kliče in vzklika in daje pripombe med govorjenjem drugim. Prijavite se k besedi
               in boste lahko potem odgovorili. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp25">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. No, jaz mislim, da razprave o tem več ne bo, če pa bo, pa vas še enkrat
               prosim, da se držite tistega, o čemer razpravljamo, ker to res nima smisla.</p>
               <p>Gospod Anderlič je bil ne vem kolikokrat omenjen, tako da bi se lahko dobojevali drug
               z drugim. Prosim, gospod Anderlič, kaj želite?</p>
            </sp>
            <sp xml:id="SDZ4-Izredna-31-2007-11-27.sp26">

               <speaker>ANTON ANDERLIČ:</speaker>

               <p>Želim proceduralno opozoriti gospoda Soka, da pač je njegova pravica, da tudi tiste,
               ki nimamo več časa, opozori na določene nedoslednosti ali pa netočnosti, ki so bile v
               razpravi povedane. Nikakor pa ne, da izkorišča to v namen namernega blatenja in
               širjenja laži. Med drugim tudi, ko razpravlja, da drugi vlagamo amandmaje iz
               sredstev, ki so predvidena za vojsko. Poglejte si tiste amandmaje, ki so jih vložile
               skupaj vse koalicijske poslanske skupine, ...</p>
            </sp>
            <sp xml:id="SDZ4-Izredna-31-2007-11-27.sp27">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod Anderlič...</p>
            </sp>
            <sp xml:id="SDZ4-Izredna-31-2007-11-27.sp28">

               <speaker>ANTON ANDERLIČ:</speaker>

               <p>... gredo samo iz tehnološkega opremljanja Slovenske vojske in od nikoder drugod.
            </p>
            </sp>
            <sp xml:id="SDZ4-Izredna-31-2007-11-27.sp29">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod Anderlič. Strinjam se edino s tem, da je res potrebno se držati
               tistega, o čemer razpravljamo. Kdo želi še razpravljati, še vedno o tem podprogramu?
               Gospod Stane Pajk, imate besedo. Prosim!</p>
            </sp>
            <sp xml:id="SDZ4-Izredna-31-2007-11-27.sp30">

               <speaker>STANE PAJK:</speaker>

               <p>Hvala za besedo. Tudi sam sem žalosten, ko poslušam in vidim, da bi v bistvu, če bi
               sprejeli vse tiste amandmaje, ko govorijo, da je treba vzeti denar iz generalštaba
               ali iz vojske - ja, saj bi lahko Slovensko vojsko ukinili. Ravno tako sem zgrožen, ko
               se poskuša denar vzeti iz Ministrstva za kmetijstvo s tistih podprogramov, ki
               pomagajo razvoju podeželja. Zakaj? Mi smo se obvezali v tej finančni perspektivi, da
               bomo to in to naredili in če se tam preveč vzame, ne moreš narediti. Prihajajo
               sredstva in načeloma je potrebno to parirati z domačimi sredstvi. Seveda, če se s
               postavk z enega programa jemlje na drug program, pomeni, da se ne da koristiti teh
               sredstev. Mi smo se pa ravno za to borili, da bomo čim več sredstev pridobili iz
               Evrope, in da jih bomo lahko sofinancirali.</p>
               <p>Mislim, da je prav tako, da tudi so občine dobile več denarja zaradi tega, da lahko
               sofinancirajo razne razvojne projekte, ker že dolgo je znano, da lokalne skupnosti
               načeloma bolj znajo kontrolirati in znajo tiste projekte izvajati, ki so bolj
               potrebni tisti trenutek. In zato so tudi načeloma bolj uspešni in ljudje to znajo
               ceniti.</p>
               <p>Sam nimam vloženega nobenega amandmaja. Mislim, da je prav, da se je teh amandmajev
               čim manj vlagalo. Zakaj? Zato ker Vladi, to je naša Vlada, če govorim iz svoje
               perspektive, moramo zaupati in ji moramo priznati strokovnost, da zna razporediti
               sredstva tako, da bo za vse državljane približno enako, povsem s proračunom pa ni
               zadovoljen nobeden in nikoli ne bo. Zakaj? Zato, ker denarja je vedno premalo. Mi pa
               poskušamo, da je ta razvoj, ki ga peljemo, uravnotežen, da vsak dobi nekaj, ne da so
               eni močno privilegirani, ampak da se po celi Sloveniji poskuša čim bolj uravnotežiti
               in preko proračuna usmerjati razvoj tako, da je večina ljudi približno enako
               zadovoljnih. To je smisel. Seveda tistih amandmajev, ki jemljejo kar križem kražem,
               ne bom podpiral. Bom pa določene, ki imajo dobro vsebino. Hvala.</p>
            </sp>
            <sp xml:id="SDZ4-Izredna-31-2007-11-27.sp31">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Jaz bi še vedno opomnil, da govorimo o amandmajih k podprogramu
               Investicijsko vzdrževanje in gradnjo državnih cest. In da je bila načelna debata
               oziroma razprava o tem že predhodno končana.</p>
               <p>Besedo ima gospod Martin Mikolič.</p>
            </sp>
            <sp xml:id="SDZ4-Izredna-31-2007-11-27.sp32">

               <speaker>MARTIN MIKOLIČ:</speaker>

               <p>Hvala za besedo. Lepo pozdravljeni, spoštovani minister, predstavniki Vlade, kolegice
               in kolegi! Jaz bom govoril o amandmajih, pravzaprav o vseh amandmajih in bi rad
               povedal to, da pravzaprav glede na spremembe proračuna za 2008 in treh amandmajev,
               veste, to ne more biti jasno, saj se projekt izvedbe tega, kar bo sprejeto, ne začne
               s tem, da to potrdimo v predlogu v Državnem zboru, ampak projekt se je začel že mnogo
               prej, bi je vsaj moral začeti, razen za tiste, ki imajo, ki so predlogi tam, 20 tisoč
               evrov ali pa 50 tisoč neke preplastitve. To je druga zadeva, vse ostalo je bilo
               potrebno uskladiti. Se pravi, na eni strani tudi z lokalno skupnostjo, kajti pri vseh
               teh predlogih je, oziroma pri večini vseh je lokalna skupnost sofinancer pri izvedbi
               teh projektov, kajti večinoma teh amandmajev se nanaša na ureditve cest predvsem v
               urbanih naseljih. To pa pomeni, da je morala lokalna skupnost tudi zagotoviti
               določena finančna sredstva. In če to ni usklajeno ali pa dogovorjeno, potem so
               pravzaprav določeni amandmaji prav gotovo neumestni, kajti vam moram povedati, da se
               je zgodilo ali pa se dogajalo v preteklosti, da smo določen amandma sprejeli, nato
               dopolnitev proračuna na področju Ministrstva za promet, potem pa dejansko Direkcija
               za ceste ni mogla tega realizirati glede na to, da projektne dokumentacije še ni
               bilo. Tako, da bi vas opozoril tudi tukaj, da smo realni vsi, predvsem pa tisti, ki
               ste vlagali amandmaje, samo upam, da je ta zadeva v skladu s terminom tudi, da se to
               lahko realizira.</p>
               <p>Bi pa rad tole povedal, glede na to, kar sem do sedaj omenil z vidika lokalne
               skupnosti. Veste, tudi to nam je najbrž jasno, če župani niso aktivni, ne naredijo
               svojega oziroma določena občina nima v proračunu določenih finančnih sredstev, potem
               je to drug problem. Sam prihajam z območja Obsotelje in Kozjanskega in sem zelo
               vesel, da je tudi tu nekaj finančnih sredstev namenjenih za posodobitev ceste na
               našem območju. Vem, da je kolega Drofenik tu vložil amandma, ki pomeni tudi
               rekonstrukcijo določenega cestnega odseka. Vendar bi pa rad povedal, da si pa župani
               z območja Obsotelja in Kozjanskega, pa najsibo to leva ali desna opcija, zelo
               prizadevajo, da bi to naše nesrečno, katastrofalno stanje na cestnem področju v
               prihodnosti rešili. In jih lahko samo pohvalim. In nič ne pomaga, da potem tu
               poslanci vlagamo ali se trudimo za nekaj. Pravzaprav, če ne bi z vidika lokalne
               skupnosti bili aktivni, nimam kaj predlagati v Državnem zboru za predlog dopolnitve.
               In sem trdno prepričan, želim tudi to povedati, ko pa pridejo predstavniki lokalnih
               skupnosti na Direkcijo za ceste, glede na to, da sam hodim že dvanajst ali trinajst
               let, me pa nikoli ni tam nihče vprašal, ali si leva ali desna opcija. To pa vam želim
               povedati, in se tudi meni zdi malo neokusno, da danes toliko razpravljamo in smo
               toliko časa namenili temu, kdo od kod prihaja, leve ali desne opcije. Mislim, da je
               pomembno, da tudi to vemo in da smo pri teh zadevah objektivni.</p>
               <p>Zaključil bom s tem, da sem zelo vesel, da so se finančna sredstva za to področje
               povečala v spremembi proračuna za 2008, to, kar je že kolega Sok prej omenil, v
               višini okrog 100 milijonov evrov. Sem pa zelo vesel, da je minister za finance tudi
               pristal na to. Veste, ni bilo enostavno, sem trdno prepričan, pa najbrž tudi vi,
               zapreti proračuna. In če so bili pritiski na ministra za promet, da bo treba določena
               finančna sredstva povečati glede na vso to našo problematiko, ki nas še vedno tare na
               področju cestne infrastrukture, in glede na višino finančnih sredstev, ki so se
               namenila zadnja leta za urejanje državnih cest, vemo pa, kolikokrat se je to
               povečalo, da je minister za finance tudi v letošnjem letu pristal na to, da so se
               finančna sredstva v takem obsegu povečala. Za to se mu lahko prav gotovo vsi samo
               zahvalimo, kajti v preteklih dneh smo slišali samo kritike glede inflacije pa še o
               marsičem drugem. Zato hvala, minister za finance!</p>
            </sp>
            <sp xml:id="SDZ4-Izredna-31-2007-11-27.sp33">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Menim, da ne želi nihče več razpravljati, zato nadaljujemo. Rad bi
               povedal, da v zvezi z amandmajema koalicijskih poslanskih skupin, ki nista vložena v
               skladu s poslovnikom zbora, vas obveščam, da o teh dveh amandmajih ne bomo
               razpravljali.</p>
               <p>V razpravo pa dajem dva amandmaja k podprogramu Izboljšanje stanje okolja
               proračunskega uporabnika Ministrstva za okolje in prostor. Želi kdo besedo?
               Ugotavljam, da ne.</p>
               <p>V razpravo dajem amandma k podprogramu Načrtovanje varstva in urejanje voda,
               proračunskega uporabnika Ministrstva za okolje in prostor. Želi kdo besedo? <stage>(Ne.)</stage></p>
               <p>V razpravo dajem amandma k podprogramu Posebni programi v primerih nesreč
               proračunskega uporabnika Ministrstva za okolje in prostor. Ugotavljam, da nihče ne
               želi razpravljati.</p>
               <p>V razpravo dajem dva amandmaja k podprogramu Načrtovanje varstva in urejanje voda.
               Nobene prijave ni.</p>
               <p>V razpravo dajem amandma k podprogramu "Prejemki in pravice brezposelnih
               proračunskega uporabnika Ministrstva za delo, družino in socialne zadeve. Ni
               prijav.</p>
               <p>V razpravo dajem amandma k podprogramu Povečanje zaposljivosti prav tako
               proračunskega uporabnika Ministrstva za delo, družino in socialne zadeve. Ni
               prijav.</p>
               <p>V razpravo dajem amandma k podprogramu Zagotavljanje socialne vključenosti istega
               uporabnika. Ni prijav.</p>
               <p>V razpravo dajem tri amandmaje k podprogramu Kreiranje novih delovnih mest in
               povečanje prilagodljivosti podjetij istega uporabnika. Tudi ni prijav.</p>
               <p>V razpravo dajem amandma k podprogramu Socialno varstvo in odškodnine zaradi
               prestrukturiranja proizvodnje istega uporabnika. Ni prijav.</p>
               <p>V razpravo dajem amandma k podprogramu Socialno varstvo invalidov. Isti uporabnik. Ni
               prijav.</p>
               <p>V razpravo dajem amandma k podprogramu Socialno varstvo starih. Ni prijav.</p>
               <p>V razpravo dajem amandma k podprogramu Socialno varstvo materialno ogroženih
               proračunskega uporabnika Ministrstva za delo, družino in socialne zadeve. Tudi ni
               prijav.</p>
               <p>V razpravo dajem amandma k podprogramu Urejanje in nadzor sistema zdravstva.
               Proračunski uporabnik je Ministrstvo za zdravje. Ni prijav.</p>
               <p>V razpravo dajem sedem amandmajev k podprogramu Investicijska vlaganja v bolnišnice.
               Tudi ni prijav.</p>
               <p>V razpravo dajem amandma k podprogramu Programi varovanja in krepitve zdravja,
               zmanjševanja razlik v zdravju in razvojno raziskovalna dejavnost, prav tako je
               uporabnik Ministrstvo za zdravje. Ni prijav.</p>
               <p>V razpravo dajem amandma k podprogramu Znanstvenoraziskovalna dejavnost, proračunski
               uporabnik je Ministrstvo za visoko šolstvo, znanost in tehnologijo. Ni prijav.</p>
               <p>V razpravo dajem dva amandmaja k podprogramu Visokošolsko izobraževanje. Ni
               prijav.</p>
               <p>V razpravo dajem amandma k podprogramu Programi športa proračunskega uporabnika
               Ministrstva za šolstvo in šport. Ni prijav.</p>
               <p>V razpravo dajem pet amandmajev k podprogramu Osnovno šolstvo. Prijava teče. Govorimo
               o podprogramu Osnovno šolstvo proračunskega uporabnika Ministrstva za šolstvo in
               šport. Gospa Marjetka Uhan imate besedo.</p>
            </sp>
            <sp xml:id="SDZ4-Izredna-31-2007-11-27.sp34">

               <speaker>MARJETKA UHAN:</speaker>

               <p>Hvala lepa za besedo. Spoštovana Vlada, kolegice in kolegi! oglasila se bom pri
               drugem amandmaju pri osnovni šoli, in sicer pri investicijah pri drugem amandmaju,
               podprogram Izobraževanje. Pri tem amandmaju gre za izgradnjo oziroma obnovo in
               dograditev podružnične šole v Dolenji Nemški vasi. To je v občini Trebnje. Gre za
               podružnično šolo, ki je stara 100 let in so je vse dosedanje vlade ignorirale, prav
               tako tudi lokalna skupnost kot zadolžena za investicijo. Ker se je tudi na občini
               začelo nekaj premikati in ker se starši že vsa leta trudijo, da bi se ta šola
               obnovila, kajti ta šola nima niti osnovnih pogojev tako za učitelje kot za učence,
               kjer se izvaja devetletka. Gre pa za približno 80 do 100 otrok, ki obiskujejo
               devetletko od prvega do devetega razreda. Vendar pa se je vedno izkazovala ignoranca
               oblati do te šole, ko so rajši zapirali podružnične šole, kot pa da bi vlagali v te
               prostore. Zato sem vesela, da Vlada podpira ta amandma, kjer bodo otroci dobili z
               obnovo vsaj osnovne pogoje, pa tudi učitelji. Naj povem, da imajo zbornico v bistvu
               na hodniku, da nimajo osnovne opreme. Kar imajo, dobijo v glavnem od donacij
               privatnikov. Nimajo telovadnice, knjižnice, osnovnih pogojev, recimo kakšne dvorane,
               kjer bi se starši dobivali in tako naprej. Nimajo osnovnih pogojev in vesela bom, če
               bo ta amandma sprejet in bi šli potem tudi v izgradnjo te šole. Hvala.</p>
            </sp>
            <sp xml:id="SDZ4-Izredna-31-2007-11-27.sp35">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Drugih prijav ni.</p>
               <p>V razpravo dajem amandma k podprogramu Pomoči v osnovnem šolstvu. <stage>(Ni prijav.)</stage></p>
               <p>V razpravo dajem dva amandmaja o podprogramu Pomoči v srednjem šolstvu. <stage>(Tudi ni
               prijav.)</stage></p>
               <p>V razpravo dajem amandma k podprogramu Umetniški programi, uporabnik Ministrstvo za
               kulturo. Prijava teče. Gospa Majda Širca, imate besedo.</p>
            </sp>
            <sp xml:id="SDZ4-Izredna-31-2007-11-27.sp36">

               <speaker>MAJDA ŠIRCA:</speaker>

               <p>Saj najbrž imam zelo kratko besedo. V letu 2008 se delež sredstev za kulturo, sploh
               pa v letu 2009 znotraj BDP zmanjšuje. Vendar ne glede na to smo v Poslanski skupini
               Zares predlagali, da se določen delež sredstev, ki jih ima na razpolago minister za
               tako imenovano "ministrovo rezervo", ki se je drastično povečala v zadnjih časih,
               prenese tja, kjer bi bila bolj potrebna in bolj učinkovita. Izkazalo se je, kljub
               temu, da je minister s spremembo krovnega zakona o kulturi povečal možnosti, da brez
               razpisov in javnih pozivov, skratka, da v izjemnih okoliščinah razdeli denar iz tako
               imenovanega svojega žepa, se pravi, ministrove rezerve, ki je opredeljena kot denar,
               ki se fluktuira v tiste programe, ki nastanejo v posebnih okoliščinah, ki jih ni bilo
               mogoče prej predvideti in tako naprej. To niso naravne nesreče, ampak so to primeri,
               ko se zgodi neka akcija, ki prej ni bila predvidena. Ampak kaj se je dogajalo letos
               in tudi lani, da je ta denar prehajal v zelo netransparentne roke, tudi na
               netransparenten način, brez pravih pravil, da so nekateri poslanci - danes je bil
               eden zelo glasen, gospod Pukšič je bil zelo glasen, pa je, recimo, iz te ministrove
               rezerve dobil denar, kljub temu, da je imel denar iz rednega financiranja. In so se
               pravzaprav ta sredstva delila po nekem ključu, ki ni rezultiral samo v znanem primeru
               Slovenske matice, ampak tudi reviji Ampak, tudi filmu Mokuš, skratka, kopici nekih
               projektov, ki so že bili financirani iz drugih virov in kjer je bilo jasno, da gre za
               neke preference ministra oziroma njegove skupine ali pa celo politične opcije. V tem
               smislu se nam zdi smiselno, da se ta denar zmanjšuje, se pa poveča tisti, kjer gre
               lahko na javni razpis. Še zmeraj pa ima dovolj manevrskega prostora, ker mu nekaj
               denarja ostane res za žive potrebe. Hvala.</p>
            </sp>
            <sp xml:id="SDZ4-Izredna-31-2007-11-27.sp37">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Drugih prijavljenih ni.</p>
               <p>V razpravo dajem amandma k podprogramu Mediji in avdiovizualna kultura. Ni
               prijavljenih.</p>
               <p>V razpravo dajem amandma k podprogramu Ljubiteljska kultura. Tudi ni prijav.</p>
               <p>V razpravo dajem amandma k podprogramu Investicije na področju kulture. Ni
               prijav.</p>
               <p>Ker ne želi nihče več razpravljati, zaključujem razpravo. O amandmajih ter o posebnem
               delu predloga sprememb proračuna za leto 2008 v celoti bomo v skladu s časovnim
               potekom seje zbora odločali v sredo, 28. novembra 2007, v okviru glasovanj.</p>
               <p>Prehajamo na obravnavo načrta razvojnih programov predloga sprememb proračuna za leto
               2008. Želi kdo razpravljati? <stage>(Ne.)</stage> Ker ne želi nihče razpravljati, zaključujem
               razpravo. O načrtu razvojnih programov predloga sprememb proračuna za leto 2008 bomo
               v skladu s časovnim potekom seje zbora odločali v sredo, 28. novembra, v okviru
               glasovanj.</p>
               <p>Preden prekinem to točko dnevnega reda, sprašujem ali želi še kdo besedo o predlogu
               sprememb proračuna za leto 2008 v celoti? <stage>(Ne.)</stage> S tem zaključujem razpravo. O
               predlogu sprememb proračuna za leto 2008 v celoti bomo v skladu s časovnim potekom
               seje zbora odločali v sredo, 28. novembra, v okviru glasovanj. S tem prekinjam to
               točko dnevnega reda.</p>
               <p>Nadaljujemo z <title>2. TOČKO - RAZPRAVA O POSAMEZNIH DELIH DOPOLNJENEGA PREDLOGA
                  PRORAČUNA REPUBLIKE SLOVENIJE ZA LETO 2009.</title> Kot posamezni del se šteje
               splošni del dopolnjenega predloga proračuna, posebni del dopolnjenega predloga
               proračuna in načrt razvojnih programov. Prehajamo na obravnavo splošnega dela
               dopolnjenega predloga proračuna za leto 2009. Želi kdo besedo? Prijava teče. Gospod
               mag. Cvikl, izvolite prosim.</p>
            </sp>
            <sp xml:id="SDZ4-Izredna-31-2007-11-27.sp38">

               <speaker>MAG. MILAN M. CVIKL:</speaker>

               <p>Hvala lepa, gospod predsedujoči. Sedaj se razpravlja o proračunu za leto 2009, ki je
               že prvi proračun novega mandata, zato je potrebno še toliko bolj resneje se vprašati
               o točnosti napovedi, ki jih je Vlada Republike Slovenije pripravila za leto 2009.
               Moje vprašanje Vladi Republike Slovenije izhaja iz naslednjega, po mojem mnenju
               matematično dokazljivega, napačnega sklepanja Vlade Republike Slovenije. Proračunski
               memorandum Republike Slovenije, ki ga je pripravila Vlada, govori tudi o predvidenem
               črpanju sredstev v letih 2007-2013 v povezavi s tako imenovano naslednjo finančno
               perspektivo. Republika Slovenija se je dogovorila, da bo iz Evropske unije v
               povprečju vsako leto tega proračunskega obdobja 2007-2013, govorim o strani 9
               proračunskega memoranduma, pridobila 1,56% bruto domačega proizvoda, kar je reci in
               piši v povprečju tam nekje 450, 480 milijonov evrov prihodkov. Hkrati naj bi v
               evropski proračun plačali 1,13% bruto domačega proizvoda, kar je približno 350
               milijonov. Razlika znaša v normalnem letu, po podatkih Vlade Republike Slovenije,
               0,43% BDP-ja ali 120, 130 milijonov evrov. Do tukaj je vse v redu. Se pravi, na letni
               ravni lahko pridobimo približno 480 milijonov evrov. Vendar sami in predvsem seveda
               tudi strokovnjaki, ki se s tem ukvarjajo, me na to opozarjajo, da ne razumejo, na
               kakšen način je pa mogoče v letu 2009, torej v letu, ko ne bomo več imeli ostanka
               sredstev, ki jih naj bi pridobivali s prejšnje finančne perspektive, ki se je
               zaključila z letom 2006, ker je veljal princip M+2, in seveda zadnji projekt v letu
               2006 se zaključi po principu M+2 v letu 2008, kako je mogoče pričakovati v letu 2009
               kar 888 milijonov evrov prihodkov iz evropskega proračuna, če v povprečju lahko
               dobimo samo 450, 480 milijonov evrov. In odgovor je zelo enostaven. Ker predvidevamo,
               da bomo plačevali v evropski proračun 1,1%, 1,2%, kar je približno recimo še kar
               korektno ocenjenih na nekih 350, 380 milijonov v letu 2008 in potem, tukaj piše 404,
               morate pojasniti, od kod razlika skoraj 400 milijonov presežka prihodkov, ki ga
               ustvarjate v letu 2009, če je povprečni letni presežek lahko mogoče največ 120, 130
               milijonov. Odgovor je na dlani. Vlada Republike Slovenije pravi, da bo v letu 2009
               nadaljevala zmanjševanje javnofinančnega primanjkljaja, vendar je to zmanjševanje
               javnofinančnega primanjkljaja samo zaradi napihovanja prihodkov iz naslova Evropske
               unije. In to napihovanje ni 5, 10 milijonov. To napihovanje je preko 400 milijonov
               evrov. Vlada je rekla, v povprečju bomo vsako leto dobili 450 do 480 milijonov, ampak
               ne skrbeti, v letu 2009 bomo dobili kar 880 milijonov. Jaz bi lepo prosil, če nam
               Vlada to zelo natančno pojasni. Naj seveda povem, da je tudi navajanje ministra za
               finance, da bo, kako je že rekel, da bo v letu 2007 po ESA-1995 primanjkljaj, če se
               ne motim, 0,57% bruto domačega proizvoda, ker je reci in piši približno 180 do 200
               milijonov evrov.</p>
               <p>To je res. Ampak veste, ta nizek presežek, predviden za leto 2007, je posledica
               načrtovanega zelo visokega presežka iz naslova Evropske unije, reci in piši po
               spremembah proračuna 264 milijonov evrov, ki se pa očitno ne bo zgodil. Potem seveda
               minister pozabi dodati, da po ESA 95, kot so nam povedali na odboru, se pa prihodki
               in odhodki z Evropsko unijo ne štejejo zaradi nekih notranjih problemov, ki jih imajo
               posamezne države članice. To ni važno. Važno je, da bo v letu 2007 in v letu 2009
               Slovenija vplačevala v evropski proračun in da iz evropskega proračuna ne bo
               pridobila 880, ampak mogoče, če bo povprečno uspešna, 450 do 480 milijonov evrov, kar
               pomeni, da so proračunske bilance, konsolidirana bilanca javnofinančnih prihodkov in
               odhodkov, ki nam jih je Vlada predstavila, čista fikcija. Že 1. januarja 2008 se bomo
               vsi gledali, zakaj je po domači tehnologiji in po tehnologiji, kot je pripravljena v
               proračunskem memorandumu, presežek večji, kot vi mislite. Zakaj bo presežek večji,
               kot ste ga ocenili, in sicer na 100 milijonov evrov. Podpišem zdaj, da bo ta presežek
               večji kot 100 milijonov evrov, ker ne boste iz Evropske unije dobili, kot načrtujete
               v letu 2007 471 milijonov, ker ste jih do sedaj počrpali po podatkih Ministrstva za
               finance manj kot 200 milijonov evrov. 199 milijonov evrov v devetih mesecih,
               predvidevate jih pa 471 milijonov. Lepo vas prosim. 1. januarja 2008 bomo ugotovili,
               da je najprej to, kar prikazujete, kot ocena realizacije napačna, da je torej
               presežek oziroma da je primanjkljaj veliko večji. To je 1. točka. In v letu 2009 ste
               pripravili proračun, ki ste ga zaprli s čisto fikcijo na strani evropskega proračuna,
               zaradi česar bo potrebno v letu 2009 izvajati zelo resne reze v javnofinančni porabi
               ali pa bomo preprosto morali povedati, da je Državni zbor novembra 2007 sprejel
               popolnoma fiktivne proračune, vsaj na točki, ki se reče predvideno, skoraj dvakrat
               višjo, kot je možno črpanje sredstev Evropske unije. Jaz bi prosil, če nam
               predstavniki Vlade pojasnijo to fikcijo. Še posebej zato, ker so v proračunskem
               memorandumu jasno zapisali, lahko dobimo do 480 milijonov. Za leto 2009 so pa rekli,
               ne ne, ni problem, ni treba varčevati, dobili bomo 880 milijonov. Lepo prosim za
               pojasnila. Hvala.</p>
            </sp>
            <sp xml:id="SDZ4-Izredna-31-2007-11-27.sp39">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Odpiram prijavo. Besedo ima gospod Rudolf Petan.</p>
            </sp>
            <sp xml:id="SDZ4-Izredna-31-2007-11-27.sp40">

               <speaker>RUDOLF PETAN:</speaker>

               <p>Hvala za besedo, gospod podpredsednik. Danes se nam ponavlja že mnogokrat videna
               zgodba z jasnovidci in napovedovalci naše prihodnosti, ki pa se kasneje izkaže za
               navadno fatamorgano. Zelo preroško je tole zvenelo, kar smo slišali od predhodnika,
               ampak žal ali pa k sreči se je tudi do sedaj to dogajalo, ampak se nikoli ni
               izkazalo, da je to točno. Vedno se je izkazalo, da je to, ne bom rekel, neresnično,
               ampak po vsem tem bi lahko rekel, da je neresnično in da gre v bistvu za navadno
               zavajanje in ustvarjanje nekega lažnega vtisa.</p>
               <p>Septembra 2006 smo zelo preroško poslušali sledeče. Prebral bom, zato da mi ne bo kdo
               očital, da govorim na pamet. Isti poslanec je zelo preroško napovedal: "Gre za to, da
               je Vlada upoštevala že v proračunu za leto 2007 višji DDV, približno za eno točko."
               Dejstvo, da je že Vlada upoštevala. Pa sploh ni bilo res. Že danes smo ugotovili, da
               še za leto 2008 tega ni. In nato vprašanje: "Zato prosim, če minister na naslednji
               seji odgovori na vprašanje: Ali bo zaradi tega izpada preprosto bolj obdavčil
               gospodarstvo in se bo efektivno odločitev, mislim, da je napaka, "gospodarstva
               povečala", "obdavčitev" bi moralo biti, "za več kot 100% glede na obdobje
               Mramorjevega ministrovanja? Ali bo seveda lahko dal besedo, da ne bo dvignil DDV in
               da bo proračunski primanjkljaj samo 73 milijard?" Tu sprašuje, ali ga ne bo dvignil.
               Prej pa je zatrdil, da je že v 2007 to upoštevano. In ker je kasneje dobil odgovor se
               je nadaljeval: "In zato pravi: Ali boste morali zato povečati trošarine? Ali pa
               boste, kot ste že sami nekajkrat dejali, tako kot nekateri tukaj v tem Državnem zboru
               ugotoviti, da boste morali iti na 21 in pa 9% stopnjo?" To ni bilo nikoli res, ampak
               tu je bilo to zelo zelo preroško. In če se jaz spomnim, se je obdavčitev gospodarstva
               zmanjšala. Zmanjšala se je, ne pa da se je povečala. Ampak to je bilo zelo preroško
               povedano, kako se bo to povečalo. Še en način, kako se je neko preroštvo izkazalo za
               puhlico ali pa za navadno fatamorgano.</p>
               <p>Vprašanje je bilo postavljeno glede investicij. Mislim, da je bilo še v letošnjem
               letu, v začetku leta smo sprejemali zakonodajo, ki ureja investicije. In takrat je
               bilo s strani istega poslanca povedano: "Če bomo sprejeli ta zakon, potem se bodo
               investicije zmanjšale. Vi pa veste, da so investicije tista gonilna sila
               gospodarstva. Zadeva se bo sesula." Ta isti poslanec pa danes moleduje, naj Vlada
               vendarle zmanjša investicije, ker drugače se bo gospodarstvo pregrelo. Ja, kje je tu
               kakšna logika? Dajmo se že malce spraviti k sebi in ugotoviti, kaj smo govorili pred
               enim letom, dvema letoma, potem se je pa pokazalo ravno obratno. In danes govorimo
               ravno obratno.</p>
               <p>Popolnoma enako je bilo s pokojninami. Ta isti poslanec je s pomočjo nekih organov
               celo pošiljal neke tabele v ECB in druge organe Evrope, kako se bo naš proračun sesul
               zaradi previsokih pokojnin. Si lahko predstavljate zaradi previsoke pogače, ki gre za
               pokojnine!? To ni res. To se je tudi danes pokazalo v teh časih, da to ni res. Ampak
               kar naprej se ponavljajo neke zgodbe: to je tako, to je prav gotovo tako, Vlada ja
               naredila napako, mi vam hočemo iti nasproti, pa vam ponujamo to rešitev, to se pravi,
               po vsem tem, kar smo vam citirali včeraj in tudi danes, če bi Vlada samo malo
               upoštevala takšne predloge, bi bila danes v veliki zagati. In hvala bogu, da ni
               upoštevala! Ampak danes si izmišljajo zopet nove variante, kako bi zavajali javnost
               in se predstavljali kot veliki magi, ne vem, finančne politike, fiskalne politike,
               Vlada pa v bistvu ne ve nič. Veste, morali si boste malo prebrati, kaj ste govorili v
               vsem tem času, kar traja ta mandat. Vse tisto, kar ste povedali tako preroško, se je
               pokazalo za ravno obratno. In kako vam naj danes verjamem po vsem tem. Jaz vam lahko
               še preberem en kup stvari, ker sem vam že včeraj pokazal, da sem si izbral vsa vaša
               poslanska vprašanja, nič drugega, in tega je tu za tri četrt kile. In vse tisto, kar
               je tam, je bilo popolnoma zgrešeno. Hvala bogu, da Vlada ni kje nasedla in to
               upoštevala. Potem bi bil pa res cel cirkus. In jaz mislim, da je zadnji čas, da
               začnemo takšne besede tudi realno jemati, jaz jih navsezadnje več ne morem resno
               jemati. Jaz ne trdim, da ni znanja v diskutantih, seveda diskutanti imajo znanje,
               samo očitno ali ga sprevračajo ali pa sklepajo popolnoma napačno. Tako da tudi te
               trditve se mi zdijo popolnoma iz trte izvite, samo eno čisto navadno zavajanje. Če
               bomo slišali še več takšnih predlogov, bom jaz še nekaj takšnih stvari prebral, kaj
               se je govorilo s strani teh oseb pred pol leta, pred enim letom ali pa pred dvema
               letoma. In večkrat smo tudi slišali tu "pa naj Vlada za božjo voljo že nekaj ukrene".
               Jaz sem včeraj omenil primer, pa ga bom danes ponovil, ker se očitno ni prijel.
               Slišali smo na začetku leta 2005 "naj Vlada nekaj naredi, ker je strahovit padec
               gospodarske rasti". Danes imamo ravno obratno, ko ti isti poslanci prosijo Vlado, naj
               nekaj naredi, ker bo gospodarstvo pregrelo, ker je prevelika gospodarska rast. Ja,
               jaz ne vem, kaj še naj na to rečem. Mislim, da je argument več kot dovolj močan, da
               ni treba tega nič komentirati, s tem bi želel samo povedati, koliko veljajo takšne
               preroške napovedi z nekaterih strani. Jaz jih žal ne morem več upoštevati in tudi
               resno jih ne morem več jemati. Hvala.</p>
            </sp>
            <sp xml:id="SDZ4-Izredna-31-2007-11-27.sp41">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Dimitrij Kovačič, izvolite.</p>
            </sp>
            <sp xml:id="SDZ4-Izredna-31-2007-11-27.sp42">

               <speaker>DIMITRIJ KOVAČIČ:</speaker>

               <p>Hvala lepa za besedo. Tudi sam bi nadaljeval tukaj, kjer je končal moj predhodnik.
               Poslušali smo pri predzadnjem govorniku dejansko pravljice, pravljice, kot vemo, so
               zgodbe, ki se dogajajo v neresničnem, nerealnem ali pa fiktivnem svetu, če hočete. In
               to, kar je govoril poslanec Slovenskih demokratov, so bile dejansko pravljice, ki se
               ponavljajo iz leta v leto. Vedno se dogajajo v nekem nerealnem svetu in tudi vedno se
               kasneje izkaže, da so to pravljice. Resničnost je seveda popolnoma drugačna. Kljub
               temu pa te pravljice imajo neko zakonitost. Realnost se izkaže ravno nasprotno
               tistemu, kar v teh pravljicah poslanec preroško napove. In zato tudi tokrat, ko
               preroško napoveduje, kaj se bo zgodilo, lahko sklepamo, da se bo zgodilo ravno
               nasprotno. In sicer tako, kot je tudi zapisano v tem proračunu.</p>
               <p>Tudi sam imam tukaj magnetogram iz nekaterih razprav tega poslanca. To se je zgodilo
               ob razpravi proračuna za leto 2006, 2007 in bom tudi citiral nekaj teh pravljičnih
               napovedi: "Ena zadeva je, prva vrsta problemov je, da se bo zaradi teh proračunov in
               sprejetih aktov zelo povečala zadolženost države, ker se v proračun ni uvrstilo
               pokrivanje vseh zakonskih obveznosti, ampak se krepi izvenproračunsko financiranje."
               Kot vemo, ker je to bila napoved za 2006, 2007, se je zgodilo ravno obratno.
               Zadolženost države se je zmanjšala, proračunski primanjkljaj, za katerega je ravno
               tako v tej isti razpravi povedal, da je prva vrsta problemov zadolževanje Slovenije
               in povečevanje javnofinančnega primanjkljaja. Predlagana proračuna 2006, 2007 to
               omogočata in zato povečujeta obremenjevanje davkoplačevalcev. Če pogledamo
               primanjkljaj, kako se je gibal, leta 2004 je bil 2,3, leta 2005 je bil 1,5, leta 2006
               je bil 1,2, leta 2007 0,6. Ves čas je primanjkljaj padal. Poslanec je napovedal ravno
               obratno situacijo.</p>
               <p>Potem naslednja zadeva. Citiram: "S temi proračuni sprejeti davčni zakoni povečujejo
               razslojenost slovenske družbe, hkrati pa se v proračunih ne zagotavlja ustreznih
               sredstev za socialne transfere, niti ne za aktivno politiko zaposlovanja, kar bi
               preprečilo negativne učinke, ki so v Sloveniji vse bolj vidni zaradi slabšanja
               konkurenčnosti slovenskega gospodarstva, ob tem ko prevzemamo pogoje za vstop v evro.
               Zgodilo se je ravno nasprotno. Brezposelnost je bila leta 2005 90 tisoč brezposelnih,
               2007 70 tisoč brezposelnih, spet padec tega stanja. Ravno tako se je konkurenčnost
               slovenskega gospodarstva povečala, kar je spet nasprotno temu, kar je napovedal ta
               poslanec. Uradni podatki to zelo nazorno kažejo, uradni podatki o gospodarski
               rasti.</p>
               <p>Naslednja zadeva, citiram: "Proračuni imajo sicer nekaj postavk, ki imajo velike
               indekse, vendar je to pretežno vezano na evropska sredstva in teh sredstev v letu
               2006 in 2007 ne bo." To je bila napoved. Ne rečem, da so bila vsa načrtovana sredstva
               iz tega vira realizirana, ampak velik del teh sredstev je bil realiziran. In spet se
               ni zgodilo to, da teh sredstev ne bo.</p>
               <p>Naslednja zadeva, citiram: "Za leto 2007 se bo moral povečati davek na dodano
               vrednost, in to pomeni, da se bo ta povečal v času, ko bomo prevzeli evro, kar bo
               pomembno znižalo dodatni življenjski standard, hkrati bomo seveda imeli dvig DDV, kar
               bo nedvomno zmanjšalo davčno konkurenčnost Slovenije." Spet napoved, ki je popolni
               strel v prazno. DDV se ni povečal, to verjetno poznate, v pravljicah se pa lahko
               seveda tudi to povečuje, ampak v realnosti pa se ni povečal.</p>
               <p>In še en citat: "Ker pa smo pred nekaj tedni v Državnem zboru", to je citat od
               takrat, ko je bil obravnavan proračun 2006-2007, "sprejeli zakon o davku od dohodka
               dodatne davčne olajšave, je ocena prihodkov iz naslova davka od dohodka pravnih oseb
               napihnjena, in sicer najmanj za okrog 40 milijard na letni ravni. To dvoje skupaj
               pomeni, da Vlada dodatno mimo proračuna ustvarja javnofinančni primanjkljaj, vsaj v
               višini 110 milijard tolarjev. Torej, zadolževanje in nepokrivanje zakonskih
               obveznosti z odhodki je prva značilnost tega proračuna." Kar se tiče finančnega
               primanjkljaja sem že prej povedal, kar se pa tiče davkov in napihnjenosti te postavke
               pa naj povem, da je bila postavka v proračunu predvidena takrat še v tolarjih, ampak
               če preračunam v evre, je to slabih 700 milijonov evrov. Dejansko pa je bila
               realizacija 220 oziroma več kot 942 milijonov evrov. Za poslance je bilo predvidenih
               700 milijonov evrov, da je bilo to prenapihnjeno, dejansko pa je bilo realiziranih
               942 milijonov evrov. Spet popolnoma zgrešena ocena. In dejansko lahko iz vsega tega
               sklepamo, da se bo tudi tokrat zgodilo ravno obratno, kot je malo prej napovedoval
               gospod poslanec, ki ljubi pravljice.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp43">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Gospod Cvikl, replika.</p>
            </sp>
            <sp xml:id="SDZ4-Izredna-31-2007-11-27.sp44">

               <speaker>MAG. MILAN M. CVIKL:</speaker>

               <p>Najprej moram v repliki pojasniti, da se je gospodu Kovačiču zareklo. Jaz nisem
               poslanec Socialnih demokratov, ampak sem poslanec Poslanske skupine Socialnih in ne
               slovenskih demokratov. Slovenki demokrati ste vi, bili ste včasih, ne vem, slovenski
               demokrati, zdaj ne vem točno, kaj ste zdaj. To je prvo, kar vam je treba
               povedati.</p>
               <p>Drugo, veste, zdaj je tako, zgleda, da bomo danes imeli ponovno diskusijo o tistih,
               ki na kaj opozarjajo. Jaz sem prosil Vlado Republike Slovenije, da nam pojasni, zakaj
               imamo za 400 milijonov evrov več napihnjenih prihodkov, če smo jih do zdaj v 9-ih
               mesecih letošnjega leta črpali 200 milijonov. In potem smo dobili plejado vnaprej
               pripravljenih napadov na posameznike, ki opozarjamo. To je zelo značilno. Treba je;
               kako se že temu reče: "Kill the massinger".</p>
               <p>Glede napovedovanja. Meni je zelo žal, gospod Kovačič, zelo žal, da ni bilo potrebno
               dvigniti DDV-ja. Zakaj? Zato, ker se je DDV dvignil zaradi dviga inflacije. In mi je
               zelo žal, da imamo v Sloveniji situacijo, ki je zelo resna. Veliko bolj enostavno bi
               bilo dvigniti DDV in ob nizki inflaciji dobiti dodatnih 10% prihodka iz naslova DDV.
               To, da so prihodki iz naslova DDV 9,7% brez dviga stopnje, je rezultat 13% inflacije.
               In ta je problematična, gospod Kovačič, 13% inflacija ob fiksnem tečaju evra. In
               citiram opozorila AMF-a: "Slovenija - prevzem evra je test za resnost in vzdržnost
               makroekonomske politike, fiskalna politika potrebuje nujno zmanjšanje povpraševanja
               in ukvarjanje z inflacijo, ki je "well above", krepko čez 2% cilj evropske centralne
               banke in fiskalna politika se mora ukvarjati z varčevalnimi reformami." To opozarjamo
               in jaz vem, da je to težko Vladi narediti, najlažje je Vladi s fiktivnimi podatki
               črpanja evropskih sredstev napihniti odhodke leta 2009. Ker je pa leto 2009 že leto
               novega mandata, pa tega mandata nimate. Še ne, zato je to fikcija, o kateri se je
               potrebno pogovoriti in dobiti prave odgovore tukaj in zdaj.</p>
            </sp>
            <sp xml:id="SDZ4-Izredna-31-2007-11-27.sp45">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Odpiram razpravo oziroma prijavo. Besedo ima gospod Anton Anderlič.
               Prosim.</p>
            </sp>
            <sp xml:id="SDZ4-Izredna-31-2007-11-27.sp46">

               <speaker>ANTON ANDERLIČ:</speaker>

               <p>Že včeraj sem poskušal dobiti kakšen odgovor ob razpravi o proračunu oziroma
               spremembah proračuna za leto 2008, vendar nobenega odgovora očitno ne želi Vlada
               dati. Nekatere stvari so bile danes ponovljene s strani drugih razpravljavcev in pa
               ena zanimiva teza se je vzpostavila. Vsi jemljete od obrambe in želite dati nekam
               drugam. Ampak resnično je samo vladna koalicija vzela od obrambe, in to se ponavlja
               tudi v letu 2009, in to iz tistega najbolj vitalnega dela, ko gre za
               znanstvenoraziskovalno dejavnost, ko gre za tehnološko opremljenost, ko gre za višji
               nivo opremljanja Slovenske vojske in usposabljanja. Jaz sem mislil, da bo zmanjšanje
               3 milijone 400.000 evrov na tej postavki, že tako ali tako je bila ta postavka vizavi
               v primerjavi z letom 2007 in 2008 nižja na indeksu 96%, zdaj ste pa še 3 milijone
               400.000 evrov zmanjšali. Jaz sem mislil, da glede na to, da minister za obrambo
               predsednik DeSUS-a demonstrira po Ljubljani za več socialnih pravic, se postavlja za
               penzionerje in da bo na strani, kjer piše, to je stran 78 od 149, da bo pri socialnih
               transferjih kaj primaknjeno. Nič ni primaknjeno. Kam so se izgubili ti milijoni
               evrov, pa še drugi?</p>
               <p>Včeraj sem tudi spraševal, kako to, da ni nikjer obrazložitve in da se je tiho
               spremenil program, čeprav se bi moral v Državnem zboru, za 20% znižanje števila
               pripadnikov Slovenske vojske. Povečanje opremljanja pa je prav tako za indeks 120.
               Kje je razlika 40%? Zakaj nabavljamo nekatere stvari, predvidoma jih bomo nabavili v
               proračunu za leto 2009, za vojsko, ki je nikoli ne bomo imeli. Jaz sem vam citiral
               izjave predstavnikov Ministrstva za obrambo, kjer pravi: "Ambicije niso več takšne,
               ampak v grobem, 7.100 v letu 2008 in 7.200 okoli leta 2009." Za opremljanje vojske
               imate še vedno indeks 120. Kdo bo uporabljal vso silno opremo? Jaz nimam nič proti,
               da opravimo resno razpravo, kaj Slovenija zares potrebuje, kakšno vojsko. Ne
               izgovorov, to smo obljubili. Tudi Nato in vse mednarodne zadeve so predvsem
               fleksibilne, spreminjajo se iz leta v leto, delajo se novi cilji in zagotavljam vam,
               da iz virov blizu Nata, da ne boste mislili, da bom izdal kakšno tajnost, pravijo:
               Čemu Slovenija sili s tem, da bo kupila ali pa dobila rusko topnjačo, ki je ne rabi?
               Čemu nabavlja nekatere stvari, ki res, da so bile v nekaterih programih, ampak
               vendarle, ker se vse to spreminja, in če ne boste mogli zagotoviti 8.500 vojakov v
               letu 2009, potem spremite tudi programe? In tudi glede na visoko gospodarsko rast
               oziroma prirast družbeno bruto proizvoda ni res, da je 2% tisti procent, ki ga moramo
               nameniti za te stvari in je enkrat za zmeraj dan, zabetoniran in se ne more nič
               spremeniti. To so stvari, o katerih bi želel, da dobim kakšen odgovor. In danes sem
               bil neverjetno presenečen zjutraj in bi rad tudi pojasnilo. Pred dvema mesecema je
               bila neka dokaj zanimiva javna informacija, novinarji so spraševali, ali vemo, da je
               minister za obrambo oziroma ta vlada namesto razpisanih 12 lahkih oklepnih
               izvidniških vozil, in to za 17 do 19 milijonov evrov, kupila samo 10 teh vozil, in še
               to za 22,7 milijona evrov. Kdo to lahko razume? Vedno slišimo, kako se odlično
               pogajate, kako odlično kupujete, tukaj pa vidimo, da za več denarja dobimo bistveno
               manj. Če so se cilji spremenili, če tega ne rabimo več, hvala bogu, dajmo ta denar
               nameniti za zdravstvo, za šolstvo, za socialne transferje, ki so kot očitno
               podcenjeni, podhranjeni tudi v tem proračunu. In zato me še toliko bolj čudi, da
               dobim danes to pisanje, ki pravi: "V skladu s predlogom sprememb proračuna za leto
               2008 in predlogom proračuna za leto 2009 je v načrtu nabav in gradenj za Slovensko
               vojsko načrtovan nakup 10 lahkih izvidniških vozil v letu 2008 v višini 22,7 milijona
               evrov." Ampak, poglejte, takrat, ko je bil ta razpis narejen, in sicer jeseni 2006,
               ni bilo nikjer, v nobeni proceduri nobene spremembe proračuna za leto 2008, kaj šele
               proračuna za leto 2009. Ampak tu se pojavi točno tista cifra, ki je bila izpogajana,
               podpisana za to višino pogodba in kasneje v poročilu, ki ima včerajšnji datum in je
               prišlo danes ob 8.00 zjutraj v Državni zbor, pa pravi, da je to že bilo v predlogu
               proračuna za leto 2009. Ali ste imeli, minister, povejte naglas, lani jeseni že jasno
               postavko na tej točki, koliko boste predvideli v proračunu za leto 2009 za te namene.
               Jaz mislim, da ne. Saj se razumeva, da gre tukaj - lahko, da gre za lapsus, ampak gre
               za netransparentnost, gre za nekaj, česar se ne da razumeti.</p>
               <p>In resnično, vračam se k osnovnemu vprašanju, če držijo trditve predstavnikov
               Ministrstva v tej hiši, kaj bodo počeli v letu 2009, v nasprotju seveda s sprejetimi
               dokumenti v Državnem zboru, kajti dokumenti so sprejeti na 8.500, kako je mogoče, da
               pa v proračunu za leto 2009 ostajate na cifrah za opremljanje Slovenske vojske, kot
               da bi bilo 8.500 vojakov.</p>
               <p>Seveda me žalosti, da nikjer ne najdem realnega povečanja tistega dela, ki govori o
               zagotavljanju pogojev "za zagotavljanje kadrovske pripravljenosti". Indeks je 108.
               Indeks je 108 v letu 2008, kar pomeni - ampak to seveda na planiranih 7.100 vojakov,
               ne na 8.500. In to je v redu, če ste se tako odločili. Ampak boste pojasnili, ne vi,
               pač Vlada, zakaj tako. Ampak kako boste zagotovili za teh 7.100 ali 7.200 vojakov v
               letu 2009, prvič, nadomestilo, ki se bo izgubilo v realnosti zaradi inflacije in
               drugih pritiskov, in drugič, realno povečanje, kar naj bi prinesel Zakon o službi v
               Slovenski vojski, ki smo ga sprejeli v juliju mesecu v Državnem zboru. Obljube so
               bile velike. Trendi so negativni. V letu 2006 je odšlo več vojakov iz Slovenske
               vojske, kot jih je prišlo. To veste vsi, berem časopis Finance in razne druge, kjer
               se te številke pojavljajo. Na kakšen način se misli te stvari urediti? Spet gre za
               socialno dimenzijo in spet se moram vrniti nazaj k demonstracijam sredi Ljubljane,
               kjer ministri demonstrirajo, ne urejajo pa vprašanj, ki jih morajo urediti po svoji
               službeni dolžnosti v pogajanjih za proračun. Nikjer nisem slišal, da se je minister
               za obrambo karkoli razburjal, da so mu vzeli denar za znanstvenotehnološki razvoj, za
               raziskovalne projekte in tako naprej. Ne. Jaz sem resnično mislil, rekel sem v redu,
               šli so po neki logiki, da bodo iz tega naslova nekaj vzeli in bodo dali v socialno in
               v tisto sfero kjer je potrebno. Tega se iz proračuna ne vidi.</p>
            </sp>
            <sp xml:id="SDZ4-Izredna-31-2007-11-27.sp47">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod minister Bajuk.</p>
            </sp>
            <sp xml:id="SDZ4-Izredna-31-2007-11-27.sp48">

               <speaker>DR. ANDREJ BAJUK:</speaker>

               <p>Hvala lepa, gospod podpredsednik. Očitno to pismo, ki ga omenja gospod poslanec
               Anderlič, če se sklicuje na še ne sprejeti proračun ali pa spremembo proračuna za
               2008 in 2009, je to napaka. Sicer vam trenutno ne morem odgovoriti, ali ima v
               trenutno veljavnem proračunu za leto 2008 Ministrstvo za obrambo zadosti sredstev ali
               ne. Jaz predpostavljam, da ja in da so v tem pismo napačno nakazali. Trenutno vam ne
               znam odgovoriti, zakaj samo 10 enot namesto 12 in da je cena večja. Jaz upam, da vam
               bom še med potekom seje lahko odgovoril konkretno na to.</p>
               <p>Kar pa se tiče sredstev, ki so v proračunih Republike Slovenije namenjena za znanost
               in tehnologijo, je to račun številka 5. To so 501, 502, 503 in 504. Rad bi ponovil,
               kar sem že včeraj povedal. Ker se to ponavlja, pa moram še enkrat ponoviti. Argumenti
               se ponavljajo. Govorim v evrih, kar se tiče zgodovinskih podatkov. V letu 2000 je
               Republika Slovenija namenila 79,2 mio evrov za znanost in tehnologijo. V letu 2001 se
               je to povečalo na 121,5, potem v letu 2002 na 129,8 mio evrov, v letu 2003 na 146,9
               in v letu na 163,3. Torej to je neko postopno zviševanje, ki je prineslo v tem
               obdobju, ko je ta Vlada nastopila svoje odgovornosti, do 163 mio evrov, namenjenih za
               znanost in tehnološki razvoj. Od takrat se je to povečalo v letu 2005 na 177,8, potem
               v letu 2006 na 207,4, v letu 2007 pa ocenjujemo, da bo realizacija 223,7. 223,7 bo po
               najboljši oceni strokovnih služb Ministrstva za finance vsota, ki bo dejansko
               namenjena za ta cilj. V proračunu za leto 2008 smo imeli 264, zdaj bo pa dejansko 263
               na podlagi te spremembe. 263 milijonov, če primerjate, je to znatno večja cifra, kot
               pa je bila v preteklosti. Tukaj se postopoma povečujejo sredstva. Če bodo amandmaji,
               ki so bili predlagani za leto 2008, dejansko sprejeti, bo potem 260 namesto 263. Še
               vedno pa je 260 veliko več kot 223, kot je bilo lani. Predlagamo pa, da bo v
               proračunu za leto 2009 pa 312, 313 milijonov. Postopoma izvajamo in namenjamo več
               sredstev iz enega leta v drugega, čeprav so začetne cifre zelo revne, od 80
               milijonov, ampak če zdaj že govorimo o realiziranih 223 v 2007 in o 260 recimo v letu
               2008 in 312 ali 313 milijonov v letu 2009, je pa to očitno in jasno.</p>
               <p>Rad bi tudi omenil, kar se tiče sredstev; tukaj so vključena tista, ki so bila
               predvidena v proračunih za leto 2006 in 2007 za znanstveni razvoj na Ministrstvu za
               obrambo. Če gledamo zaključne račune, in tudi po najboljših ocenah, ki jih imamo, so
               bila ta sredstva v nekem smislu prevelika za to, kar so bili zmožni tudi dejansko
               izvesti, da so se uporabila v višini 80%. Zato ne vidimo prevelike tragedije v tem,
               ker odvisno je, kakšna je resnična in dejanska povezava na dnevni ravni med
               raziskovalno strukturo v Sloveniji in sodelovanjem z Ministrstvom za obrambo. Mi
               pričakujemo, da se bo to s časom tudi razširilo in računamo na to, da bo do tega tudi
               prišlo, kot je to tudi značilnost v drugih državah, ki so članice NATO, da se veliko
               sredstev namenja ravno za raziskave in razvoj prek ministrstva za obrambo.</p>
               <p>Kar se pa tiče celotnega proračuna za obrambo. Jaz mislim, da moram tukaj ponovno
               izpostaviti dejstvo, da se je Slovenije zavezala, da bo v tem obdobju že namenjala 2%
               BDP za obrambo. To je naša zaveza, a vendar v proračunu za leto 2008 je to samo 1,7.
               Zagotovitve s strani strokovnih služb Ministrstva za obrambo so bile, da so cilji,
               konkretne obveznosti, ki jih je Slovenija prevzela v sklopu zveze NATO, da bodo s tem
               tudi zagotovljene. Jaz tudi upam, da to drži. Sicer pa še v nadaljevanju te seje se
               bomo zavzeli za to, da bodo tudi bolj konkretni odgovori, kar se tega tiče. Rad pa bi
               povedal, da smo daleč od tega, za kar smo se zavezali. Zavezali smo se, ko smo
               sprejeli članstvo v zvezi NATO, na 2% BDP-ja in smo na 1,7. Mislim, da vsak razumen
               človek lahko jasno vidi, da kar se tega tiče, vodimo tudi neko, bi rekel,
               konservativno politiko, da ne gre samo za neke kvantitativne cilje, ne glede na to,
               ali so v osnovi zadostni ali ne, da se tiste ključne obveznosti, ki smo jih sprejeli,
               dejansko tudi izvajajo.</p>
               <p>In končno, ponovno moram omeniti zgodbo o zadolževanju Republike Slovenije. Včeraj
               sem že razložil, ker pa se iste trditve ponavljajo, moram še enkrat to povedati.
               Povedal sem, in zdaj bom ponovno obrazložil, da je decembra leta 2004, ko sem prevzel
               odgovornosti ministra za finance, moj predhodnik dejansko ponudil roko in je že
               pripravil poročilo za konvergenčni program za leto 2005, za kar sem mu bil zelo
               hvaležen, ker bi bilo nemogoče, da bi nova ekipa v nekaj dneh dejansko to napravila.
               Vzel sem si nekaj časa, to stvar pregledal, določene malenkostne spremembe so bile
               vključene in to je bil tudi naš program. Ampak s tem, da je moj predhodnik to
               napravil, mi je dal tudi jasno sporočilo. Jasno sporočilo je pa bilo: To, kar je tu
               notri napisano, bi mi dosegli, če ne boste dramatično spreminjali stvari. In tam je
               bila predvideno zadolževanje za leto 2006 - to lahko preverite, konvergenčni programi
               so na spletnih straneh Ministrstva za finance -, da bo doseglo nekaj čez 30% BDP. 30%
               BDP je bilo to, kar je bilo tudi sporočilo meni, da bi 30% lahko dosegli.</p>
               <p>Kaj so pa zdaj konkretni podatki. Konkretni podatki, ki so popolnoma verodostojni in
               preverljivi, so, da je dolg Republike Slovenije v letu 2006 dejansko dosegel samo
               27,1%, da bomo ob koncu leta 2007 na podlagi najboljših ocen, ki jih imajo strokovne
               službe Ministrstva za finance, dosegli 25,6. Da bomo na podlagi te fiskalne politike,
               ki je predmet toliko hudih besed na tej seji, dosegli 24,7 in 23,8 v letu 2009.
               Zadolževanje Republike Slovenije se znižuje. Istočasno se pa govori, da naj bi nekaj
               skrivali tako ali drugače. Ta vlada in to ministrstvo za finance prav ničesar ne
               skriva. Če kaj, smo prevzeli odgovornost in očistili razne stvari, ki so se v
               preteklosti skrivale. V preteklosti so bile celotne razprave o javnih financah
               osredotočene samo na proračun in govorilo se je samo o proračunu. In proračun je
               vedno imel cilj, da ja ne bo primanjkljaj večji kot 1%. In to se je relativno
               dosegalo. Vendar ta možnost, ko govorimo o javnih financah, da govorimo samo o
               proračunu Republike Slovenije, je že daleč za nami. Zakaj? Ker zunanji svet, predvsem
               Evropska komisija, Evropska centralna banka, prav nič ne da na to, kako imamo mi
               razdeljene javne finance. In mi imamo poleg proračuna, ki predstavlja okrog 58%
               javnih financ, imamo še tri blagajne, imamo zdravstveno blagajno, imamo ZPIZ, imamo
               lokalno samoupravo, vse občine in imamo vse zavode, takšne in drugačne agencije in pa
               SOD in KAD. Če vse to skupaj vzamemo, potem je pomembno, ko govorimo o javnih
               financah, govorimo samo o tem. Ker končno to, kar vpliva ali ne vpliva, bodisi na
               inflacijo ali pa na katerokoli drugo stvar, vključno tudi zadolževanje, da so se ti
               primanjkljaji zmanjševali. Kaj pa se je dogajalo v preteklosti? V letu 2001 je bil,
               če gledate to celoto: proračun plus štiri blagajne in vse drugo, je bil ta
               primanjkljaj 3,9% bruto domačega proizvoda. V letu 2001 je hitro porasla na 4%, potem
               je v letu 2002 padla na 2,8, potem na 2,5 in potem pa na 2,3. 2,3% je bil celotni
               primanjkljaj javnih financ v letu 2004, ko smo mi prevzeli te odgovornosti. In kot je
               že bilo izpostavljeno in mislim, da je treba še in še ponavljati, je naslednje leto,
               leto 2005, prvo leto te Vlade, ne samo da smo počistili in očistili dolgove, ki so
               bili označeni v drugih blagajnah, smo v celoti spet to znižali od 2,3 na 1,5.
               Naslednje leto 1,2% BDP-ja in letos, ponavljam, po najboljših izračunih bo največ
               0,57. Tam nekje med 0,5 in 0,6 se bo to odvijalo. To je zelo pomembna stvar. Zakaj?
               Ker od 4%, kot smo bili navajeni v preteklosti, je zdaj 0,5. Pomembno je pa še to.
               Pomembno je, da v skladu s Paktom stabilnosti in rasti s temi spremembami, ki so
               zaključene ravno v leto 2005, mora vsaka država članica izpovedati in napovedati svoj
               srednjeročni cilj. Srednjeročni cilj primanjkljaja v celotni podobi mora vsaka država
               napraviti. Mi smo to napovedali in tudi Evropska komisija je to sprejela in prav tako
               tudi Evropska centralna banka, da bi primanjkljaj lahko bil za minus 1% BDP-ja. Kaj
               se je zgodilo? Sprejeto je bilo, ker so tudi razumeli, da Slovenija s takšno
               relativno malo zadolžitvijo, gledamo zdaj globalo na področju 27%, ki je daleč od
               napovedane in predvidene 30% mojih predhodnikov, ki se bo zdaj znižala v letu 2007 na
               25,6, potem pa 24,7 in 23,8 do 2009. Kaj to pomeni? Da so nam to odobrili, ker se vsi
               zavedajo, da takšna država, kot je Slovenija, ki je v preteklih desetletjih opustila
               in ni izvajala zadostne investicije na določenih ključnih projektih slovenske
               infrastrukture, kot je dokončanje sistema avtocest in tudi železnice, da lahko ima to
               in da to ne ogroža celotne situacije, in zato je bilo tudi sprejeto.</p>
               <p>Aprila letos smo finančni ministri Evropske unije imeli poseben sestanek v Berlinu in
               tam je bilo ugotovljeno, da glede na to, da živimo v relativno dobrih časih, da bi
               morali vsi napraviti nek poseben napor, da bi to znižali in te srednjeročne cilje
               dosegli prej. Ponavljam, Republika Slovenije bo srednjeročni cilj presegla v letu
               2007, kar je pa dve leti prej, kot je bilo zastavljeno. Torej izpolnjujemo, kar se
               tega tiče, absolutno vse.</p>
               <p>Pa še nekaj moramo omeniti, sedaj se vračam pa na problem inflacije. Včeraj sem že
               razlagal, ampak ker se danes ponovno govori v istem smislu, kot da ne bi bilo v tej
               dvorani nič izrečenega, moram še enkrat ponoviti to, kar so naše ocene, kar se tiče
               inflacije v letu 2007. Inflacija v letu 2007, ki je bila predvidena po napovedi
               Umarja v jesenskem poročilu 2006 nekaj čez 2,5%, je v drugi polovici, dejansko v
               zadnjem tednu aprila meseca prejela en močen šok, in to so bile cene nepredelane
               hrane. Cene nepredelane hrane so se povišale, ko so prišli na trg tisti elementi, ki
               niso bili januarja na razpolago; predvsem gre za zelenjavo, ki je spomladi že na
               razpolago, tem so se cene močno povišale. To je bil prvi šok. Drugi šok je bil pa
               kasneje, tudi ko se je pojavilo še večje povišanje, kar se tiče hrane, tudi na
               predelovalni strani. Če vzamete in seštejete to, kar je bila povišica hrane aprila in
               maja in potem kasneje tudi junija in julija, pridete na 1,9%. Temu pa je treba
               dodati, da 0,7% je pa vpliv, kar se tiče nafte, razlike nafte in naftnih derivatov.
               Torej to je šok na strani ponudbe, ne pa povpraševanja. In tukaj se govori o neki
               teoriji, ki pa zaenkrat še nima nikakršne podlage v podatkih, ampak samo v gorečih
               govorih, da je inflacija v Republiki Sloveniji posledica povpraševanja bodisi
               gospodinjstev ali pa države. Da država zmanjšuje svojo porabo kot delež v BDP-ju, je
               jasno, gospodinjstva pa tudi niso spremenila bistveno svojo porabo. Dejansko ni
               nikakršnega znaka, da bi tukaj v Sloveniji imeli to, kar je znano kot inflacija, ki
               prizna kot svojo gonilno silo ravno povpraševanja ali trošenje, ne pa da je to s
               strani ponudbe, kar pa podatki tudi kažejo. Torej jaz bi predlagal, da ko se o teh
               stvareh pogovarjamo, da še enkrat se pogledajo podatki, in da se toni raznoraznih
               predstavitev znižajo, ker nima smisla, da se tako govori brez vsake analitične
               podlage.</p>
               <p>Končno pa še vprašanje, ki je bilo zastavljeno, kar se tiče evropskih sredstev. Nismo
               ponosni na to, kar se dogaja, in dejansko bomo letos prav gotovo porabili manj
               sredstev, kot pa smo načrtovali. A vendar vam moram povedati, da od vseh držav članic
               je Slovenija najboljša. Ampak to najboljše ni zadostno, ker bo očitno manj, kot bi
               morali. Kaj pa se resnično dogaja? Dogaja se, da je na tem področju treba zelo
               striktno uveljavljati in spoštovati absolutno vsa pravila igre, ker Evropska komisija
               zelo natančno pregleduje vse te stvari in če odkrije kakšne razlike ali težave, je
               treba ne samo sredstva vrniti, lahko dobimo tudi takšne ali drugačne kazni. Dejstvo
               je, da sistem deluje prepočasi. Vemo pa, da zdaj preko reorganizacije znotraj vseh
               ustanov lahko pričakujemo, da to, kar smo zdaj načrtovali, ni tako noro ali pa
               fikcija, kot smo slišali zdaj. Tudi glede tega bi rad omenil, da bomo tekom seje tudi
               s strani Službe Vlade za lokalno samoupravo in regionalni razvoj dobili še bolj
               konkretne podatke, da bomo to obelodanili, tako kot se spodobi. Na vsak način pa
               mislim, da je treba besede, ki se uporabljajo, nekoliko omiliti. To ni nikakršna
               fikcija, to je zavesten načrt s strani ministrstev, ki se zavedajo, da imajo letos
               težave, ampak ker ravno te težave popravljajo, bo sistem bolje deloval. In to, kar
               načrtujemo v letu 2008, ni na noben način nikakršna fikcija. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp49">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Bevk, proceduralno?</p>
            </sp>
            <sp xml:id="SDZ4-Izredna-31-2007-11-27.sp50">

               <speaker>SAMO BEVK:</speaker>

               <p>Hvala lepa za besedo, gospod podpredsednik. Spoštovani zbor! Rad bi izrazil
               zaskrbljenost zaradi podcenjujočega odnosa te Vlade do Državnega zbora kot
               institucije. Sprašujem vodstvo Državnega zbora in tudi predstavnike Vlade ter
               ministra, kje so ostali predstavniki Vlade, kje so ministrice, kje so ministri, kje
               je predsednik Vlade. Vsaka čast ministru za finance dr. Bajuku, ki je druga najbolj
               odgovorna oseba v tej Vladi za obravnavo teh dokumentov, vendar je Vlada Republike
               Slovenije ob obravnavi teh proračunskih dokumentov 8. novembra sklenila, da bodo ta
               dokument tu zagovarjali predsednik Vlade, 17 ministrov in ministric, generalni
               sekretar Vlade, državni sekretar v kabinetu predsednika Vlade in trije sodelavci ter
               sodelavka ministra za finance.</p>
               <p>Predlagam, da se čim prej povabi odsotne ministre in ministrice, da sodelujejo pri
               tej diskusiji. Konec koncev je potrebno odgovoriti na številne vsebinske dileme in
               vprašanja, ki jih postavljamo v tem Državnem zboru, saj se ne vrti vse samo okrog
               višine določene postavke, ampak so zadaj tudi vsebinski razlogi. Ko smo prej
               razpravljali o 54-ih cestnih amandmajih, se predstavnik Ministrstva za promet ni niti
               enkrat oglasil in prispeval kaj vsebinskega k diskusiji. Poleg tega je tukaj zelo
               veliko vprašanj, kako bomo mi črpali evropska sredstva. In tukaj so resorni ministri,
               ki bi nam lahko kaj več povedali.</p>
               <p>Zato, spoštovani gospod podpredsednik, zaskrbljen sem zaradi tega podcenjujočega
               odnosa Vlade do Državnega zbora in tudi zaradi vsebinskega nadaljevanja te diskusije
               predlagam, da povabite odsotne ministre in ministrice in predsednika Vlade, da
               pridejo v Državni zbor. Danes smo tukaj videli samo finančnega ministra in ministrico
               za zdravje, trenutno pa razen dr. Bajuka, ki sedi tam v poslanskih klopeh, tukaj ni
               nobenega več.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp51">

               <speaker>PODPREDSENIK MAG. VASJA KLAVORA:</speaker>

               <p>Hvala lepa.</p>
               <p>Vsi, ki ste jih omenili, so bili povabljeni in mislim, da tudi vaše besede so šle v
               javnost.</p>
               <p>Gospod mag. Cvikl, imate repliko.</p>
            </sp>
            <sp xml:id="SDZ4-Izredna-31-2007-11-27.sp52">

               <speaker>MAG. MILAN M. CVIKL:</speaker>

               <p>Repliciram gospodu ministru, najprej z naslednjimi ugotovitvami. Strinjam se, gospod
               minister, na področju evropskih sredstev situacija ni dobra in imamo resen problem.
               Moram pa replicirati zato, ker je rekel, da "ni tako noro". Jaz nisem tega izraza
               uporabil. Rekel sem pa, da je fikcija. Da pa je fikcija, pa seveda lahko dokažem tudi
               s podatki. Na primer: načrtovali ste 233 milijonov sredstev strukturne politike v
               letu 2007 - realizacija 11,7% za 9 mesecev. Načrtovali ste evropski socialni sklad -
               83 milijonov, realizacija je 5%. Kje je problem? Te podatke je minister za finance
               imel 10. oktobra, te podatke je imel predsednik Vlade 10. oktobra, 12. oktobra sta pa
               v Državnem zboru razlagala, kako je na področju evropskih sredstev tako rekoč skoraj
               vse zelo rožnato. In kadar nekdo javno razlaga, da je situacija drugačna, se temu
               reče zavajanje.</p>
               <p>Predlagam, predsedujoči, da ministri, ki so odgovorni - za socialni sklad je to
               ministrica za delo, družino in socialne zadeve, za strukturni sklad je kar nekaj
               ministrov: gospod Vizjak, gospod Žagar, gospod razvojni minister, za finančni
               instrument ribištvo tudi, recimo, Ministrstvo za kmetijstvo gozdarstvo in prehrano in
               tako dalje, da so ti ljudje znani. To je temeljno vprašanje. Če so v letošnjem letu
               do sedaj počrpali 200 milijonov evrov, kako oni lahko verjamejo, da bodo naslednje
               leto 801 milijonov, leta 2009 pa kar 880 milijonov sredstev iz Evropske unije. To je
               narodno gospodarsko in z vidika razvoja temeljno vprašanje.</p>
               <p>Zdaj pa samo še tistim, ki bodo rekli, da to "nima veze", da če ne bo porabljeno, pa
               tudi ne bo odhodkov in tako naprej. Zgodba je še bolj zapletena. V pričakovanju teh
               obljub se poraba že dogaja, torej mi že imamo vpliv na inflacijo, samo denarja iz
               Evropske unije še nismo prejeli in zato imamo in bi morali imeti pri tej točki o tem
               zelo resno diskusijo. Predsednik Vlade je prejšnji teden dve uri razlagal vse mogoče
               o odnosu z Evropsko unijo, tega pa predsednik Vlade ne upa priti povedati. Ne vem,
               kako bo on v narekovaju se pogovarjal "o učinkoviti reformi" evropskega proračuna, če
               ima tukaj v Sloveniji katastrofalno črpanje sredstev iz evropskega proračuna. Zato bi
               tudi bilo verjetno za njega dobrodošlo, da vsaj v kabinetu, če že ne tukaj z nami
               posluša to diskusijo in da javno, ne na nekih zaprtih sejah, slišimo, kaj se na
               področju nečrpanja evropskih sredstev dogaja.</p>
            </sp>
            <sp xml:id="SDZ4-Izredna-31-2007-11-27.sp53">

               <speaker>PODPREDSEDNIK MAG. VASJA KLAVORA:</speaker>

               <p>Gospod Anderlič, imate repliko? Izvolite.</p>
            </sp>
            <sp xml:id="SDZ4-Izredna-31-2007-11-27.sp54">

               <speaker>ANTON ANDERLIČ:</speaker>

               <p>Gospod Bevk, ne skrbite, kje so ministri. Jaz vem, da se gospod Erjavec pripravlja na
               tiskovno konferenco, ki jo bo imel ob 12. uri, in bo predstavil dosežke, ki jih je
               dosegel v zadnjem letu na svojem področju pri proračunu. Če pa ne bo šlo, bo šel pa
               na cesto in bo demonstriral za pravice.</p>
               <p>Ampak, gre pa za napačne navedbe ali pa za nerazumevanje z ministrom. Jaz sem govoril
               izključno o sredstvih za znanstvenoraziskovalno dejavnost oziroma znanost in
               tehnološki razvoj za Ministrstvo za obrambo, on je govoril na splošno in o vseh. In
               ko govorimo za Ministrstvo za obrambo pravijo številke tako: za leto 2007 - 22
               milijonov evrov, sprejeti proračun za leto 2008 - 24 milijonov evrov, spremembe
               proračuna za leto 2008 - minus 1 milijon evrov, predlog proračuna za leto 2009 - 22
               milijonov evrov ali indeks 96,9, dopolnjen predlog proračuna na tej postavki je 18
               milijonov 995 tisoč evrov. Skratka, še dodatno znižanje za 3 milijone 400 tisoč
               evrov. Ne znam brati drugače kot tako. Ko smo vstopili v zvezo Nato je bilo jasno
               rečeno, da samo tehnološko najbolje opremljena, da z znanostjo podprta vojska bo
               lahko uspešna tako doma, v okolici pa tudi na kriznih žariščih. Kam gremo? Sprašujem,
               kam gremo. Indeks se je zmanjšal. To je moje vprašanje.</p>
               <p>Drugo vprašanje. Ko govori minister o 2%, da je obljuba. Eden od koalicijskih
               poslancev je na seji Odbora za obrambo, kjer smo obravnavali proračun za leto 2009,
               vprašal: "Vprašal bi pa ministrstvo glede na to, da imamo zavezo 2%, mi pa imamo
               manjši procent, ali so zato možne kakšne posledice?" In minister odgovarja: "Tako, da
               jaz mislim, da zaradi tega, ker bo odstotek nekaj nižji in ne bo doseženih 2%, bomo
               pa uresničili s temi sredstvi vse te naše zaveze, da zaradi tega ne bo težav." Torej,
               ker je rast DBP v Sloveniji večja, kot je bila predvidena takrat, ko smo vstopili v
               zveze Nato, tudi Nato razume, da je procent lahko nižji, kajti tisto, kar imamo za
               nabaviti lahko, lahko nabavimo s temi procenti, ki so. In če nič drugega, govoril sem
               tudi o tem, če je on govoril o zavezi 2%, je bila tudi zaveza takrat 8.500 vojakov. V
               vaših dokumentih pa pravite 7.100 v prihodnjem letu oziroma 7.200 v letu 2009. In to
               je tisto, kar je bilo treba pojasniti.</p>
            </sp>
            <sp xml:id="SDZ4-Izredna-31-2007-11-27.sp55">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Alojz Sok.</p>
            </sp>
            <sp xml:id="SDZ4-Izredna-31-2007-11-27.sp56">

               <speaker>ALOJZ SOK:</speaker>

               <p>Hvala lepa za besedo. Spoštovani predstavniki Vlade. Spoštovani predsedujoči,
               kolegice poslanke in poslanci. Kar se tiče te zadnje razprave, ki jo danes poslušam:
               enkrat gospod govori, da je preveč za vojsko, sedaj govori in nasprotuje temu, da se
               z rebalansom nekaj zmanjšuje. Dejansko se mora odločiti, ali je za to, da se da več
               ali manj. Ne more na isti seji razlagati enkrat tako, drugič drugače.</p>
               <p>Rad bi v svoji razpravi nekoliko tudi s stališča občin pojasnil, zakaj razumem, da je
               napoved Vlade, da bo v prihodnjem letu, se pravi 2008 in 2009, to črpanje evropskih
               sredstev večje, kot je bilo v letu, ki se izteka. Me pravzaprav ne preseneča, da je
               gospod Cvikl našel to kot neko nevralgično točko tega predloga proračuna. To je
               enako, kot je lani razlagal ves čas o DDV-ju, danes so vam že nekateri brali
               magnetogram. To se ni zgodilo. Danes pa ste enostavni rekli, da je Vlada to zajela s
               povečanjem inflacije. Tudi to vam verjetno ne zadostuje, kako je minister obrazložil,
               kako se pravzaprav ta inflacija pojavlja in kje so vzroki za to.</p>
               <p>Gremo k temu, kar se dogaja na segmentu strukturnih skladov in skladov kohezije, kjer
               naj bi tudi občine prispevale v porabi teh sredstev svoj delež. Če gledam našo
               statistično regijo, to je področje Štajerske ali večjega dela Štajerske, moram
               najprej povedati, da večina občin na tem področju v letu 2007 ni črpala sredstev
               skladnega regionalnega razvoja iz teh strukturnih skladov. Zakaj nismo črpali?
               Enostavno smo občine, 41 občin, to povzročili sami. Najprej se pol leta nismo mogli
               dogovoriti, kako bomo razdelili teh 134 milijonov, kolikor jih dobimo iz EU, potem ko
               smo se dogovorili, pa nismo imeli ali pa večina občin ni imela pripravljenih
               projektov. Tako sklepe o odobritvi določenih projektov dobivamo šele sedaj, ko se v
               letu 2007 teh sredstev več ne bo dalo porabiti in bo ta poraba šla v letu 2008. Ampak
               ta sredstva bodo definitivno v tem obdobju tudi porabljena. Tako bo, kar se tega
               tiče, bo ta poraba v 2008 zelo narasla. Drug problem, ki pa ga sam vidim pri tem, pa
               je, da je treba zagotavljati lastni vir, približno 30% vrednosti projekta. Na žalost
               ugotavljam, da so se nekatere občine, tudi naša je med njimi, v preteklosti do
               plafona zadolžile in ne bodo mogle z lastnimi sredstvi parirati in dejansko
               zagotavljati svojega lastnega vira niti iz neto proračunov niti na račun tega ne, da
               bi lahko pač zdaj kreditnim aranžmajem to dosegli.</p>
               <p>Drugo področje je področje kohezije, tam pa gre za še večje projekte in tudi tam so
               občine v letu 2007 intenzivno pristopile k izdelavi projektne dokumentacije. Tisti,
               ki ste župani v tem Državnem zboru, vse te probleme zelo dobro poznajo ali pa poznamo
               in bi mogoče bilo dobro, če bi se tudi vi, kolega, malo na tem segmentu pozanimali,
               kako te zadeve dejansko tečejo. V 2008, 2009 bo tudi na področju kohezije to črpanje
               znatno boljše, kar se tiče občin, kot je bilo v letu 2007, ker se na številnih
               segmentih intenzivno pripravljajo projekti. In še nekaj je, mi smo prvič v tej igri
               črpanja teh sredstev in moram reči, da se v tem izvajanju tega intenzivno učimo, kako
               se te zadeve dejansko delajo. Slovenija je novinec na tem področju in očitno se pač v
               prejšnjih letih nismo zadosti dobro pripravljali ali pa pripravili, ampak lahko
               verjamete, da pa v tem trenutku že tudi marsikaj vemo.</p>
               <p>Meni je žal, da v tem proračunu dejansko kot poslanci tega Državnega zbora ne vemo
               pohvaliti tistega, kar pa so dosežki tega proračuna. In dejstvo, da je delež
               prihodkov sektorja države v zadnjih 10-ih letih najnižji, 41,5% in da se bo to
               zmanjševalo še naprej, tako kot se tudi bruto družbeni produkt v samem proračunu
               zmanjšuje, dosega letos po letu 2002 najnižji delež, to je 23,35% ob tem da se
               zmanjšuje tudi proračunski primanjkljaj, to so veliki dosežki in pa delo te Vlade. Na
               žalost pa kažemo samo v eno točko, ki pa v tem trenutku res ni najboljša. Vsi kažemo
               samo ali pa tisti, ki to maksimalno kritizirate, vsi kažete samo v nekoliko večjo
               inflacijo, kot je na področju Evropske unije, čeprav se s povišano inflacijo sooča
               celotna Evropska unija. Pri nas je res še skoraj enkrat večja, kot je na področju
               Evropske unije, in pa tudi gospodarska rast je v tem trenutku enkrat višja, kot je
               znotraj Evropske unije. Mislim, da so vse te številke, ki jih je prej povedal
               minister, in ki nedvomno držijo, ki jih lahko argumentira in pred slovensko javnostjo
               dokaže, vsekakor rezultat uspešnega dela, uspešne davčne reforme in pa vseh tistih
               razbremenilnih birokratskih procesov, ki smo jih v teh treh letih tega dela v tem
               Državnem zboru sprejeli zelo veliko. Nedvomno je, da Slovenija raste in bo po
               podatkih Eurostata v letošnjem letu dosegla, kar se tiče bruto družbenega produkta,
               91% evropskega povprečja.</p>
               <p>Jaz bi rad še izpostavil to, da tudi tisto, na kar so vloženi amandmaji, se pravi na
               področju cestne gradnje, da se tukaj znatno povečujejo sredstva za leto 2009 za
               lokalno cestno infrastrukturo, in sicer za več kot 43%, tudi za ostale ceste, da se
               povečujejo sredstva za tehnološki razvoj, kar za 63%, in pa tudi, da se povečujejo
               sredstva na področju socialne politike, predvsem varstva otrok in družine, kar za
               61%. Seveda pa se v Novi Sloveniji še kako zavedamo, da vse to in še marsikaj drugega
               ne more čez noč popraviti in pa izboljšati slabe demografske politike, s katero se
               Slovenija srečuje. Smo pa zelo zadovoljni, da se nekako rodnost v Sloveniji v zadnjih
               letih počasi povečuje in prepričani smo, da je Slovenija, seveda če bomo vsi skupaj
               vedeli to na pravilni način uporabiti, na dobri proti, ne pa, da samo vse, kar se
               hoče dobrega narediti, počez kritiziramo in s prstom kažemo češ, Vlada je to naredila
               slabo, to in to. Zavedati se moramo, da ko s prstom kažemo na druge, da so štirje
               prsti obrnjeni vedno proti samemu sebi. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp57">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Replika, gospod mag. Cvikl.</p>
            </sp>
            <sp xml:id="SDZ4-Izredna-31-2007-11-27.sp58">

               <speaker>MAG. MILAN M. CVIKL:</speaker>

               <p>Poglejte si magnetogram, boste videli, da ste me, mogoče ste pa pozabili že... Ste
               ste... Gospod Sok, to, kar ste rekli, jaz se z vami strinjam. Težki dogovori glede
               črpanja evropskih sredstev, problemi z zadolževanjem občin za lastna sredstva,
               dejstvo, da se je Vlada odločila, da bo približno 3,5 milijarde kohezijskih sredstev
               razbila na tisoče malih projektov - vse to je problematika, o kateri je treba
               diskutirati tukaj in danes. Samo primer. Odločili ste se, da boste imeli tisoč malih
               projektov. Povprečen projekt je sedaj 3 pa pol milijona evrov, stroški administracije
               so pa enaki, ne glede na velikost projektov. In to ste se odločili kar sami. In
               sedaj, ker imamo strukturo takšno, kot jo imamo, imamo velike težave. In te težave,
               gospodje, so bile do sedaj zanikane. Minister Žagar jih je pred letom in pol rekel,
               da smo veliko boljši, kot je bilo leta 2004, minister za finance pa danes razlaga, da
               je situacija slaba. Gospod minister, tri leta ste minister za finance! Tri leta ste
               minister za finance in ste imeli možnost stvari izboljšati.</p>
               <p>Zdaj pa še o tem, ko pravite, da smo novinci in tako dalje. Če boste pogledali
               podatke za črpanje Phare in Sapard sredstev, obdobje 1993-2004, boste videli, da smo
               jih črpali 95 do 98%. Da se! Ampak ko ste vi prevzeli oblast, ste vse ljudi nagnali.
               Gospodje, poglejte si, kje so nosilci teh projektov danes - ali zaposleni v Evropski
               uniji ali na računskih sodiščih. Poglejte si strukturo sedanje Službe Vlade za
               lokalno samoupravo in tiste, ki je izvedla teh 500 milijonov evrov kreditov. Da ne
               govorim o problemu Ministrstva za finance, problemu nadzora in tako dalje.</p>
               <p>Skratka, situacija, kjer je Slovenija uspela počrpati 34% sredstev v 9 mesecih
               letošnjega leta, načrtuje pa, da bo v letu 2008 in 2009 namesto povprečnih 480
               milijonov počrpala 880 milijonov evrov, je čista fikcija. In ta zahteva, da nam
               posamezni ministri to pojasnijo, predvsem minister Žagar, minister za razvoj, manj
               minister za kmetijstvo, ki je edini danes opravičeno odsoten v skladu z novim
               Poslovnikom Državnega zbora, je na sestanku v Evropski uniji, vsi ostali ministri s
               predsednikom Vlade na čelu bi pa morali biti danes tukaj in to pojasniti, ne pa, da
               se poslanci mučite in pojasnjujete s svojimi izjavami točno to, kar smo mi rekli -
               zadeva je slabo zastavljena.</p>
            </sp>
            <sp xml:id="SDZ4-Izredna-31-2007-11-27.sp59">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Replike na repliko ni, to veste. Gospod Bojan Starman ima besedo.</p>
            </sp>
            <sp xml:id="SDZ4-Izredna-31-2007-11-27.sp60">

               <speaker>BOJAN STARMAN:</speaker>

               <p>Hvala lepa za besedo, gospod podpredsednik. Vse skupaj prav lepo pozdravljam! Tale
               debata okrog sredstev iz Evropske unije, planiranih v letu 2009, se mi zdi malo
               smešna in nestrokovna. Tisti, ki se vsaj malo spozna na javne finance, ve, da so vsa
               sredstva, ki jih pričakujemo, najprej planirana na vseh proračunskih porabnikih in po
               ministrstvih. In če ne bodo realizirani ti programi, bo izpad na obeh straneh. To ne
               bo popolnoma nič vplivalo ne na deficit in na nobeno zadevo. Če ne bodo sredstva
               realizirana, se morajo najprej programi pripraviti, potem se morajo realizirati,
               potem pa pride denar nazaj. Res je pa prav, da taka sredstva planiramo, kakor naši
               načrtovalci računajo, kljub zaostankom, ki so problematični, da jih bodo vseeno
               realizirali v tem kratkem času.</p>
               <p>Potem bi rekel še nekaj. Včerajšnja in današnja debata glede inflacije, ki vpliva na
               naš proračun - ne vem, zakaj toliko govorimo o tem, ker je zadeva ravno obratna,
               mogoče pa tudi ne, bom pojasnil zadevo. Mi ocenjujemo večje prihodke v letu 2007, kot
               smo jih načrtovali, v letu 2008 in tudi v letu 2009, predvsem zaradi točno določenih
               naslovov, iz katerih jih pričakujemo. Večja bo dohodnina, večji bodo prispevki od
               dobičkov pravnih oseb, večji bodo davki, DDV-ji, večje bodo trošarine. Se pravi,
               zakaj imamo večje prihodke predvidene - zato, ker smo očitno dobro gospodarili,
               ustvarili dobre rezultate, ki smo jih razdelili med osebe, ki so ustvarjale ta
               rezultat, ker se povečuje dohodnina, ki je tisti del, ki so ljudje več plačali iz
               naslova plač, zato ker so več imeli, to je točno procentualna osnova, osnova je v
               tem, koliko si imel in iz katerega se povečuje ta dohodnina. Druga zadeva so dohodki
               pravnih oseb, vemo, da je znesek velik, veseli smo lahko, da so podjetja ustvarila
               tako dobre rezultate, da se kljub znižanju efektivnih davčnih stopenj povišuje znesek
               izplena iz tega naslova. Se pravi, rezultati so izredno dobri in lahko smo ponosni,
               da smo z določenimi ukrepi na raznih področjih prispevali k temu, da se je izboljšala
               konkurenčna sposobnost našega gospodarstva, da se je povečalo zaupanje v gospodarstvo
               in da seveda ta se dokazuje z zelo dobro gospodarsko rastjo.</p>
               <p>Se pravi, inflacija ne vpliva, temveč pač večja poraba, večji prihodki, večje porabe
               v naših trgovinah, v naših investicijah tako rekoč prinašajo državi več. In ravno
               tako, kot so bili omogočeni, da so ti, ki so ustvarili večje plače, večje dobičke in
               so imeli možnost potrošiti za posebne namene, lahko tudi država del teh povečanih
               prihodkov potroši za točno določene namene, ki si jih je zadala v svojih programih in
               svoji politiki vladanja. Mislim, da je dejansko govoriti o inflaciji, cel državni
               proračun v naši skupni potrošnji ne pomeni veliko. Povedal bi, kaj pove ekonomska
               logika o sami inflaciji. V prvem razredu ekonomije ali pa ne vem, kje se učimo, da
               pač trg deluje na osnovi ponudbe in povpraševanja. In, če imamo na eni strani preveč,
               če je ponudba prevelika, se cene znižajo, če je povpraševanje preveliko, se cene
               višajo. In še drugo je, trg mora biti popolnoma svoboden in dostopen. Dejstvo je, da
               so pri nas motnje na samem trgu, v sistemu delovanja našega tržnega gospodarstva, v
               sistemu konkurence, mislim, da se je povpraševanje bolj počasi povečevalo,
               povpraševanje se ne odrazi hitreje v povečani ponudbi zaradi raznoraznih kartelnih,
               monopolnih dogovorov, katere imajo še vedno prostor v naših državi. Ko bo
               zagotovljena popolna konkurenca, potem bo tudi delovanje inflacije bolje urejena.
               Nekatere stvari moramo postoriti na tej stvari, jaz na primer sem omenjal eno od
               stvari, ki lahko povzročajo večjo inflacijo, to je tudi povečevanje zadolževanje
               prebivalstva in gospodarstva tako doma kot v tujini. Kot primer, v letošnjem letu, če
               pogledamo podatke za 7 mesecev, se je zadolžitev fizičnih oseb in gospodarstva
               povečala za 4 milijarde evrov, z 20 na 24 milijard evrov. To je 19% v primerjavi s
               1.1. In to je, če že ne drugega, kar en precej velik skok na strani povpraševanja, ki
               ni takoj odreagiral in se je odrazilo v povečanih cenah.</p>
               <p>Tudi naše ravnanje in naše obnašanje vseh skupaj, ki sodelujemo v tem procesu
               ponudbe-povpraševanja je kdaj togo, nismo se še navadili na ta sistem, da lahko tudi
               kot potrošniki vplivamo na same cene. Predvsem je pomembna dobra informiranost in
               mislim, da je prav, kar se zdaj trudi tako gospodarsko ministrstvo skozi obveščanje
               ljudi o določenih nenormalnih razmerah na trgih. Jaz ne vem, sam osebno pogledam
               ljudi, ki pravijo: "Nimamo denarja," pa si kupujejo najdražje artikle, čeprav imajo
               možnost za dva, trikrat nižjo ceno kupiti cenejšo stvar. Kaj jaz vem, pa nimam majhne
               plače, kupim vedno kruh, hlebec kruha za 1 evrov. Kolega, ki pa pravi, da ima veliko
               manjšo plačo, pa kupi tistega za 2,5. Pa ne vem, meni je še po okusu boljši ta, in še
               bi našteval primere. Skratka, obvestiti je treba ljudi, jih opozarjati na te neprave
               pristope, nelojalno konkurenco - kako bi rekel, ta potrošniška logika preveč zavaja
               ljudi.</p>
               <p>En faktor je tudi, ki ga tudi sam osebno občutim, je ta stvar, da smo se zelo dobro
               pripravili na prehod na evro. Ni evro kriv, prehod na evro, da so se zdaj začele cene
               povečevati. Niti najmanj ne, vendar pa je povzročil nekoliko zmešnjave v naših
               glavah. Dejstvo je, da takrat, takoj po uvedbi, smo imeli zelo striktna opozorila,
               smo imeli dvojno označevanje cen, in vse skupaj, in smo to zelo natančno
               preračunavali, in zdaj se je to zgubilo. Nimamo več dvojnih cen, in nekako še nismo
               začeli misliti v evrih, se pravi, da bi na eni strani imeli zelo jasno, koliko
               zaslužimo, in na drugi strani, koliko potrošimo. Tako se nam dogaja, da velikokrat
               potrošimo preveč, potem si pa najamemo tudi sami kakšne kredite, gremo v minuse na
               limitih in se spet povečuje to povpraševanje. Se pravi, da so zadeve, ki jih je
               potrebno s strpnostjo in počasi urejati, so alarmantne te stvari, vendar pa ne tako
               strašno, kot se o njih govori.</p>
               <p>Mogoče bi še en podatek, mislim, da je prej minister rekel 1,77, če sem prav razumel,
               BDP-ja damo za obrambo. Meni se zdi, da bi bilo fer, da bi tukaj zraven dodali še
               tistih 65 milijonov evrov, ki jih plačujemo še za stare avione in te stvari, iz
               naslova odplačila dolga za TRP, ker zmeraj to prelagamo iz enega na drugi naslov.
               Dejstvo pa je, da smo to kupili na kredit, da je bila včasih v obrambnem ministrstvu
               ta stvar odplačila dolga v proračunu postavljena kot postavka, sedaj pa ni več, ampak
               samo novi dolg. Tako da, bi tudi v Evropski skupnosti, pa Natu lahko dopovedala, da
               tisto pač je naš strošek za obrambo, ne glede na to, da ni planiran na obrambnem
               ministrstvu.</p>
               <p>Ne bi več govoril. Enkrat bi razdelal še to pogačo za leto 2009, 38 milijard 482
               milijonov evrov pričakujemo BDP-ja. Skupna poraba vseh štirih blagajn je 16 milijard
               045, primanjkljaj, ki si ga bomo privoščili je 125 milijonov evrov, kar je 0,33 v teh
               stvareh. Vedno bi pa dodal, da je od tega proračun samo 9.112 milijard, 4693 milijard
               bomo porabili za penzije, 2302 milijardi za zdravstvo ter občine bodo porabile 1955
               milijard. Vedno je prav, da si povemo, kakšna je ta skupna slika in prav bi bilo, da
               bi o vseh teh elementih javne porabe v Državnem zboru tudi se pogovarjali in tudi o
               njih odločali. Mi se pogovarjamo tukaj samo o proračunu. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp61">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa Marjetka Uhan.</p>
            </sp>
            <sp xml:id="SDZ4-Izredna-31-2007-11-27.sp62">

               <speaker>MARJETKA UHAN:</speaker>

               <p>Hvala lepa za besedo. V Novi Sloveniji bomo predlagani predlog dopolnjenega predloga
               proračuna za leto 2009 podprli. Zdi se nam, da gre v pravo smer - ne zdi, vemo.
               Uspešna davčna reforma, ki je razbremenila gospodarstvo birokracije in znižala davčne
               stopnje, je vplivala na večjo gospodarsko rast. Hkrati z zmanjševanjem davčnega
               bremena za gospodarstvo in prebivalstvo pa se zmanjšuje javni primanjkljaj in ta je
               najnižji sedaj v zgodovini Slovenije. In če ne bi bilo v proračunu postavke
               "železnice", bi bile te javne finance zagotovo že izravnane v letu 2008. Za te
               železnice smo se skupaj odločili, da so potrebne obnove, in kot je enkrat dejal bivši
               minister: "Saj niso bile že od časa Marije Terezije obnovljene oziroma se ni vanje
               vlagalo." Bi pa pred javnostjo še enkrat povedala tudi zaradi tega, ker je gospod
               Cvikl dejal, kako uspešna je bila Vlada pri črpanju sredstev v prejšnjem mandatu, da
               je ta Vlada podedovala luknje v pokojninski blagajni, v zdravstveni, v šolski
               blagajni, in da ljudje, ki so zaposleni ali pa upokojenci, niso imeli zagotovljenih
               pokojnin, plač, in da smo v tem času to pokrpali. In to je dosti velik uspeh Vlade.
               Hkrati pa je ostala tista DDV, slavna, nespremenjena, tistih 8,5 pa 19%. In še lansko
               leto sta dva bivša funkcionarja Vlade, sedanja poslanca neprestano pritiskala na
               finančnega ministra, naj že enkrat prizna, da bo dvignil to davčno stopnjo prihodnje
               leto. Sedaj pa, kot da ni več pomembna ta davčna stopnja, ki pa je ostala
               nespremenjena.</p>
               <p>Slišala sem tudi pripombo, in sicer še včeraj, da zmanjkuje denarja za subvencije. To
               je v bistvu laž, ki jo trosijo nekateri poslanci. Prav kmetijsko ministrstvo je tudi
               dobilo slabo zapuščino in je počistilo tudi s posluhom finančnega ministra, tako
               naloge, ki so bile oziroma dolgove iz prejšnjega mandata, najsibo nitratna direktiva,
               razne odškodnine za sušo in naravne ujme, točo, kot tudi redno se izplačujejo
               subvencije, in sicer v zakonitem roku. Je pa tudi to ministrstvo najuspešnejše pri
               črpanju sredstev iz EU. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp63">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod mag. Cvikl.</p>
            </sp>
            <sp xml:id="SDZ4-Izredna-31-2007-11-27.sp64">

               <speaker>MAG. MILAN M. CVIKL:</speaker>

               <p>Gospe poslanki seveda dvoje. Prvič, glede kmetijstva se strinjava. Ta sistem je bil
               nastavljen v času prejšnje Vlade in začel ga je nastavljati gospod Smrkolj, potem ga
               je nadaljeval minister But in predpostavljam ste s popravki na Agenciji za kmetijske
               trge zadeve izboljšali. Jaz tukaj nimam problema.</p>
               <p>Glede DDV-ja pa še enkrat. Inflacija je postala temeljni ekonomsko-politični problem.
               In danes se pogovarjamo o tem, ali bo proračun za 2008 in 2009 to inflacijo
               zmanjševal, ali pospeševal. In naša kritika zgodbe za leto 2008 je, da ni potrebno
               sprejeti proračuna, ki za trikrat povečuje prirast javne porabe, prirast proračuna v
               letu 2008 glede na leto 2007. V letu 2009 je ta prirast nekoliko nižji, ker je že
               osnova zelo visoka. V letu 2009 pa je problem, da očitno ne bomo, glede na probleme,
               o katerih ste govorili vi poslanci, gospod Sok in nekateri drugi, mogoče počrpati
               evropska sredstva, torej bomo imeli neko, v narekovaju, "fiktivno porabo", imeli bomo
               neke projekte, ne bomo pa realno teh projektov pokrili. In nekorektno je s strani
               predlagateljev finančnih načrtov, Ministrstva za finance ali pa ministra, saj je
               vseeno, da rečejo, da bo ravno v letu 2009 kot enem od sedmih let finančne
               perspektive pa povprečno črpanje sredstev tega leta enako črpanju za dve leti. To je
               fikcija. Nanjo danes nismo dobili odgovora. In to, kot so včeraj govorili nekateri
               ekonomisti, pač, vpliva na razpoloženje v družbi, vključno s tem, kaj si ljudje
               mislijo glede inflacijskih pričakovanj. To, da bi se pa ob tej razpravi pogovarjali,
               da dajmo umiriti te konje, da ustavimo ta pritisk javne porabe na vse mogoče odhodke
               - o tem se pa ne želi nihče pogovarjati.</p>
               <p>Zdaj pa samo še ena stvar. Vsi danes govorite o tako imenovanem padanju deleža javne
               porabe v BDP. Veste, v Argentini, ko ste imeli visoko inflacijo, je delež javne
               porabe padal s 50 na 40, na 30, na 20 - ker imate visoko inflacijo. In reči, da je
               dobro, da delež pada, ko imate približno 12, 13% rast tako imenovanega nominalnega
               GDP zaradi veliko višje inflacije, kot ste načrtovali, pač preprosto kaže, da nekih
               temeljev upravljanja fiskalnih politik v Sloveniji ne želimo razumeti. In zato je
               včerajšnje opozorilo IMF-a pač tako grobo. Fiskalna politika potrebuje resen
               premislek o zmanjševanju povpraševanja in se mora posvetiti inflaciji, ki je močno
               preko cilja, ki bi ga morala Slovenija kot članica evroskupine zasledovati. In ta
               cilj je 2% inflacija. In kako - tako, da se fokusira na reforme zmanjševanja porabe!
               Pika.</p>
            </sp>
            <sp xml:id="SDZ4-Izredna-31-2007-11-27.sp65">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Sok, imate repliko.</p>
            </sp>
            <sp xml:id="SDZ4-Izredna-31-2007-11-27.sp66">

               <speaker>ALOJZ SOK:</speaker>

               <p>Čisto na kratko bi kolegu Cviklu še enkrat rad povedal, da kar se tiče črpanja
               sredstev s strani občin, so težave nastale v letu 2007, ker se občine med sabo niso
               dogovorile, kako, po kakšnem ključu bodo sredstva strukturnih skladov med sabo
               razdelile. Ko smo se to občine dogovorile, smo potem na podlagi prijavljenih
               projektov prišli v obdobje, ko v letošnjem letu teh sredstev ni bilo možno več
               uporabiti in bodo prenesena v leto 2008. Konkretno, če povem za občino, iz katere
               prihajam, bomo s sklepom Službe Vlade za lokalno samoupravo in regionalni razvoj, ki
               ga že imamo, sredstva 2 milijona evrov iz strukturnega sklada za leto 2007 in 2008
               porabili v letu 2008. In kolikor poznam, je večina občin pri pripravi projektne
               dokumentacije - pa to ni odvisno od Vlade, to je delo, ki so ga pač morale opraviti
               občine same. Ravno tako se pripravljajo projekti za sredstva kohezijskih skladov, ki
               bodo prišli večinoma v realizacijo v letih 2008 in naprej. Torej, to so ta dejstva.
               In na podlagi tega predpostavka Vlade, da bo to črpanje v letih 2008 in 2009 večje,
               ni nobena fikcija, temveč čista in gola realnost.</p>
            </sp>
            <sp xml:id="SDZ4-Izredna-31-2007-11-27.sp67">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Ker vidim, da želite še razpravljati, odpiram prijavo. Prosim? Gospod
               mag. Sajovic, imate besedo.</p>
            </sp>
            <sp xml:id="SDZ4-Izredna-31-2007-11-27.sp68">

               <speaker>MAG. BORUT SAJOVIC:</speaker>

               <p>Hvale lepa, spoštovani predsedujoči, spoštovani gospod minister, predstavniki
               ministrstev. Moje vprašanje, predvsem pa pobuda se nanaša na sanacijo zadev po
               neurjih in sredstvih, ki jih ta država namenja za vodni sklad. Po neurju smo govorili
               veliko o enem delu te zgodbe, v drugem delu zdaj, ko je pa treba račune poplačevati
               in pa govoriti za naprej, pa seveda prihaja cel kup odgovorov, cel kup odzivov na ta
               račun, da se tudi ministrstva izgovarjajo druga na drugo.</p>
               <p>Dejstvo je, da sredstev za upravljanje z vodami je premalo za leto 2008, za leto 2009
               in še naprej. V kolikor se ta sredstva, ki so potrebna za popravljanje poškodb, ki
               nastajajo na vodotokih - eno je sanacija, drugo je sprotna obnova, tretje pa za
               naprej - ne bodo povečevale, potem bomo vsi skupaj državljani, državljanke, občine in
               ministrstva na primerih, kot je Železniki, izgubljali še naprej. Da vam povem stanje
               na Gorenjskem ali pa konkretno iz občine Tržič, iz katere prihajam: ni denarja za
               čiščenje strug, ni denarja za popravilo zidov, ni denarja za sanacijo strug in še
               kaj. In samo vprašanje časa je, kdaj se bodo Železniki ponovili nekje drugje. In
               takrat bo škoda 10-kratna, da o žrtvah, ki so najpomembnejše, ne govorim posebej,
               takrat bo materialna škoda 10-kratna, zato ker ta trenutek ne znamo v proračunih za
               2008 in 2009 zagotoviti ustreznih sredstev za preventivo. Voda je izključna skrb
               države, ne občin, ne ljudi, ne lastnikov zemljišč. V prvi vrsti je skrb za vodotoke
               zadeva države in jaz vam moram povedati, da v letu 2008 in 2009 s tem proračunom ne
               dosegamo tistih standardov in pa tistih normativov, pa tiste skrbi, kot jo je že 100
               let nazaj zagotavljala Marija Terezija. Takrat smo imeli vodarsko službo, tako kot se
               šika. In jaz vas ponovno prosim, rotim, ne kritiziram, prosim in rotim, da skrbi za
               vode namenite enostavno več sredstev, več denarja, ker sistem se nam ruši naprej. Dva
               meseca je od neurja, ministrstva so nam pomagala v prvem koraku, vendar če ustreznim
               ministrstvom, kot je Ministrstvo za prosto in okolje, Ministrstvo za finance in Vlada
               v okviru razdelitve te pogače ne da več sredstev, potem bomo imeli na terenu velike
               težave, na dolgi rok pa vsi skupaj še večje izdatke.</p>
               <p>Drugo vprašanje, na katerega pa želim opozoriti, je pa to, kar je že načel gospod
               Slavko Sok, kako gre s temi kohezijskimi in evropskimi projekti. Država bo občinam,
               ki so marsikatere v nezavidljivi finančni situaciji, enostavno mogla pomagati in
               skupaj z ministrstvi nameniti več sredstev. Da vam povem zgodbo, recimo, lokalno
               zgodbo. Mi smo dobili pred letom 2005 potrjen evropski kohezijski projekt, ki je bil
               tisti trenutek ocenjen na 18 mio evrov in še en drobiž, ključ razdelitve 61% Evropa,
               30% občina in ministrstva, 10% občina. Danes je, preden smo zasadili prvo lopato,
               zaradi podražitev v gradbeništvu ta projekt vreden že 21 mio evrov. Ko pa smo skušali
               zaključiti še eno od zgodb, izgradnja centralne čistilne naprave, v Bruselj je bil
               poslan zahtevek za 3,7 mio evrov, najcenejša ponudba, ki smo jo dobili, je 6,9 mio
               evrov poleg že dvemilijonske podražitve, poleg vseh dodatnih del še pri eni sami
               čistilni napravi 3,2 mio evrov dodatnih sredstev. Slovenske občine tega z dodatnim
               zadolževanjem, z obremenjevanjem prebivalstva enostavno ne bodo zmogle in ne zmorejo.
               Še posebno tiste, kjer je bil prevzet mandat, recimo, z dediščino kakšnih 4, 5 ali 6
               mio evrov.</p>
               <p>Treba je iskati v okviru Vlade in ministrstev tudi rešitve, kako zaključiti te
               kohezijske projekte, da bodo pomenili razvoj, ker to brez dvoma predstavljajo, ne pa
               coklo v razvoju. Kajti v občinah, ne glede na to, kako varčujemo, tudi kultura,
               sociala, šolstvo, vrtci in pa šport morajo iti naprej. In enostavno v okviru Vlade in
               v okviru proračunov je treba razmišljati tudi o teh zadevah. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp69">

               <speaker>PODPREDSEDNIK SAŠO PEČE:</speaker>

               <p>Hvala tudi vam. Nadaljujemo na podlagi seznama prijavljenih. Sprašujem, minister ali
               želite besedo? Izvolite.</p>
            </sp>
            <sp xml:id="SDZ4-Izredna-31-2007-11-27.sp70">

               <speaker>DR. IVAN ŽAGAR:</speaker>

               <p>Hvala za besedo, gospod predsedujoči. Ker je bilo včeraj in danes veliko vprašanj
               povezanih s črpanjem evropskih sredstev, bi jaz vseeno poskušal te stvari nekoliko
               pojasniti in pri tem poudariti to, da niti približno ni slika tako črna, kot se
               poskuša v Državnem zboru ob tej proračunski razpravi predstaviti, s tem da se je
               seveda potrebno zavedati realnih možnosti in realnih okvirov.</p>
               <p>Zadeva je dokaj kompleksna, zato bi jo poskušal sistematsko predstaviti, in sicer
               moramo najprej, ko se pogovarjamo o črpanju evropskih sredstev, govorim seveda za
               področje strukturnih skladov in kohezijskega sklada, torej za področje kohezijske
               politike, kjer je naša služba pristojna kot organ upravljanja, nosilci posameznih
               projektov in načrtovalci vsebin so potem resorna ministrstva.</p>
               <p>Najprej je treba ločiti na dva dela. Prvi del je obstoječa finančna perspektiva
               oziroma perspektiva, ki se je zaključila z letom 2007, kar zadeva vsebin. Je pa res,
               da z vidika črpanja evropskih sredstev se pa zaradi pravila M+2 še nadaljuje v
               letošnjem letu in še v naslednjem letu in ta sredstva morajo zato biti načrtovana v
               proračunih za tudi naslednje leto - govorim za leto 2008 in za sredstva kohezijskega
               sklada, kjer se bo pa črpanje zaključilo šele leta 2010. Ker tam je pa še drugačen
               pristop, kar pomeni, da so pa ta sredstva načrtovana ne samo v proračunih za leto
               2008 in 2009, ampak tudi bodo morala še biti načrtovana v letu 2010 za tista zadnja
               sredstva, ki se bodo takrat vračala.</p>
               <p>Kar zadeva uspešnosti ob teh obstoječi finančni perspektivi, moram reči, da z
               izjemnimi napori, ki so bili narejeni znotraj Vlade z ozirom na dediščino, ki je bila
               tukaj podana, in moramo zelo jasno povedati, da mi nismo več mogli v tem mandatu
               spreminjati osnovnega dokumenta, kot je enotni programski dokument, in vseh ostalih,
               ki so bili pred tem izpogajani s komisijo, in smo morali akceptirati zatečen način
               črpanja sredstev. Poskušali smo ga s tistimi ukrepi, ki niso posegali v te sistemske
               dokumente, tudi ustrezno korigirati, optimizirati, v tem smislu tudi pospešiti in če
               bi pogledali konec leta 2004 oziroma začetek leta 2005, ko praktično na tem segmentu
               črpanja ni bilo, lahko danes ugotavljamo, da je Slovenija pri črpanju sredstev - in
               tukaj se primerjamo z drugimi evropskimi državami, verjetno je to edina relevantna in
               smiselna primerjava in ne nazadnje, to niso naše primerjave, da ne bi v tem smislu
               šle napačne interpretacije, ampak to so podatki, ki nam jih posreduje tudi komisija.
               In moram reči, da kar zadeva ta del, smo na področju strukturnih skladov med
               vodilnimi članicami, kar zadeva črpanje evropskih sredstev. To pomeni, da ne bomo
               samo počrpali teh sredstev, po naših ocenah s 95%, ampak načrtujemo z 99%, 100%.
               Skratka želimo, da bi v celiti ta sredstva počrpali in v tej smeri v tem trenutku še
               vedno gredo tudi napovedi po posameznih resornih ministrstev. In če naredimo
               primerjavo na tem segmentu z drugimi državami, potem je treba povedati, da smo,
               recimo, na evropskem regionalnem skladu, ki je v tem delu po finančnem okviru
               največji, na tretjem mesto med vsemi državami članicami. Pred nami sta samo Švedska
               in Irska. In če se pogovarjamo o celotni masi, kar zadeva strukturne sklade, potem
               smo med vodilnimi oziroma med prvimi, kar zadeva novih članic, ker je nekoliko slabši
               rezultat na socialnem skladu in tudi deloma na ribištvu in kmetijstvu, kjer so sicer
               manjša sredstva, vendar je tam povezano tudi s specifiko projektov in z veliko
               razdrobljenostjo teh projektov - kar pomeni, da tudi to je bila pravzaprav dediščina
               iz preteklosti, ta velika razdrobljenost, tega nismo v tej Vladi na tak način
               osvojili - in je tam bistveno več potrebnih naporov, da stvari tečejo. In moram
               priznati, da z ozirom na situacijo, ki smo jo podedovali, imamo v tem trenutku še
               tudi na posameznih segmentih kar številne ali pa določene težave, kjer usklajujemo,
               dodatno pogajamo sredstva s komisijo. Vendar še enkrat ponavljam, ocenjujemo, da bomo
               v celoti ta program realizirali.</p>
               <p>Torej, če govorimo o obstoječi finančni perspektivi, ne moremo v nobenem primeru
               govoriti, da Slovenija to slabo črpa, da je tukaj slaba situacija, ampak ravno
               nasprotno. Primerjave, ki se naredijo s primerljivimi državami Evropske unije,
               kažejo, da je Slovenija tukaj med vodilnimi državami. Je pa res, da je bilo v tem
               času potrebno narediti številne ukrepe, številne napore, da smo lahko te stvari
               pospešili in spravili sliko tako daleč, kot smo jo.</p>
               <p>Kar zadeva to finančno perspektivo kohezijskega sklada, je situacija takšna, da so
               tam tudi vsa sredstva v smislu odobrenih projektov v celoti počrpana, kar pomeni, da
               so vsi projekti na komisiji odobreni. Zaradi znanih zapletov, ki so bili s postopki
               javnih naročil predvsem v tistih delih, kjer vodijo te postopke občine, vemo tudi,
               kar se tiče zakonodaje iz tega segmenta, mislim, da še dve ali tri občine niso v tem
               trenutku končale postopkov. Ampak po mojih informacijah bi naj tudi ti postopki bili
               v zaključni fazi, tako da bodo tudi ti projekti pravočasno odobreni. In kot sem že
               omenil, realizacija projektov in črpanje iz tega naslova sega v leto 2010 kot
               zaključno leto; govorim seveda o kohezijskem skladu.</p>
               <p>Seveda ni naš namen, da bi v tej zgodbi ali pa na tem področju šli v neko tekmo, saj
               to ni tekma. Namen je, da se sredstva počrpajo, da se namenijo za tiste namene in
               cilje, za ki so najbolj potrebni v Sloveniji, in da v tem smislu dodatno pomagajo,
               kar zadeva naslednji razvojni preboj tudi na tem področju oziroma prispevajo k temu
               delu. In cilj, kot sem že omenil, je, da se sredstva v celoti počrpajo. Jaz upam in
               verjamem, da bomo to tudi v celoti uspeli. Vsekakor sem pa prepričan, da bomo tako
               uspešni, kot so bili v preteklosti. In ne nazadnje moram povedati tudi to, da so
               sredstva iz predpristopne pomoči iz sistema ISPA bila prekvalificirana, potem ko smo
               vstopili v Evropsko unijo, tudi formalno v kohezijske sklade, ker do takrat ti
               projekti niso bili realizirani, tako da si bomo natočili čistega vina.</p>
               <p>No, in zdaj bi šel še na novo finančno perspektivo. Tu se je Slovenija izjemno
               uspešno izpogajala. Obseg sredstev je približno štirikrat večji, kot je bil v
               preteklem obdobju, če govorimo o letnih kvotah. Ko govorimo o področju kohezijske
               politike, je teh sredstev za to obdobje 7 let oziroma 7 plus 2 leti 4,2 milijarde
               evrov, govorim seveda o evropskem delu. Kar zadeva lastno udeležbo, je lahko zelo
               odvisno. Tu smo šli do te mere, da bi naj bila lastna udeležba s strani Slovenije po
               posameznih področjih tudi, recimo, pri občinah tista minimalna, ki pa je še potrebna.
               In kar zadeva priprave za to naslednjo finančno perspektivo, je treba reči, da smo v
               tem trenutku praktično vse priprave končali tudi v tem operativnem smislu. To pomeni,
               da imamo na teh glavnih treh operativnih programih potrjena že v tem trenutku
               formalno tudi oba operativna programa, torej iz naslova krepitve regionalnih
               razvojnih potencialov, ta je finančno najtežji, ter razvoj okolja in prometne
               infrastrukture. Ta operativna programa sta bila na komisiji potrjena takoj po
               poletju. In mislim, da med okoli 450 operativnimi programi, ki jih mora komisija
               verificirati, sta tudi ta dva bila med prvimi, se pravi, mislim, da v prvi četrtini
               teh operativnih programov potrjena. Kar zadeva tretji operativni program, razvoj
               človeških virov, je v tem trenutku že popolnoma usklajen, bil je že tudi potrjen in
               bomo tudi formalno še nekatere postopke v zvezi s tem v smislu prezentacije tega
               programa naredili v naslednjih dnevih.</p>
               <p>Kar zadeva ta del pogajanj, je treba povedati, da ta pogajanja niso bila odvisna samo
               od Slovenije. Treba je bilo te dokumente ustrezno uskladiti, izpogajati znotraj
               Slovenije, medresorsko, tudi regionalno, se pravi, tudi z občinami, ki so nosilke
               tega, tudi s številnimi drugimi institucijami iz naslova civilne družbe, ki tudi
               participirajo na ta sredstva v posameznih usmeritvah. In bilo jih je treba seveda
               tudi uskladiti in izpogajati z Evropsko komisijo. In tega ni bilo mogoče narediti v
               enem dnevu, ker je to proces, in ta dinamika ni bila odvisna samo od nas, ampak je
               bila odvisna tudi od Evropske komisije.</p>
               <p>Vendar, kot sem že omenil, ocenjujemo, da smo tu tudi izpeljali vse postopke med
               tistimi prvimi državami članicami. In seveda iz tega naslova, ker so bili v tej fazi
               na takšen način ti postopki oziroma dokumenti potrjeni, je nerealno pričakovati iz
               nove finančne perspektive v letošnjem letu in to vsakdo, ki se je kadarkoli ukvarjal
               s projektiranjem, ki se je ukvarjal z izvajanjem projektov lahko ve, da je nerealno
               pričakovati, da bomo v letošnjem letu imeli ne vem koliko velik obseg črpanja iz tega
               naslova, to je nemogoče. Kdorkoli je kadarkoli kje izvajal določen projekt, osebno
               kot župan sem jih imel kar nekaj v svoji zgodovini, je popolnoma jasno, da
               življenjska doba projekta traja tri, štiri, pet let odvisno od velikosti in obsega
               projekta. In zaradi tega je pa res, da so verjetno ministrstva takrat, ko so pa
               načrtovala proračun za leto 2008 oziroma 2007, kar se v letošnjem letu velikokrat
               tukaj govori, in ker še niso vedela kako hitro se bodo pogajanja zaključila takrat,
               verjetno nekoliko preoptimistično načrtovala za leto 2007 ta projekt in tu se jaz
               lahko seveda strinjam.</p>
               <p>Kar zadeva za naslednji dve leti, 2008 in 2009 je načrtovanje proračuna tudi z vidika
               evropskega dela pridobitve teh sredstev po moji oceni realno, seveda so pristojna
               posamezna resorna ministrstva po posameznih področjih, zato, ker je potrebno v tem
               odboju izčrpati na področju kohezijske politike vseh teh 4,2 milijarde evrov v
               naslednjih sedmih letih in je potrebno temu verjetno dodati tudi sredstva iz naslova
               kmetijske politike, ki jih pa mislim, da jih je tudi za okrog 1 milijardo in potem je
               normalno, da pride v povprečju nekje na takšne številke kot se v tem trenutku vrtijo
               v proračunu v naslednjih letih. In zato, ker so v letošnjem letu pa že pričeli s
               postopki, v tem trenutku pa že potekajo javni razpisi, v tem trenutku so recimo na
               segmentu razvoja regij, ker so občine kot nosilci projektov že, prihajajo tudi
               posamezni zahtevki v tistih primerih, ker so hitreje, je potem jasno, da bo črpanje v
               naslednjem letu bistveno, bistveno drugačno. Jaz verjamem, da so ministrstva to svojo
               sliko, te svoje napovedi načrtovala realno, bilo bi zaskrbljujoče v kolikor bi v
               naslednjem letu pa ne bilo te realizacije, v tem delu se pa jaz lahko strinjam,
               vendar napovedovanje realizacije z ozirom na vsa sredstva, ki so na voljo iz ozirom
               na časovno obdobje in z ozirom na dinamiko postopkov, po moji oceni je lahko takšno,
               da je realno, ponavljam pa še enkrat, da so za to pristojna posamezna ministrstva v
               tistih delih, kjer so nosilci oziroma na drugi strani tudi občine, kjer so občine
               nosilci izvajanja teh projektov. In vsaj kar zadeva tega dela mi vemo, da letos iz
               tega naslova ne bo ne vem koliko velike realizacije.</p>
               <p>Bi pa poudaril še to, verjetno je nesmiselno ocenjevati črpanje evropskih sredstev
               samo skozi neko zelo kratko časovno obdobje, posebej še, če izbereš tisto časovno
               obdobje za katerega je popolnoma jasno, da sploh črpanja ne more biti. Smiselno je
               pogledati celotno časovno odboje, ne nazadnje je bilo tudi tu prezentirano, da so
               bili projekti Phare realizirani 95%, ja, na koncu so verjetno res bili in hvala
               tistim, ki so to speljali. In zato tudi mi ocenjujemo, da bo EPD realiziran tudi na
               tej višini. Ampak to bo znano naslednje leto konec leta, napovedi govorijo točno o
               tem in da bodo sredstva na področju kohezijskih projektov, kjer so pa posamični
               projekti, kjer so veliki projekti, podobno realizirano, ker bodo projekti izpeljani.
               Če pa vi iz enega sedemletnega oziroma sedem plus dva, devetletnega obdobja vzamete
               letošnje prvo tričetrtino leta, potem je popolnoma jasno, da so rezultati takšni kot
               so, saj drugačni biti ne morejo. Kdorkoli se ukvarja z realizacijo projektov, mu je
               to jasno. Bi bilo pa, ponavljam še enkrat, zaskrbljujoče, če v naslednjih dveh letih
               pa ne bi bilo realizacije, ki je napovedana.</p>
               <p>In tudi kar zadeva načrtovanje projektov, razpisi, ki so bili narejeni, konkretno v
               naši službi, niso več enoletni razpisi. Ampak so raztegnjeni na triletno obdobje,
               ravno zaradi tega, da je mogoče projekte bolj realno načrtovati, da niso postavljene
               občine v neko časovno presijo in potem se vlečejo tudi slabe rešitve in je bistveno
               več težav. In potem je realizacija teh projektov lahko bistveno lažja, enostavna. Je
               pa res, da je to z oziroma na to, da je zdaj daljše obdobje, kot je bilo prejšnje,
               bistveno lažje in možno seveda narediti.</p>
               <p>In ko se pogovarjamo o velikosti projektov. V operativnih programih, ki so podlaga za
               črpanje evropskih sredstev kot izvedbeni dokumenti, imamo kombinacijo tako velikih
               projektov, kot komplementarnih manjših projektov. Zato, ker sicer bi se lahko
               zgodilo, če bi imeli same velike projekte, recimo avtoceste, da posamezne občine
               oziroma zveze občin, ker se občine v projekte običajno združujejo, ne bi praktično
               imele dostopa do evropskih sredstev, kar bi pa bila velika škoda. Zato je kombinacija
               teh projektov narejena iz kombinacije velikih projektov, recimo na področju
               gospodarskih središč imamo 9 velikih gospodarskih središč, kot velike projekte, in
               potem imamo iz naslova razvoja regij komplementarne te manjše projekte, ki pa niso
               tako mali, saj je spodnja meja teh projektov omejena na 600 tisoč evrov, kot manjše
               dopolnilne projekte, s katerimi pa občine lahko stopajo v te mrežne povezave, recimo
               na tem področju za manjše cone in tudi vse ostale infrastrukturne in druge projekte
               iz tega naslova.</p>
               <p>Ne drži, da v preteklem obdobju ni bilo veliko zelo malih projektov, pravzaprav so
               področja dela, tudi področje kmetijstva številni mali, kjer gredo praktično tisoče in
               dejansko povzročajo iz vidika administracije precejšnje težave. Vendar je tukaj treba
               zajemati celoten spekter vsebin, ki naj bi se iz tega naslova črpale.</p>
               <p>Če bi povzel na tej točki, potem se jaz nikakor ne bi mogel strinjati, da kar zadeva
               črpanja evropskih sredstev, da je Slovenija tukaj v slabi situaciji, ravno obratno.
               Obstoječa finančna perspektiva, podatki, ki so relevantni in dosegljivi na komisiji
               in tudi izjave evropskih predstavnikov govorijo o tem, da je Slovenija tukaj med
               vodilnimi. Res je, da smo naredili veliko naporov, tudi po slabi dediščini, ki smo jo
               imeli. Res je, da so še določene težave, ki nam jih kažejo posamezne revizije, vendar
               so to revizije iz obdobja konca 2004, začetka 2005 in za sistem, ki ga mi nismo mogli
               več spremeniti, iz razpisov, ki jih nismo več mogli spremeniti, ker so bili takrat
               narejeni, mi pa sedaj te stvari dodatno utemeljujemo na komisiji, v tem smislu, da
               branimo naša stališča, torej tudi zagovarjamo prejšnjo vlado, če hočete, in da smo
               vse te pomanjkljivosti v sistemu, ki so bile, poskušali odpraviti v nastavku za ta
               novi sistem. In jaz seveda tudi ocenjujem in sem prepričan in ne vidim razloga, da
               tudi v tej novi finančni perspektivi, se pravi v tem 7-letnem ozirom 9-letnem obdobju
               ne bi Slovenija teh sredstev uspešno počrpala. Tudi smiselno je, da jih črpa čim
               prej, ker to seveda v razvojnem smislu prinaša dodatne učinke čim hitreje. In
               dinamika, ki je na nek način prezentirana, tudi skozi proračun, za katero pa so
               pristojna posamezna ministrstva, kot načrtovalci teh sredstev, je na nek način tudi
               smiselna in logična, z ozirom na to, kako se lahko projekti peljejo.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp71">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Ampak dejstvo je, da samo realizacija šteje, mar ne.</p>
               <p>Proceduralno, kolega Cvikl. Izvolite.</p>
            </sp>
            <sp xml:id="SDZ4-Izredna-31-2007-11-27.sp72">

               <speaker>MAG. MILAN M. CVIKL:</speaker>

               <p>Proceduralno, dovolite, da se najprej zahvalim ministru za to, da je uspel priti v
               Državni zbor. Ampak, glede na to, kar je minister rekel, pa dajem naslednji
               proceduralni predlog.</p>
               <p>Minister je rekel, da ja, leto 2007, se lahko strinja, da realizacija ne bo takšna,
               kot se je načrtovala. Jaz celo mislim, da se verjetno minister sam strinja s tem, da
               je 471 milijonov trenutno napovedane realizacije, ki jo je dala Vlada Republike
               Slovenije krepko previsoka ocena prihodkov, ker je do zdaj črpano nekih 199 milijonov
               evrov. Hkrati pa je minister rekel še eno drugo, še bolj pomembno stvar: "Šele konec
               leta 2008 bomo videli, kako se bo uresničil načrt za leto 2008, in to nisem kriv jaz,
               ministrstva so tako načrtovala." Minister za lokalno samoupravo in lokalni razvoj ni
               prepričan, kako so ministrstva načrtovala. Minister za finance je povabil ministra
               Žagarja, da to tukaj pove. Predlagam, ali da pridejo vsi ministri pojasniti, vsak za
               svoje področje, ali pa da nam predsednik Vlade tukaj pove, kako to, da imamo tako
               veliko diskrepanco med tekstom proračunskega memoranduma kjer predsednik Vlade,
               predpostavljam, da se je pod njega podpisal, pravi, da bo prihodkov v višini v
               povprečju 1,56% bruto domačega proizvoda, in to je malo; prejle smo računali, 480,
               500 milijonov evrov; v letu 2009 pa ste zapisali da bo teh prihodkov 880 milijonov.
               Ali drugače, gospod Žagar. Če smo se izpogajali za približno 5 milijard denarja v
               novi finančni perspektivi in če imamo princip N+3, 5 milijard delimo z 10, v
               povprečju pa delimo z 9, še zmeraj smo na letnem povprečju približno 500 milijonih
               evrih. Ne pa 880 milijonov evrov. Torej, kdo koga zavaja? Ali, gospod Žagar, vas
               zavajajo ministri, najprej za leto 2007 so vas zavedli. Vi pravite, da ni mogoče
               počrpati vsega tega, ampak poglejmo si dokumente iz 2006. V dokumentih leta 2006 ste
               rekli: "Ker je leto 2007 prvo leto naslednje finančne perspektive, bomo začeli črpati
               denar tudi iz tega obdobja" in ste šli z zelo visokimi, previsokimi pričakovanji.
               Danes pravite, "realizacija ne bo 471", ni več jasno kdo je tu odgovoren. Minister se
               izgovarja na druge ministre, minister za finance na ministra Žagarja. Predlagam, moj
               proceduralni predlog je, da predsednik Vlade pojasni treznost in resnost teh
               napovedi.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp73">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Vsak poslanec, proceduralno, ima pravico obrazložiti svoj
               predlog v roku treh minut. Jaz si ne morem vzeti pravico in ga predčasno prekinjati,
               dokler ne izoblikuje svojega predloga. Se ja pa predhodno k repliki na izvajanje
               gospoda ministra prijavil kolega Borut Sajovic in glede na to, da je bil edini
               razpravljalec pred ministrom, se je ministrova kritika na predhodnika nanaša na
               njega. Izvolite.</p>
            </sp>
            <sp xml:id="SDZ4-Izredna-31-2007-11-27.sp74">

               <speaker>MAG. BORUT SAJOVIC:</speaker>

               <p>Hvala lepa. Spoštovani gospod minister! Jaz se z vami povsem strinjam in moja
               razprava ni bila nikakor namenjena kot kritika na vaše delo. Gledam naprej, počrpali,
               ocenjujem sam, sredstev smo zadosti, opozarjam pa v okviru razprave proračun 2009 na
               javnofinančni problem, ki ga bomo imeli. 2010 se kohezija zaključi in projekt
               kohezije bo uspešno zaključen, če ne bodo občine v bankrotu. In jaz se bojim samo
               tega in vas prosim, če sem vas prav razumel, ko ste rekli, da slika ni tako črna. Ali
               to pomeni, da v letu 2010 občine, ki smo šle v kohezijske projekte lahko računamo na
               dodatna sredstva? Zame je slika zelo črna, če imam proračuna na leto dobrih 7
               milijonov evrov. Že preden sem pa zakopal s prvim bagarjem ali s prvo lopato, pa
               vidim 5 milijonov evrov dodatnih sredstev. Zame, oprostite, za resnega in odgovornega
               župana je slika katastrofalno črna. In bom zelo vesel, če me sedajle z argumenti
               potrdite, da se motim. Povejte mi, da mi boste vsaj polovico teh manjkajočih sredstev
               zagotovili iz enega ali drugega ali tretjega ministrstva in potem bom odšel najbolj
               srečen danes po tej razpravi iz dvorane. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp75">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. In razprava, gospod minister, izvolite.</p>
            </sp>
            <sp xml:id="SDZ4-Izredna-31-2007-11-27.sp76">

               <speaker>DR. IVAN ŽAGAR:</speaker>

               <p>Hvala. Še enkrat zelo kratko pojasnilo, tudi na izvajanje gospoda Cvikla. Sedaj ne
               velja generalno pravilo M+3, ampak velja pravilo M+2 oziroma prva tri leta mislim, da
               je pravilo M+3, govorim pa sedaj o novi finančni perspektivi. In kar zadeva novo
               finančno perspektivo, ponavljam še enkrat, takrat ko so ministrstva načrtovala
               letošnji proračun, torej 2007, še niso imela popolne slike, ker takrat nismo
               zaključili še pogajanj z evropsko komisijo. In je to tudi neka realna podlaga za to,
               da so lahko, da so pač nekoliko bolj optimistično stvari načrtovale.</p>
               <p>Kar zadeva dinamike črpanja teh sredstev, je na nek način logično, gre po neki takšni
               krivulji, posebej še zaradi tega, ker let je manj, jih je 7+2, s tem, da zadnja leta
               se morajo stvari čim prej urediti in je logično, da je črpanje sredstev ... v prvo
               obdobje, vendar ni možno v prvo leto in potem so na nek način po moji oceni te
               številke realne. Seveda bi pa za posamezno ministrstvo najlažje pojasnila posamezna
               ministrstva.</p>
               <p>Kar zadeva pa obstoječe finančne perspektive, so pa tam projekti odobreni. Mislim, da
               govorite vi o tem projektu. Naslednje ministrstvo je Ministrstvo za okolje in
               prostor.</p>
               <p>Kar pa zadeva participacije občin, mislim, da smo s tem, ko smo bistveno popravili
               tudi finančno sliko občin, nekoliko olajšali občinam to participacijo, saj ta
               sredstva dodatna je možno lažje nameniti za investicije. Je pa res, da bi sedaj zelo
               težko komentiral posamezne projekte posebej še, ker niso v naši pristojnosti, ampak
               so v pristojnosti Ministrstva za okolje in prostor. Sem pa prepričan, da se moramo
               vsi skupaj potruditi in tudi ta projekt realizirati. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp77">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Lahko nadaljujemo na podlagi seznama prijavljenih? Hvala lepa. K
               besedi vabim poslanca Kristjana Janca.</p>
            </sp>
            <sp xml:id="SDZ4-Izredna-31-2007-11-27.sp78">

               <speaker>KRISTIJAN JANC:</speaker>

               <p>Hvala lepa, predsedujoči. Spoštovani minister, predstavniki Vlade, kolegice in
               kolegi!</p>
               <p>Jaz s tem predlogom proračuna 2009 nimam takšnih težav kot nekateri predhodni
               govorniki, ki toliko črnega vidijo v prihodnosti 2009 in vedo točno kaj se bo zgodilo
               leta 2009. In točno napovedujejo kako se bo uspešnost takratnega časa izvajala v
               okviru 2009. To je že dolgi pogled, ki ga imajo samo nekateri najbolj sposobni.</p>
               <p>Drugo, kar bi rekel, to še enkrat dokazuje današnja razprava nekaterih mojih kolegov
               predhodnikov, da je dobro, da imamo tudi v poslanskih klopeh župane, ki se dnevno
               srečujejo s tovrstnimi težavami in problemi, na katere gledajo iz drugega zornega
               kota, kot tisti v praksi, v življenju, kaj se dogaja na nekem področju, pa naj bo to
               občina ali neka druga inštitucija. Tisto, kar sta govorila moja predhodnika, zelo
               drži.</p>
               <p>Dobro vemo, da ta predlog proračuna, ki ga imamo danes, da ga bo ta Vlada, jaz
               verjamem, da ta Vlada ali katerakoli nova Vlada, zagotovo še marsikaj spremenila. To
               vemo dobro vsi,da se bo to zgodilo, ko bo ta zadeva nastopila v pravem času in da bo
               zagotovo tudi pokrajinska zakonodaja kar močno premešala karte znotraj proračunskih
               postavk, ki ga danes mi formalno sicer predlagamo v sprejem 2009. Prav je tako, da se
               danes pripravljajo te stvari in da se o tem tudi razpravlja. Toliko besed izgubljamo
               za nekatere stvari, ki po mojem res ne držijo. Okoli zadolževanja je bilo povedanega
               veliko krivičnega. Mislim, da Slovenija ni tista država, kjer bi bilo to skrb
               zbujajoče, koliko je zadolžena na prebivalca, koliko je javni dolg. Podatki
               obstajajo, evropska statistika verjetno ne laže in mislim, da je ta primerljivost
               dostopna vsakomur. Poglejte na lestvico držav, s katerimi se radi primerjamo, pa tudi
               primerjajte ta podatek, kolikšna je v Sloveniji zadolženost na prebivalca in v
               uspešnih državah, primerljivih s Slovenijo v EU, pa vam bo mogoče malce lažje pri
               srcu.</p>
               <p>O inflaciji govorimo dva dni kar intenzivno. Dobro je da lahko nekateri kritizirate,
               kritika na kritiko, kaj bi moralo biti, pa ni in tako naprej. Vsi vemo, da ni
               inflacija taka, kot si jo želimo, da je nekoliko večja. Vsi vemo, če smo korektni in
               pošteni, da ima tudi zunanje vplive, zakaj je tako velika. Nafta, žito, bla, bla in
               tako naprej. Verjetno to, kar sem že včeraj razlagal, upam, da se bo zgodilo vse
               najboljše, tudi s strani Vlade, vsi notranji možni ukrepi, da bo ta trend ustavila
               oziroma zmanjšala, da vam tudi ta trenutek političnega napadanja vstavijo v tem
               smislu,da se ta inflacija umiri. To je zagotovo želja vseh v tem parlamentu, ne samo
               koalicije oziroma pozicije.</p>
               <p>Kar se tiče črpanja, napad, da je bilo 1.9. slaba realizacija. Da, ampak če vemo to
               prakso običajno, da se običajno zgodi veliko več v 9, 10, 11 in 12 leta, da se takrat
               neke zadeve zapirajo, zaključujejo in takrat se bodo postavke tudi z vidika črpanja
               zagotovo popravile v prid predlaganim številkam v proračunu. Ampak to je vedno
               neznanka. Tisti, ki se ukvarjamo in ukvarjate s takimi zadevami, veste, da se pač
               nekaj običajno planira in tisti cilj je treba doseči. Vmes je pa zagotovo veliko
               ovir, veliko problemov in težav, na nekatere so že moji kolegi župani pred tem
               opozorili, kje jih čakajo pasti, take in drugačne, in kako je težko.</p>
               <p>Verjemite mi, da je črpanje iz kohezijskih skladov kot tudi sicer izjemno, izjemno
               zahtevno področje. Verjemite mi, da je treba pripraviti izjemno dobre projekte, prave
               projekte, ki niso samo lokalnega, ampak morajo biti tudi regionalnega značaja. Da je
               take projekte treba najti v sklopu regije, v sklopu lokalne skupnosti, jih odlično
               pripraviti, prijaviti na razpis in šele potem čakati na pozitivne rezultate. Vendar
               je pa tu glavni problem, ki tare mnoge slovenske občine, zagotovo predvsem tiste
               manjše, finančno šibkejše, to so lastni viri. Lastni viri slediti tem večjim
               projektom, ki, hvala bogu, da so in da se izvajajo, sicer še ne bi kmalu prišli na
               vrsto, tako pa bodo, in jih je treba tudi finančno uskladiti. To pa ni preprosto za
               vsak proračun, ki ima ob tem še take in drugačne obveznosti, zakonske in tudi tiste,
               ki jih v skladu z investicijami peljejo v določenih občinah. Zato se tu dogajajo
               določene težave in verjetno bodo imele določene občine kar nekaj težav, da bodo tiste
               pričakovane vsote virov tudi zaprle in tisti denar pripeljale v svoje, take in
               drugačne občinske projekte. Pa ne velja to samo za slovenske občine, velja tudi za
               vse druge institucije, ki se na takšne razpise prijavljajo in želijo ta evropski vir
               pripeljati v svojo hišo. Ko pa že ta uspeh pride do konca, da si vendarle uspel
               zadostiti vsem tem evropskim, bruseljskim normam, ki so izjemno zahtevne,
               birokratske, potem pride pa stvar do razpisa - nova zgodba, nov list. Imaš razpise,
               ki v tem današnjem času, ko vemo, da je trg nasičen, predvsem izvajalci nasičeni s
               številnimi projekti, ki se izvajajo v slovenskem prostoru, se pojavlja mali krog
               ponudnikov storitev in izvajalcev, in ko se ta krog dviguje, se avtomatsko tudi cena
               storitev, kajti če je manjše povpraševanje po delu, je zagotovo cena teh storitev
               bistveno večja. Potem sledijo pritožbe, postopek pritožbe na podlagi zakona, revizija
               in tako naprej. In se zgodi, da lahko traja leto dni od pridobljenega projekta do
               končnega podpisa pogodbe. Novo leto, nova zgodba, nove stvari in smo zopet na začetku
               poti.</p>
               <p>Torej, stvar ni tako preprosta in enostavna, kot se sliši. In na koncu za vse kriviti
               Vlado, ne gre. Nosilci projektov so tisti, ki so glavni odgovorni, eno so občine,
               zagotovo, slovenske, in druge institucije, ki imajo tu možnosti. Seveda, Vlada vse to
               koordinira, hvala bogu, ampak ni na koncu vsega kriva Vlada, če ena slovenska občina
               ali pokrajina oziroma regija ne bo izkoristila dane kvote za take in drugačne
               projekte; ali jih ne bo pripravila ali bo pripravila slabe ali pa ne bo zagotovila
               lastnih virov. In zopet bo na koncu za vse kriva Vlada, ker ni uspešno počrpala vseh
               tistih kvot oziroma pričakovanih virov.</p>
               <p>Tako da v bistvu tu zgodba ni povsem črnobela, ampak je vmes še mnogo faktorjev in
               "čejev", če se karkoli ne zgodi.</p>
               <p>Skratka, jaz menim, da ta proračun 2009 se mi zdi, da ima neke dobre nastavke, da je
               pozitive, da gre v tisto smer razvoja, ki jih ta naložbeni ciklus, ki pa je izjemno
               velik, to morate priznati, hočete ali ne. Toliko kolikor se danes gradi v tej
               Sloveniji, se po moji oceni še nikoli ni. In to je dobro, to je dobro in s tega
               vidika vidim, da so tudi poudarki tako na varovanju okolja, gospodarstva in tudi
               graditve novih stanovanj in podobnih zadev, kar je pomembno za ta naš skupen razvoj
               Slovenije. In nenazadnje, pomembno je tudi to, da se dosti vlaga v raziskave,
               tehnološki razvoj in sicer. Tako, da mislim pa, da so potrebe še mnogo večje, kot je
               rekel kolega pred mano, na področju vodnega sklada, vodotokov in številnih drugih
               projektov, ki v tem proračunu so večje postavke, je več denarja namenjenega, vendar
               za dejanske potrebe verjetno še vedno premalo. Drži, da na naravne katastrofe nobena
               vlada ne more vplivati vnaprej, kaj se bo zgodilo 2008, 2009, kljub temu, da se
               sprejemajo postavke, rezerve za naravne nesreče. Ampak, tu nas vedno prizadene in jaz
               verjamem, da tudi te največje nesreče, ki so se zgodile v zadnjem času v Sloveniji,
               bomo v okviru proračuna 2008 in 2009 v največji meri poskušali prebroditi te velike
               težave, ki so jih občine doživele s temi poplavami. Jaz upam, da tudi tega denarja;
               Ne upam - vem!; da je tega denarja kar nekaj v teh proračunih 2008 in 2009 in da se
               bo ta sanacija nadaljevala v 2008, 2009, in verjetno tudi 2010 in še kakšno leto
               kasneje. Kajti to je bila velika katastrofa in noben proračun, niti slovenski, ne
               more v enem letu zagotoviti vse te številke, ki so bile, ocenjenih poškodb, na
               enkrat. To bi pač počasi, naprej.</p>
               <p>Skratka, jaz upam, da bo ta Slovenija in tudi ta Vlada, nadaljevala s to, s pomočjo
               našega gospodarstva z uspešno gospodarsko rastjo, kar je seveda pomemben element
               zgodbe, in ustvarila čim bolj optimalne pogoje, da se bo to gospodarstvo prijazno in
               uspešno razvijalo tudi v bodoče, da bo še manj brezposelnosti, ki jih je že zdaj
               relativno zelo uspešno, podatki govorijo, da je ta brezposelnost ena najnižjih, da
               bomo še naprej zniževali javno porabo, kar je zelo pomembno, predvsem pa izjemno
               kompleksno in zahtevno področje, zmanjševali primanjkljaj in seveda nadaljevali s tem
               ciklusom naložb. Tako v ceste o katerih danes tako veliko govorimo, včeraj smo bili
               proti njim, nekateri, ste bili, danes pa to podpirate, da je to dobra naložba, da je
               to prava razvojna komponenta, da je potrebno razvijati in nalagati v nove naložbe,
               cestne infrastrukture takšne in drugačne, in mislim, da je to stvar treba
               nadaljevati. Jaz upam, da bo tudi Vlada in vsi, ki so kakorkoli povezani s to zgodbo,
               naredili vse, kot sem rekel, da se ta inflacija vsaj ustavi, če ne nekoliko tudi
               pade. Zato tudi so ukrepi, ki že tečejo in da še bodo. Seveda pa bo treba, tudi brez
               zunanjih vplivov vse to težko naredila vlada sama, kajti tudi tisti ukrepi so izjemno
               pomembni.</p>
               <p>In nenazadnje, na koncu, v Bruslju nas mnogokrat pohvalijo, kot uspešno državo, ki se
               je nekako znašla na tem evropskem parketu, ki ima dobre rezultate. Doma v parlamentu
               pa poslušamo sistematično kritiko kaj vse nič ne velja, pa še tiste najboljše ukrepe,
               ki jih je ta Vlada sprejela, ki so pozitivni za blaginjo vseh državljanov jih
               nekateri načrtno, sistematično kritizirajo, da ne veljajo in da niso nič vredni. Po
               mojem to ne drži in mislim, da če komu v življenju štejejo le dejanja, meni štejejo
               prazne in velike besede in predvsem govorjenje kaj bi bilo, če bi bilo in kaj bi
               bilo, kako naj bi bilo, je to zagotovo bolj ko ne floskula politična, ki pa mogoče
               ima določen cilj, da napade tudi tiste najboljše zastavljene projekte v Sloveniji, ki
               dajejo uspeh vsem, ki živimo v tej lepi deželi. Hvala.</p>
            </sp>
            <sp xml:id="SDZ4-Izredna-31-2007-11-27.sp79">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. K besedi pa vabim poslanca Martina Mikoliča. Izvolite.</p>
            </sp>
            <sp xml:id="SDZ4-Izredna-31-2007-11-27.sp80">

               <speaker>MARTIN MIKOLIČ:</speaker>

               <p>Hvala še enkrat za besedo. Ali so v realnem okvirju načrtovana finančna sredstva, ki
               bi se naj črpala iz Evropske unije v letu 2008, predvsem pa v 2009, bi rekel
               naslednje.</p>
               <p>Res je, da je v letošnjem letu, da so težave, predvsem zaradi tega, ker je vključena
               tudi nova finančna perspektiva, ampak sem trdno prepričan, da kazalci do septembra ne
               izkazujejo realne slike, ki bo konec leta glede na to, da pravzaprav v tem zadnjem
               kvartalu bodo še določeni zahtevki prišli bodisi iz lokalnih skupnosti oziroma s
               strani posameznih ministrstev.</p>
               <p>Drugič bi pa rekel, poglejte, kdaj pa bomo, če ne v letu, ki je pred nami 2008 in
               2009 počrpali maksimalno finančna sredstva, če ne v teh letih glede na razrez za
               naslednjo finančno perspektivo, kolikor je planirano v proračunu. Jaz se tudi
               strinjam z vsemi, da ni enostavno pripraviti vse potrebne dokumentacije, bodisi
               projekte, ki morajo res biti takšni projekti, ki bodo po realizaciji imeli tudi
               določene učinke, pa če govorimo o projektih, ki jih prijavljajo posamezna ministrstva
               ali pa lokalne skupnosti, ni enostavno, ampak sem pa prepričan, da v teh letih smo se
               pa le naučili, pa imamo sposobne ljudi, da to tudi pripravijo in sem tudi prepričan,
               če govorim zdaj za lokalne skupnosti, pa glede na to, da to niso sedaj enoletni
               projekti in da tisto, kar je prej minister za lokalno samoupravo povedal, da smo
               lokalne skupnosti se letos prijavljale za triletno odboje, se pravi to so triletni
               projekti, 2007, 2008 in 2009, spomladi bo spet razpis, bodisi, to so razvojna
               sredstva, spet za triletno odboje in ne vidim nobenih težav tu, da lokalne skupnosti
               ne bi imele projektov, ki bi ustrezali vsem pogojem, ampak ni to samo projekt.
               Potrebno je pripraviti investicijsko dokumentacijo, ki je zelo pomembna, tam ne bi
               smelo biti napak, da se potem zgodi, da ti komisija to zavrača, na drugi strani je pa
               potrebno projekt tudi glede na terminski plan izvajati in v končni fazi, veste, to se
               vidi, da Evropa je pa le gospodar oziroma da hoče biti dober gospodar in pravzaprav
               za to so pa te kontrole. Potem tudi komisija pregleda ali je dokumentacija v skladu s
               predpisi, pa tudi ali se izvedba izvaja tako kot se mora in da je tudi opravičljivo,
               da je denar bil prav namenjen. Ampak to so sedaj ti projekti, ki pomenijo
               investicije. Veste, to, kar je bilo prej rečeno s strani enega od poslancev, leta
               1998, 1999 oziroma Phare, pa Sapard do leta 2002, 95% koriščenje ali pa so bila
               izčrpana evropska sredstva, pa to, kar se danes dela, to je taka primerjava, kot da
               bi rekel urejanje ene vaške ceste ali pa lokalne ceste, pa avtoceste, pa ne moremo to
               primerjati, spoštovane kolegice in kolegi. Tukaj pa le moramo biti realni, tudi sam
               oziroma naša občina je sodelovala pri Phare projektih in vemo, da tisto pravzaprav
               bila, če lahko tako rečem, teorija, to, kar se pa danes dela, je pa praksa, so pa
               investicijski projekti, ni primerljivo ne po kvantiteti, ne po kvaliteti, če govorim
               iz vidika finančnih sredstev.</p>
               <p>Jaz sem prepričan, da je obseg sredstev za 2008 realen. Tudi obseg sredstev za 2009,
               se pravi glede na to, da se podvoji in glede na to, da so določeni projekti se
               pričeli izvajati že v letošnjem letu, se pravi je realno, da bodo leta 2008, 2009
               zaključeni, kar pa pomeni, da 2009 bo se za te projekte lahko počrpalo največ
               finančnih sredstev oziroma toliko finančnih sredstev, kot je po vsebini planiranih
               ali pa v načrtovanih projektih in na osnovi tega je tudi realno, da je toliko
               finančnih sredstev v proračunih, seveda pa je naloga vseh, če lahko tako rečem, sedaj
               izvajalcev, da bodo to tudi naredili. In, če bo to narejeno na posameznih
               ministrstvih, če bodo lokalne skupnosti, zadaj so tudi drugi subjekti, potem bo prav
               gotovo to tudi realizirano.</p>
               <p>Vsekakor bom proračun za 2009 podprl, ker smatram, da je razvojno naravnan, da je
               dobro pripravljen in da bo proračun, ki vključuje vse tisto, kar je bilo narejenega z
               vidika bodisi spremembe davčne zakonodaje in drugih zakonov, ki prav gotovo vplivajo
               ali so vplivali na pripravo proračuna tudi za 2009, da bo ta proračun tudi eden od
               dobrih odrazov, če lahko tako rečem ali pa pogoj, da se bodo določene investicije
               tudi v letu 2009, tiste, kar so planirane v proračunu tudi realizirale. Hvala.</p>
            </sp>
            <sp xml:id="SDZ4-Izredna-31-2007-11-27.sp81">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. K besedi pa vabim poslansko Barbaro Žgajner Tavš. Prosim.</p>
            </sp>
            <sp xml:id="SDZ4-Izredna-31-2007-11-27.sp82">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Kar nekaj časa je bilo porabljenega za prepiranje ali pa
               dokazovanje, koliko uspešna je Slovenija, kako uspešna je Slovenija pri črpanju
               evropskih sredstev. Ampak tako na pamet, kot je prej govoril minister Žagar pa vseeno
               ne gre govoriti, ni pošteno. Ni pošteno. Veste, podatki kažejo in to je realnost,
               praksa, ki ste jo omenili, spoštovani kolega pred menoj, da je Slovenija počrpala v
               prvih desetih mesecih, od januarja do oktobra zgolj 5% na področju sociale, iz
               socialnega strukturnega sklada. Ali se res lahko pohvalimo s tem podatkom pred
               Evropsko unijo, ob dejstvu, da nas Evropa opozarja, da smo slabi na tem področju, da
               se moramo izpopolniti, izboljšati? Rada bi slišala podatek s strani ministra, koliko
               Slovenija dejansko plača več v evropski proračun, kot iz njega dobi? Slabi smo, ne
               samo na področju sociale, tudi na drugih področjih, razen tam, kje je direktno
               financiranje, ne preko posameznega ministrstva. Tam pa smo nekoliko boljši.</p>
               <p>Rada bi videla tudi, na katerih področjih - v proračunu se vidi regionalizacija. Sam
               predsednik Vlade je rekel, da projekt regionalizacije, ker zakonodaja še ni v
               popolnosti sprejeta, ne more biti podlaga, ki bi jo vključeval proračun. Ker ste
               nekateri govorili, koliko finančnih sredstev se bo preneslo na bodoče pokrajine; pa
               saj niti ne vemo, kakšne bodo pokrajine. Ali so tudi te ocene kar tako čez palec
               narejene, kot je minister Žagar, ne vem, oblikoval nove pokrajine? Ko je sedel na
               sestanku, pa rekel, aha, Medvode bodo šle k zasavski pokrajini oziroma k Trbovljam.
               Pa to je šala. To je slaba politika, če proračun bazira na takem delu, spoštovane
               kolegice in kolegi.</p>
               <p>Danes zjutraj sem v poročilih poslušala ministra Viranta, ko je rekel, da so zahteve
               carinikov, zdaj se bom odmaknila na področje sociale plač, da so zahteve carinikov ob
               njihovi stavki pravzaprav pohlep. Sprašujem ali res? Ali so pohlep tudi zahteve
               delavcev v zaporih, varnostnikov, paznikov, ker opozarjajo, da imajo nevzdržne
               razmere in katastrofalno nizke plače? Ali je pohlep morebiti to, da je minister za
               pravosodje odgovoril, da bo zaradi zahtev po povečanju duhovne oskrbe v zaporih
               prišlo na vnovično ali pa na bistveno večje zaposlovanje na tem področju? Jaz imam
               poslanski odgovor oziroma odgovor ministra na moje poslansko vprašanje; in da je
               plača osebe, ki izvaja duhovno oskrbo kar trikrat večja od plače, ki jo prejema
               paznik v zaporu, pa verjamem, da ima bistveno težje delo.</p>
               <p>Danes celo berem v časopisu, da bo minister Karl Erjavec, predsednik tiste stranke,
               ki se je v parlamentu bahala s tem, ko je napovedala obstrukcijo ob sprejemanju
               Zakona o verski svobodi, da bo ta isti minister oziroma predsednik te iste stranke
               podpisal drugi vatikanski sporazum, ki bo dodatno povečal zaposlovanje na področju
               duhovne oskrbe v vojski, policiji in tako dalje. Povejte mi, kje so predvidena
               finančna sredstva za podpis novega vatikanskega sporazuma. Kje je tista postavka? Jaz
               je nisem našla.</p>
               <p>Po drugi strani želim opozoriti, da, ko berem obrazložitev k proračunu, konkretno za
               leto 2009, na področju Urada Vlade Republike Slovenije za verske skupnosti. Berem, da
               ta urad dobi finančna sredstva tudi za zagotavljanje informacij javnega značaja.
               Ampak s strani ministra za finance, ki je, verjamem, da pisal ta tekst ali
               sooblikoval tekst, proračun za leto 2009, ni mogoče dobiti odgovora na poslansko
               vprašanje, kakšno je finančno stanje ene verske skupnosti v naši državi. Ne, ker
               pravi, da ta verska skupnost ni proračunski uporabnik. Ampak če boste gledali
               postavke v proračunu za leto 2009, boste videli iz koliko postavk se dejansko črpajo
               finančna sredstva za delovanje verskih skupnosti.</p>
               <p>Zakaj sem prej omenila zaposlovanje, spoštovane kolegice in kolegi? Zato, ker smo v
               okviru matičnega delovnega telesa opozorili na odločbo Ustavnega sodišča, konkretno
               gre za področje invalidnosti, varstveno delovnih centrov, ki, verjamem, da veste, se
               ukvarjajo z invalidnimi osebami. Takrat smo opozorili na to odločbo, ki je jasno
               povedala, da na tem področju naša država ne izpolnjuje standardov. Da bi bilo
               potrebno povečati kapaciteto oziroma na eni strani tako zaposlen kader, na drugi
               strani pa seveda tudi uporabnike, kajti čakalne dobe so iz dneva v dan večje. Ampak
               takrat ni bilo ministrice na odboru. Takrat je bil njen namestnik. Državni sekretar
               je rekel: Ne. Ni šans. Vlada nima denarja za to. Ne bomo povečali možnosti, ne bomo
               dodatno financirali v okviru proračuna potreb, ki so nastale v naši družbi na
               področju invalidnih oseb. Tudi za starostnike že davno ne sledimo več realni
               situaciji v naši državi. Ampak na drugi strani vidimo, da povečujemo finančna
               sredstva za zagotavljanje duhovne oskrbe na različnih področjih. Ali je to pošteno?
               Je to pošteno, ko na eni strani dejansko trpi sociala, na drugi strani pa povečujemo
               financiranje zaradi nekih teženj oziroma nekih vedno novih zahtev v okviru vedno
               novih vatikanskih sporazumov. Sprašujem vas, kateri bo naslednji vatikanski sporazum
               in k čemu bo zavezal našo državo.</p>
               <p>Veste, že tisto, kar smo pred časom storili, govori o tem, da pravzaprav imamo v naši
               državi dvojna merila ali pa dva pravna reda - enega, tistega, h kateremu smo zavezani
               vsi davkoplačevalci oziroma ne vsi davkoplačevalci, pač tisti, ki smo pošteni ali pa
               ki so pošteni. Drug pravni red pa je zgolj za en subjekt, ta subjekt, ki niti ni
               zavezan k temu, da bi dajal podatke, ki so podatki javnega značaja, javnosti. To pa
               je nepošteno. In če je tak proračun naravnan zelo razvojno, mi povejte, kakšen razvoj
               bo doletel našo državo leta 2009, na katerih področjih se bomo razvijali. /Oglašanje
               v dvorani./ 6% rast bo. Ali bodo slovenske državljanke in državljani, spoštovani
               gospod Petan, občutili to 6% gospodarsko rast? Jo bodo občutili, tako kot jo občutijo
               danes, zato so bile stavke pred dobrim tednom dni v Ljubljani. Zato, da danes
               cariniki stavkajo, ker občutijo 6% rast oziroma 4,3% rast. Dobra popotnica, gospod
               Petan. /Oglašanje v dvorani./</p>
            </sp>
            <sp xml:id="SDZ4-Izredna-31-2007-11-27.sp83">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Prosim, da se ne oglašate iz klopi. Nadaljujemo, na podlagi seznama
               prijavljenih ima besedo poslanec Aurelio Juri. Izvolite.</p>
            </sp>
            <sp xml:id="SDZ4-Izredna-31-2007-11-27.sp84">

               <speaker>AURELIO JURI:</speaker>

               <p>Hvala, gospod podpredsednik. Nisem se imel namena oglasiti v tej razpravi, ampak
               slišal sem neke stvari, ki so me vendarle spodbudile k temu, da nekaj povem.</p>
               <p>Najprej, bodimo previdni, ko se sklicujemo na Bruselj, češ da hvali naše gospodarske
               in finančne dosežke. Ukor Almunie je bil zgovoren, zato previdno s temi izjavami.</p>
               <p>Sicer bi se pa pridružil pozivom, ki so bili že naslovljeni na Vlado, zlasti na
               posamezne ministre, naj pridejo na sejo in se vključijo, tako kot se je minister
               Žagar maloprej odzval na nekatere razprave. Zlasti pogrešam gospoda ministra za
               obrambo. In se pridružujem tudi opozorilom predsednika Odbora za obrambo, kolega
               Anderliča, ko je opozoril na nesorazmerje med napovedanimi nakupi, med opremljanjem
               Slovenske vojske in celotnega obrambnega sistema in dejanskim stanjem v Slovenski
               vojski, zlasti pri investicijah v ljudi. Pred nami so novi programi, ki ne samo
               veliko stanejo davkoplačevalski denar, ampak tudi odpirajo velike, nove naložbe in
               veliko porabo v prihodnjih letih. Naj omenim samo, o tem ni bilo dosti govora, nakup
               transportnega letala. To ni samo 30 milijonov evrov, kolikor bo to letalo stalo,
               ampak ves sistem za to, da takšno letalo ohranjaš v uporabi, infrastruktura,
               opremljanje, izobraževanje posadk in tako naprej, kar se bo pokazalo v naslednjih
               proračunih.</p>
               <p>Omenjena je bila ladja. Te dni, včeraj smo slišali o novih nakupih, o katerih tudi
               nismo govorili na pristojnem odboru. Za neke nove drage oklepnike, za RKBO bojevanje
               in tako naprej. Tako, da bi bilo dobro, da sproti, ko na to nesorazmerje v velikih
               sistemih, in obrambni proračun je eden najbogatejših in najtežjih, tako v letu 2008,
               kot v 2009, da bi sproti dobivali s strani obrambnega ministrstva odgovore in odzive
               na naša opozarjanja. Sicer bomo potem sklicali nujne seje, pa ne tako pogosto, in
               bomo slišali, da motimo normalno delovanje vlade, seveda, da ji nagajamo, samo zato,
               da izvemo koliko bo javno blagajno vse to stalo. In ni prav, ni prav, danes tukaj,
               niti državnega sekretarja na obrambnem ministrstvu ne vidim, da ne ta naša vprašanja,
               na te naše odzive ni odgovora s strani Vlade.</p>
               <p>Hvala.</p>
            </sp>
            <sp xml:id="SDZ4-Izredna-31-2007-11-27.sp85">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Kolega Aurelio Juri, Vlada Republike Slovenije nam je v aktu, ki se imenuje "Pregled
               sodelovanja predstavnikov Vlade Republike Slovenije" sicer obljubila prisotnost
               ministrov in jih vse po vrsti tudi navedla, žal pa temu ni tako.</p>
               <p>Besedo pa ima poslanec Janez Drobnič.</p>
            </sp>
            <sp xml:id="SDZ4-Izredna-31-2007-11-27.sp86">

               <speaker>MAG. JANEZ DROBNIČ:</speaker>

               <p>Tudi mene je spodbudila razprava ostalih poslancev, da se tudi sam oglasim.</p>
               <p>Diametralno nasprotne pravzaprav trditve prihajajo v tem parlamentu, kaj je res, kaj
               ni res, kaj je eden zaslužen, kaj je drugi zaslužen. No, notorično dejstvo je, da se
               je brezposelnost v Sloveniji v zadnjih dveh, treh letih bistveno zmanjšala, tudi prej
               se je zmanjševala. In to je zagotovo tisto, kar lahko Slovenijo in Slovence hrabri.
               Gospodarska rast je višja, kot je bila kadarkoli prej. Sedaj se sprašujemo kakšen
               učinek je od gospodarske rasti. V prvi vrsti vsak ekonomist, ali kdorkoli ve, da je
               učinek gospodarske rasti ta, da se poveča število delovnih mest. To je zagotovo
               učinek, ki ima na to. Ima lahko tudi nekakšne druge, koliko gre direktno v povečanje
               delovnih mest, je pa vprašanje. Ali se bo prelilo v boljše plače, ali pa v večje
               število delovnih mest manj plačanih. To je pa stvar seveda tudi regulacije države.
               Večja zaposlenost, naraščanje zaposlenosti je posledica gospodarske rasti in
               živahnosti, na katero pa ima vpliv politika države, politika vlade, politika prejšnje
               vlade in tudi situacija v Evropi.</p>
               <p>Zaposlovanje invalidov, to je bilo tudi pokazano, za 60% približno večja zaposlenost.
               En del je gospodarske rasti, drugi del pa je direktno ukrepov, torej kvotnega
               sistema, ki pa je bil uveljavljen v mandatu te Vlade. Sprostitev glede togega
               določanja glede odpuščanja in na drugi strani vzpodbud, to je tisto, kar gre v smeri
               prožnosti zaposlovanja mladih. Zmanjšalo se je število brezposelnih mladih, tudi
               direktno zaradi ukrepov, ki so bili sprejeti v korist zaposlovanja. Sprašujemo se
               seveda ali je bilo to zadosti ali ne.</p>
               <p>Usklajevanje pokojnin. Izračunajte si prosim, kakšne pokojnine bi imeli danes
               upokojenci, če bi veljal sistem pred uskladitvijo, pred tistim prvim ukrepom, ki ga
               je Vlada sprejela oziroma spremembo zakonodaje. Izračunajte si. Ne bom nič sugeriral.
               Vsak državljan si lahko izračuna. Bi pa prosil Ministrstvo za delo, pa Vlado, da da
               jasne podatke ven kaj bi se zgodilo, če bi imeli sistem usklajevanja, kot je bil
               urejen v prejšnjem mandatu Vlade. Namreč, takoj ob sprejemu je opozicija trdila, da
               bomo s tem spodkopali trdnost proračuna, da je to izredno bohotno na račun neke
               generacije. Sedaj pa pravzaprav govorite, da so pokojnine premajhne.</p>
               <p>Da ne omenjam tudi rodnost. Ne vem, če je imela ta Vlada ali prejšnja Vlada pri tej
               rodnosti, na rodnost pa v glavnem vpliva bolj mentaliteta, bolj javno mnenje, bolj
               duh, ki preveva družbo, kot pa sami materialni ukrepi, čeprav se povsem strinjam, da
               glede družinske politike moraš biti radodaren, če hočeš žeti na dolge proge. In kar
               se tiče družinske politike so bile narejen spremembe. To so te stvari in te
               spremembe, ki bi pa lahko pri odločitvi za politiko vnaprej omogočale nekaj zanimivih
               korakov. In to je, odzvati se s temi ukrepi na največje izzive, to je starajočo se
               družbo. To sem hotel poudariti. Ali je ta proračun naravnan tako, da bomo sprejeli in
               se odzvali na te izzive.</p>
               <p>Jaz sem dal en samcat primer, en samcat predlog, en samcat amandma v tej smeri,
               verjetno da ni zadosten, ampak je pa koristen in potreben, torej večja sredstva za
               gradnjo domov za ostarele. Trenutno v Sloveniji mislim, da čaka približno 4 ali
               5.000, ne bom natančno vedel podatka, ampak zagotovo se nisem zmotil, čakajočih na
               dom za ostarele. In v tej luči je bil tudi predložen amandma.</p>
               <p>To, kar je omenil vodja finančnega odbora oziroma da ne bom kakorkoli narobe
               imenoval, ni res, da ni bil vložen moj amandma pravilno in v skladu s Poslovnikom. V
               skladu s Poslovnikom je bil vložen, trikrat prej, vendar ni bilo razumevanja za to,
               da bi se sprejel, da bi zagotovili tistih 5 milijonov sredstev in začeli morda tri
               domove v javni lasti v prihodnjem letu. S tretjinskim delom morda v letu 2009 in s
               pomočjo tudi zasebnih sredstev prišli morda do 400, 500 kapacitet, poleg privatnih
               investicij. In ta poteza se mi zdi nerazumljiva. Če je imela Vlada kaj osebnega proti
               meni, naj tega ne počne. Če pa tega ni imela, potem pa ni razlogov, zakaj se je temu
               odrekla. Trikrat je bil vložen amandma: na matičnem odboru, na finančnem odboru, v
               poziciji, ko sem bil kot sam predlagatelj. Verjamem in priznam, da v zadnji rundi, ko
               sem bil trikrat izločen, pa nisem bil več kvalificiran za to in bi morala biti ena od
               poslanskih skupin. Mislim, da je bila pobuda s strani dveh ali treh poslanskih
               skupin, da bi se to tudi uveljavilo.</p>
               <p>O tem govorim, o tem hočem govoriti pošteno. Dobri so rezultati Vlade, dobri, ampak
               ta veter, ki je v teh jadrih, bi morali izkoristiti tudi za te premike, za premike v
               družbo, katero se gibljemo, zato, da se pravočasno odzovemo. Ne pa takrat, ko nas že
               zajame stiska. To je moja ključna pripomba.</p>
            </sp>
            <sp xml:id="SDZ4-Izredna-31-2007-11-27.sp87">

               <speaker>PODPREDSEDNIK SAŠO PEČE:</speaker>

               <p>Hvala lepa. K besedi pa vabim poslanca Staneta Pajka. Izvolite, prosim.</p>
            </sp>
            <sp xml:id="SDZ4-Izredna-31-2007-11-27.sp88">

               <speaker>STANE PAJK:</speaker>

               <p>Hvala za besedo. Pozdrav predstavnikom Vlade, kolegicam in kolegom. Nisem se imel
               namena oglasiti, ampak glede na to, da je bilo povedano dosti polresnic in tudi
               neresnic in da so razprave zelo tendenciozne in da so usmerjene v prihodnje volitve.
               In zato sem se oglasil. Napovedi so zelo črnoglede, sistemsko črnoglede lahko rečemo.
               Če ne bi jaz poznal teh napovedi izpred let, dveh, treh nazaj, ko je recimo kolega
               Cvikl, ga lahko imenujem, napovedoval sesutje državnega proračuna blagajne, zato ker
               smo dvignili za eno pokojnino upokojencem, zato. V bistvu vsega bo konec. In nič od
               tega se ni zgodilo, pokojnine se redno izplačujejo, blagajna je vzdržna. Isto je bilo
               okoli DDV-ja. Napovedi so bile, DDV se bo dvignil za 2, 3 odstotne točke. Ni se to
               zgodilo. In, če bi se nekaj od tega zgodilo, bi mu mogoče celo nekaj verjel. Zato pa
               moram povedati ta moment, da mu ne verjamem "total" nič, kaj govori. Prerok je tisti,
               ki nekaj ugane, pa ne tisti, ki nič ne ugane. Prerok je moral tudi mesto zamenjati,
               ker v domačem mestu mu niso verjeli. Ja.</p>
               <p>Zdaj pa okrog črpanja. .../Oglašanje v ozadju./... Ja, saj to sem povedal. Okrog
               črpanja. Pravijo: "Proračun je prevelik." Ja, proračun mora biti dovolj veliko
               zastavljen, ambiciozno, da bomo lahko počrpali evropska sredstva. Ker, Evropa nam
               načeloma daje sredstva v deležih. To pomeni, da moraš sam participirati v projektu,
               ker če sam ne participiraš v projektu, tudi Evropa ne verjame, da je ta projekt
               dober. Toliko je pametna. Ker, če hočeš participirati v projektu, jasna stvar, da
               moraš imeti denar, kje pa ga hočeš drugače vzeti, če si lokalna skupnost ali če je ta
               projekt z nivoja države, kot iz proračuna. Ne gre drugače kolegi. Enostavno ne gre.
               In seveda so projekti in investicije tudi dodaten motor inflacije, ampak se lahko
               vprašamo, kaj bi bilo bolje, da imamo ničelno stopnjo inflacije, ničelno gospodarsko
               rast in veliko nezaposlenost - je to bolje? Jaz pravim, hvala, ne. Hvala za tak
               razvoj. Boljše je imeti malo večjo inflacijo in visoko gospodarsko rast. To se je
               tudi Irski naredilo, in kaj potem? Danes je ena najbolj razvitih, najbolj razvita
               država v Evropi.</p>
               <p>Okoli inflacije je bilo veliko govora. Sami veste, da cene nafte drvijo navzgor in na
               to Slovenija ne more vplivati, isto ne more vplivati na cene hrane. Prav pa je, da
               Slovenija, ali kot država prevzame vse ostre ukrepe na tistih področjih, kjer lahko
               vpliva. In to upam, da bo tudi naša vlada z restriktivno politiko na tem področju
               storila.</p>
               <p>Dodal bi še nekaj iz socialnega vidika. Tako majhno nezaposlenost, kot jo imamo
               sedaj, je še nismo imeli - pod 5% je. Kolega Drobnič je nanizal že veliko številk,
               drugače bi jih jaz, pa ga ne mislim ponavljati. Lahko še rečem: uspeh, veliko mladih
               do 30., do 28. leta po statistiki je zaposlenih. Bistveno manjši procent je
               nezaposlenih mladih, kot pa jih je bilo pred tremi leti. To je tudi dosežek. Pa saj
               si mi sami ne dajemo, da smo to vse mi dosegli. Vsaj na podlago in tako naprej.
               Ampak, dragi kolegi, ne biti tako črnogledi in da bo vse skupaj propadlo, če ima
               Vlada dober proračun in razvojno naravnan proračun. Tako pa pač ne gre.</p>
               <p>Osebno mislim, da je proračun dober, razvojno naravnan in takšnega tudi podpiram. Sam
               nisem vlagal amandmajev in mislim, da je dober za vse Slovence in da bo nazadnje
               koristen za vse državljane. Hvala.</p>
            </sp>
            <sp xml:id="SDZ4-Izredna-31-2007-11-27.sp89">

               <speaker>PODPREDSEDNIK SAŠO PEČE:</speaker>

               <p>Hvala lepa. Replika, kolega Cvikl, izvolite, prosim.</p>
            </sp>
            <sp xml:id="SDZ4-Izredna-31-2007-11-27.sp90">

               <speaker>MAG. MILAN M. CVIKL:</speaker>

               <p>Mene zabava, ker v bistvu se isti argument ponavlja z različnimi intonacijami. Ampak
               gospod Pajk je imel zelo zanimivo intonacijo, zato velja o njej govoriti. Govoril je
               o prerokih. Kar se tiče prerokovanja, smo potrdili in povedali, da je 12. avgusta
               2005 bil sestanek. Na tem sestanku, kot ste včeraj zvečer lahko na Vročem stolu
               slišali, se je začel prevzem dela, ki se je zdaj pač za gospoda Janeza Janšo na nek
               način slabo končal.</p>
               <p>Glede naših napovedi glede pokojninske blagajne pa naslednje. Mi smo predlagali
               amandma, s katerim bi od blaginje imeli več vsi, ne samo tisti, ki imajo najvišje
               pokojnine, ker ste vi izglasovali zakon, ki usklajuje pokojnine, kot se temu reče,
               linearno glede na tako imenovano rast plač. In kaj se je zgodilo, gospod poslanec
               Pajk? Danes imate seveda višje pokojnine, ampak so te nominalno višje predvsem pri
               zgornjem premoženjskem razredu upokojencev. Imate pa 120 tisoč in toliko upokojencev,
               ki imajo 400 evrov in manj pokojnine. In namesto da bi leta 2005 predlagali
               usklajevanje, ki bi tem več prineslo, ste ustvarili neravnotežje, hkrati pa ste ob
               našem nasprotovanju predlagali zakon, ki je zaustavil usklajevanje socialnih pomoči
               tem ljudem, in ti že 23 mesecev niso dobili višjih socialnih pomoči. In situacija je
               zelo enostavna, gospod Pajk, poslanec Državnega zbora, in vsi mi, poslanci Državnega
               zbora, ter vsi od državnih sekretarjev navzgor so v času mandata te vlade povečali
               svoje neto plače za preko 10%. V Sloveniji so se v povprečju plače v zadnjem letu
               dvignile za 4,5%, pokojnine za 2%, socialni transferji pa že 23 mesecev ne. To so
               dejstva.</p>
               <p>In glede mladih. Kaj si mladi mislijo o sedanji politiki, je najlepše pokazalo
               glasovanje mladih za kolega poslanca Jelinčiča. To, kot so povedali analitiki, je bil
               glas protesta. Koliko teh mladih pa ima danes stalne službe, je pa temeljno
               vprašanje, ki ga je treba pogledati. Situacija je danes veliko slabša, kot je bila
               kadarkoli.</p>
               <p>Ali mi upokojencem dajemo dovolj denarja ali ne, pa spet kažejo podatki. Leta 2004
               10,6% BDP, leta 2009, ko bi bila blaginja na vrhuncu, pa za pol odstotka ali za 160
               milijonov evrov manj, samo 0,8% BDP. S kom torej delite blaginjo? Sami s sabo!</p>
            </sp>
            <sp xml:id="SDZ4-Izredna-31-2007-11-27.sp91">

               <speaker>PODPREDSEDNIK SAŠO PEČE:</speaker>

               <p>Hvala lepa. K besedi vabim poslanca Janka Vebra. Izvolite.</p>
            </sp>
            <sp xml:id="SDZ4-Izredna-31-2007-11-27.sp92">

               <speaker>JANKO VEBER:</speaker>

               <p>Hvala. Če se pogovarjamo o proračunu in inflaciji v Republiki Sloveniji, potem
               mislim, da je vendarle bolje, da ne tiščimo glavo v pesek in govorimo o tem, kako se
               cena nafte draži na svetovnem trgu, o domačih razmerah pa sploh ne želimo govoriti
               oziroma vsaj vladajoči del ne želi govoriti o tem. In ravno zaradi tega želim v
               sklopu te proračunske razprave opozoriti na naslednje dejstvo, da pravzaprav ni
               logičen, znaten padec obsega kmetijske predelave tako v rastlinski kot tudi v
               živinorejski panogi. Dejstvo je, da ima v tej verigi tudi znatne finančne težave in
               razvojne minuse tudi živilsko predelovalna industrija. In dejstvo je, da lahko zelo
               hitro ugotovimo, da Slovenija nima zadostne prehranske samooskrbe. To je nekaj
               podatkov, okoli katerih bi se morali zelo resno pogovarjati, ko sprejemamo proračun
               in ko se pogovarjamo o inflaciji, kajti že prej smo veliko slišali o tem, da je
               inflacija odvisna od ponudbe in povpraševanja. Če v Sloveniji ni dovolj zadostne
               prehranske samooskrbe, je povpraševanje očitno večje, kot lahko sami proizvedemo in
               ponudimo, in dogaja se tudi uvoz prav na vseh kmetijskih področjih oziroma uvažamo
               praktično že vse kmetijske proizvode. Seveda jih uvažamo zagotovo po višji ceni, kot
               se ti kmetijski proizvodi prodajajo v tistih državah, od koder k nam prihajajo. Ampak
               o tem se očitno ne želimo pogovarjati in mislim, da je to eden od tistih ključnih
               problemov, če želimo dojeti in razumeti, zakaj se pri nas hrana draži in zakaj lahko
               pričakujemo zelo velik pritisk na plače in zakaj ta gospodarska rast ni samo
               gospodarska rast, zaradi uspešnosti podjetij, ampak tudi zaradi nizkih plač
               zaposlenih. Če ne bomo dali odgovorov na vsa ta vprašanja, bo resnično prišlo do
               inflacijske spirale, ki je ne bomo obvladovati, ne samo v letu 2009, o katerem se
               pogovarjamo v tem proračunu, ampak še v mnogih letih, ki si sledijo.</p>
               <p>In če ostanem na področju kmetijstva. Poglejte, zelo veliko premoženja in sredstev je
               bilo vloženih v kmetijske zadruge. Kaj počnejo te zadruge danes? Postale so
               solastniki bank, upravljajo in pravzaprav načrtujejo neke vrste prodajo kmetijskih
               pridelkov in na koncu ugotovimo, da mleko izvažajo raje v Italijo kot pa v domačo
               živilsko predelovalno industrijo oziroma domačim mlekarnam. In to nas ne skrbi.
               Jutri, ko bo pa živilsko predelovalna industrija ali pa mlekarska industrija zašla v
               resne težave, da ne rečem celo propadla, bomo drago uvažali in kupovali vse te
               izdelke iz drugih držav. Skratka, vse, kar se počne znotraj Slovenije na tem
               področju, v veliki meri vpliva tudi na inflacijo. In če ne bomo odreagirali na te
               probleme, nas bo to prej ali slej udarilo s še večjimi stroški.</p>
               <p>Ob vseh teh razpravah, ki jih poslušamo, kako je proračun uravnotežen, kako je
               primanjkljaj obvladljiv, kako pravzaprav proračun za leto 2009 nima nobenih težav in
               zakaj opozicija sploh na njega opozarja, bi vendarle ponovil nekako opozorila, ki sem
               jih dajal že na Odboru za finance, pa tudi v okviru včerajšnje razprave pri
               amandmajih, da Državni zbor sploh ne ve, da gradimo v Sloveniji sodno palačo, da
               gradimo palačo za Ministrstvo za notranje zadeve, da gradimo palačo za Ministrstvo za
               okolje, da gradimo palačo za Ministrstvo za kmetijstvo, da gradimo palačo za
               Ministrstvo za delo. Vsega tega v proračunu ne za leto 2008, ne za leto 2009 ni
               nikjer. Jaz se ne spomnim sprejemanja proračuna, da bi za javno upravo vlagali mimo
               proračuna tako znatna sredstva in tako velik obseg objektov za potrebe državne
               uprave. Gre za 200 mio evrov vredne investicije, ki jih ni nikjer v teh proračunih,
               niti evra. Sprašujem, ali je ta primanjkljaj za leto 2009, ki je nekje prikazan v
               višini 125 mio evrov, realen, ko pa imamo odhodke za 200 mio evrov še za vlaganja v
               te javne ustanove. Mislim, da primanjkljaj, ki je prikazan, zaradi tega ni realen in
               tudi proračun kot celota zagotovo ni realen. Kako in pod kakšnimi pogoji, kdo bo
               pravzaprav vse to zgradil, pa lahko zasledimo, da je Vlada zadolžila družbo za
               svetovanje in upravljanje, ki bi morala prenehati z delovanje julija leta 2007. Nekje
               ob polovici letošnjega leta bi ta družba za svetovanje in upravljanje morala
               prenehati z delovanjem. Sklepam sicer lahko, da je potem najbrž že v celoti zaključen
               postopek, zaradi katere je bila ta družba za svetovanje in upravljanje ustanovljena,
               izpeljati mora postopek likvidacije Slovenske razvojne družbe in prevzeti mora vse
               obveznosti, za katere upniki niso prijavili svojih terjatev v likvidacijskem postopku
               in morebitne druge obveznosti Slovenske razvojne družbe v likvidaciji. Lahko samo
               predvidevam, da je vse to resnično bilo že zaprto in da teh težav ni več in da družba
               za svetovanje in upravljanje ne jamči več za vse te obveznosti s svojim premoženjem.
               Če temu ni tako, smo pod velikim vprašajem, ali se nam ne odpira še neko drugo odprto
               vprašanje.</p>
               <p>Ali lahko družbi za svetovanje in upravljanje zaupamo, da bo resnično z minimalnimi
               stroški in predvsem s sprejemljivimi cenami zgradila vse te ministrske palače?
               Mislim, da se moramo zavedati, da je znotraj delovanja družbe za svetovanje in
               upravljanje prišlo že v njeni zgodovini do zelo zanimivih dogodkov, ko je nadzorni
               odbor Družbe za svetovanje in upravljanje, ki ga vodi dr. Edo Pirkmajer, odobril
               direktorju te ustanove posojilo v višini 150 tisoč evrov. Torej ni bilo potrebno
               stopiti na banko, ni bilo potrebno dati zagotovil, ta družba je kar svojemu
               direktorju odobrila oziroma nadzorni odbor je odobril 150 tisoč evrov posojila, kar
               pomeni, da lahko resno dvomimo v početje družbe za svetovanje in opravljanje, pod
               kakšnimi pogoji bo država potem od te družbe odplačevala oziroma odkupovala vse te
               objekte, ki jih gradijo za navedena ministrstva. Mislim, da bi bilo prav, da Državni
               zbor pozna te pogoje, da smo seznanjeni s tem, za kakšne obveznosti gre. Če teh
               obveznosti družba za svetovanje in opravljanje ne bo poravnavala, se moramo zavedati,
               da je edini lastnik in ustanovitelj te družbe Republika Slovenija. In zagotovo bodo
               vse njene obveznosti, če se karkoli zatakne, bile potem deležne še kako obravnave pri
               proračunih, pri namenjanju sredstev za pokrivanje tako velikih obveznosti. Zato
               mislim, da bi Državni zbor resnično moral dobiti odgovor na to, zakaj se vse te
               vladne palače ne vključujejo v proračun, zakaj se umetno prikazuje primanjkljaj v teh
               proračunih bistveno nižji, kot je sicer zaradi teh investicij, zakaj Državni zbor ne
               pozna, pod kakšnimi pogoji bodo ta ministrstva odkupovala vse te palače ali kakšne
               najemnine se bodo plačevale za te palače in kakšen vpliv ima to vse skupaj tudi na
               inflacijo, kajti tudi tukaj gre za povečevanje, umetno povečevanje odhodkovne strani.
               In če k temu dodam še dejstvo, da je Vlada vložila v proceduro pokrajinsko
               zakonodajo, ne vidim logike, zakaj moramo vlagati 200 milijonov evrov v nove palače
               za ministrstva za delo, notranje zadeve, okolje, kmetijstvo, šolstvo - vse to se iz
               tega investira - saj smo v teh zakonih oziroma je Vlada sama zapisala, da se bodo
               določene naloge prenesle z države na pokrajine. Upam, da ne bo na koncu izpadlo vse
               skupaj tako, da bodo vse službe ostale v Ljubljani, v teh ministrstvih, imeli bomo pa
               v pokrajinah samo sedeže svetov pokrajin in tiste najnujnejše službe za
               administrativno servisiranje delovanja sveta pokrajin, vse ostalo pa bo očitno, kot
               kaže, ostale v Ljubljani. Moram priznati, da ne razumem takšnih odločitev. Razumel
               bi, da se ne odločamo za nove investicije, ker bodo pokrajine prinesle dejansko
               razpršenost tudi državnih služb, večjo bližino za vse tiste, ki uporabljajo oziroma
               potrebujejo storitve teh služb, in da se nenazadnje tudi Ljubljana razbremeni tega
               ogromnega prometa in vseh težav, ki jih promet s seboj prinaša, od onesnaževanja
               okolja do zagotavljanja dodatnih parkirišč, dodatnih prometnih površin. Včasih se
               tudi samo mesto že duši zaradi vse te koncentracije uprave v glavnem mestu Republike
               Slovenije. Tako bi resnično veljalo pojasniti, za kaj gre na področju javnih financ v
               Sloveniji, in zakaj se, po mojem mnenju, prvič v zgodovini srečujemo s tem, da za vsa
               ministrstva gradimo objekte mimo proračuna. Nenazadnje se sprašujem, pa dajmo še
               ostale stvari tako graditi, zakaj bi pa sploh v proračunu nekaj planirali, saj
               interes javno-zasebnih partnerstev oziroma javno-zasebnih vlaganj je zagotovo velik,
               da vlagajo v objekte, ki jih bo potem zagotovo uporabljala ali državna uprava ali
               lokalna uprava ali neki javni zavodi oziroma javne inštitucije, kajti plačnik je
               nenazadnje zelo siguren oziroma ni nekih rizikov, da bi prišel v kakršnekoli težave.
               Če je to tudi uveljavljanje in udejanjanje zakona o javnem-zasebnem partnerstvu,
               potem mislim, da resnično nismo postorili veliko na tem, da se razvoj Slovenije
               spodbudi tudi z vlaganji zasebnih sredstev za to, da zadovoljimo vse tiste potrebe,
               ki jih kot država želimo realizirati v čim krajšem možnem času.</p>
               <p>Hvala.</p>
            </sp>
            <sp xml:id="SDZ4-Izredna-31-2007-11-27.sp93">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>K besedi pa vabim poslanca Aleša Guliča.</p>
            </sp>
            <sp xml:id="SDZ4-Izredna-31-2007-11-27.sp94">

               <speaker>ALEŠ GULIČ:</speaker>

               <p>Spoštovani predsedujoči in cenjene kolegice in kolegi.</p>
               <p>Zelo na kratko o proračunu za leto 2009. Jaz na nek način, glede na vse to, kar se
               napoveduje, da se bo spreminjalo v letošnjem, naslednjem letu, ne vidim razloga, da
               je tako temeljito obdelan, razen če je ta predlog proračuna za leto 2009 obenem tudi
               prerokba, da se kaj od tega, kar se zdaj obljublja in napoveduje, ne bo zgodilo. Če
               drugega ne, upam, da je to vsaj prerokba, da se ne bo zgodila realizacija Slovenije,
               kakršna je predlagana v tem trenutku. Iz vseh teh razprav, ki smo jih slišali včeraj
               in danes, je videti nekaj takšnih zadev, ki se kar naprej ponavljajo. Da proračun ni
               usmerjen v enakomeren regionalni razvoj. Nekatere regije so popolnoma izpuščene. Če
               pogledamo amandmaje, se kakšni celo jemlje kakšna reč, kakšna malenkost, recimo.
               Zasavski regiji se vzame ena cesta in se da nekam drugam, čeprav gre za neko
               arterijo, ki povezuje osrednjo Slovenijo z jugovzhodno. Ampak to so pač takšna drobna
               nagajanja, ki smo jih tako ali tako vajeni.</p>
               <p>Podobno je področju zdravstva. Denar za trboveljsko bolnišnico je izhlapel že v
               lanskem letu in nikakor se noče kondenzirati tam, kjer bi se moral. Iz vseh teh
               razprav je predvsem vidno, da so se poslanci koalicije odločili predvsem za neko
               novost, to je interpelirati gospoda Cvikla, ki niti še ni minister. Kakšnih šest,
               sedem interpelacij je doživel v teh dveh dneh, in mu kar čestitam, da je dobro
               zdržal.</p>
               <p>Druga stvar, ki se je videla v tem času, je ta, da je nezdružljivost županske in
               poslanske funkcije v resnici izredno problematična. Da pravzaprav še vedno velja, da
               tega ne bi smeli opravljati eni in isti ljudje.</p>
               <p>Kar se tiče evropskih sredstev in črpanja, mi do črpanja še nismo prišli. V devetih
               mesecih je razlika med tistim, kar je Slovenija dala v Evropi, in tistim, kar je
               dobila, 46 mio evrov. Se pravi, mora še 46 mio evrov svojega lastnega denarja dobiti
               nazaj, potem bo pa začela črpati evropska sredstva. Tako približno se to po domače
               pove.</p>
               <p>Kar se tiče sociale oziroma vsega tistega, kar je usmerjeno v človeške resurse,
               mislim, da je ta proračun in tudi letošnji zelo slab. V to se pravzaprav ne usmerja
               dovolj. Ne usmerja se niti v generacije, ki prihajajo, še manj pa v tiste, ki
               odhajajo ali pa so kako drugače hendikepirane. Poglejte primer Polžka iz Maribora, da
               ne bom govoril samo o Zasavju. Tam se je sezidala hiša, se pravi investicije imamo,
               iz tega je tudi gospodarska rast, ni pa za ljudi. Ni za zaposlene, ni za tiste, ki so
               potrebni oskrbe. Tako približno se da videti. Jaz se ne bom dotikal inflacije, ker
               tukaj se mi zdi, da bi potem morali sedeti tudi še kakšni drugi ministri, vsaj
               minister za gospodarstvo, ki nosi ravno toliko odgovornosti, če ne več, kot minister
               za finance. Predvsem pa bi rad videl, da bi tukaj sedeli ljudje, ki lahko na
               vprašanja, na pomisleke odgovarjajo. Ne pa ljudje, ki lahko samo poslušajo.</p>
               <p>Toliko za enkrat. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp95">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam, kolega Gulič. Jaz pa seveda seznanim državne sekretarje, da
               lahko tudi oni sodelujejo v razpravi oziroma na postavljene pomisleke in vprašanja.
               Če želite, dvignite roko, z veseljem, tako kot govorniki, ki so vas k temu pozivali,
               vam bomo prisluhnili. Hvala lepa.</p>
               <p>Državni sekretar Ministrstvo za obrambo, gospod Žnidaršič.</p>
            </sp>
            <sp xml:id="SDZ4-Izredna-31-2007-11-27.sp96">

               <speaker>FRANCI ŽNIDARŠIČ:</speaker>

               <p>Hvala lepa, gospod podpredsednik. Spoštovane poslanke in poslanci! Najprej moje
               opravičilo k nekoliko poznejši priključitvi k tej seji. Danes je bilo vmes veliko,
               tudi mednarodne, tudi včeraj ravno tako, obisk Odbora za obrambo Republike Avstrije,
               ravnokar pa prihajam s tiskovne konference Ministrstva za obrambo, kjer predstavljamo
               svoje delo v letošnjem letu.</p>
               <p>Želel bi spregovoriti o obsegu finančnih sredstev, ki se namenjajo Ministrstvu za
               obrambo. V letu 2009 predviden obseg finančnih sredstev se nominalno v primerjavi z
               letom 2008 povečuje, in sicer znaša ta številka 631 milijonov evrov. Glede na visoko
               gospodarsko rast, ki obstaja v državi, je odstotek bruto nacionalnega proizvoda, ki
               ga s tem povečanjem dosegamo, nekoliko manjši, kot je v naslednjem letu - 1,69%.
               Gotovo je Republika Slovenija v okviru pristopanja k zavezništvu, kakor tudi v svojih
               strateških dokumentih s tega področja, predvsem v okviru resolucije o splošnem
               dolgoročnem razvoju Slovenske vojske opredelila številne segmente, med drugim tudi
               odstotke in finančni obseg sredstev in sredstva, ki jih bo v letih do leta 2015
               nabavljala. Odstotek, ki bi ga po teh predvidevanjih in teh zavezah Republika
               Slovenija morala doseči v naslednjem letu, je 2%. In ta odstotek naj bi po teh
               dokumentih ostal na 2% bruto nacionalnega proizvoda, ostal na enaki ravni do leta
               2015. Obseg finančnih sredstev je nižji, kot je bil s temi zavezami dane, pa vendar
               ocenjujemo, da je zaradi visoke gospodarske rasti ta odstotek finančnih sredstev v
               nekem realnem obsegu, ki omogoča izvajanje ključnih nalog obrambnega in zaščitnega
               sistema oziroma v tem primeru, če govorim samo o tem odstotku obrambnega sistema
               Republike Slovenije. Res je, da bomo nekatere zmogljivosti, ki smo jih tudi plansko
               predvideli že s srednjeročnim obrambnim programom, premikali, da bomo dosegli
               realizacijo ciljev z nekim časovnim zamikom. Kajti tudi v dosedanjih letnih
               proračunih so odstotki bruto nacionalnega proizvoda za področje obrambe odstopali od
               predvidenih in tudi sredstev ter obsega odstotka bruto nacionalnega proizvoda,
               kakršen je bil s strani Republike Slovenije zagotovljen.</p>
               <p>Glede sredstev, ki jih ministrstvo nabavlja oziroma opravlja posamezne tudi najave na
               evropski obrambni agenciji. Vse investicije, ki jih opravljamo, se izvajajo skladno z
               resolucijo o splošnem dolgoročnem razvoju Slovenske vojske, ki jo je sprejel Državni
               zbor v letu 2004. Ena od dilem, ki se tukaj pojavlja oziroma je bila tudi
               izpostavljena, je, ali je sedaj takšen obseg vlaganj še potreben, glede na to, da se
               Slovenska vojska srečuje z določenim pomanjkanjem kadra na posameznih področjih,
               predvsem na tistih ciljnih številkah, ki naj bi jih dosegli v letu 2007. Tukaj moram
               reči, da je že pri analizi priprave na profesionalizacijo kazalo na to, da je velika
               verjetnost, da se bodo pojavile v letu po 2005 določene težave v kadrovski
               popolnitvi, med drugim tudi zaradi zmanjšanja populacij, kakor tudi zaradi dejstva,
               da se bodo iztekle prve petletne pogodbe. Pogodbe, ki so bile sklenjene leta 2002, se
               po petih letih iztečejo in pripadniki potem ali podaljšajo te pogodbe ali ne. Prav
               tako pa je določen odliv iz Ministrstva za obrambo iz Slovenske vojske tudi zaradi
               zakonskih določil, ki določajo na tem področju neko specifično ureditev, tako za
               častniško strukturo, ki doseže pogoje za upokojitev, predvsem pa za pripadnike
               Slovenske vojske oziroma vojakinje in vojake, ki morajo zapustiti Slovensko vojsko s
               45. letom starosti.</p>
               <p>V deklarativnih dokumentih zavezništva Nato je predvideno, da bi države dosegle v
               svoji kopenski strukturi 40% premestljivih sil, ki so v prvi vrsti namenjene za
               operacije. Vse naše investicije, ki so skladne z resolucijo o splošnem dolgoročnem
               razvoju, so v pretežni meri usmerjene v strukturo, ki je predvidena za sodelovanje v
               različnih operacijah kriznega odzivanja. Ob tem moram izpostaviti, da je eden od
               elementov, ki omogoča tudi zelo transparentno in pregledno in tudi dolgoročno
               zagotavljanje investicij v obrambno področje, Zakon o temeljnih razvojnih programih,
               ki je sedaj pregleden, ker so vsa sredstva v proračunu in ne gre za kupovanje na
               kredit. Obrambni sistem je specifičen, ni ga možno na hitro zgraditi, vzpostaviti, še
               posebej pa ne zgraditi v smislu tega, da je kompatibilen v zavezništvu in tudi za
               sodelovanje v operaciji kriznega odzivanja v operacijah Evropske unije, zato
               ocenjujemo.../izklop mikrofona./...</p>
            </sp>
            <sp xml:id="SDZ4-Izredna-31-2007-11-27.sp97">

               <speaker>PODPREDSEDNIK SAŠO PEČE:</speaker>

               <p>Hvala lepa. Nadaljujemo na podlagi seznama prijavljenih. Besedo ima poslanec Jožef
               Horvat. Izvolite, prosim.</p>
            </sp>
            <sp xml:id="SDZ4-Izredna-31-2007-11-27.sp98">

               <speaker>JOŽEF HORVAT:</speaker>

               <p>Hvala za besedo, gospod podpredsednik. Spoštovani predstavniki Vlade, spoštovane
               kolegice, spoštovani kolegi!</p>
               <p>Povsem običajno je, da proračunska razprava, predvsem s strani opozicije odpre
               izjemno široke vsebine, izjemno široko razpravo. Opozicija govori o objektih, govori
               o izgradnji cest, ki da je prepočasna, čeprav je prej sama, ko je bila v Vladi, še
               počasneje gradila avtoceste. Govorijo o napačnem pristopu do reševanja problematike
               Slovenskih železnic, čeprav se prej, ko je bila v Vladi, sploh tega vprašanja ni
               dotaknila. Govori o slabih pokojninah, čeprav bi po njeni formuli, ko je bila še v
               Vladi, bile pokojnine bistveno slabše. Ampak to je verjetno povsem normalno in je te
               razprave potrebno poslušati in jih tudi sprejeti. Mene nekaj drugega skrbi. Mene
               skrbi, da s strani opozicije praktično ni nobene razprave ali kakšne konkretne
               spodbude za slovenske družine, za te zidake slovenske družbe oziroma slovenskega
               naroda. V družini se postavlja, s tem smo si verjetno vsi enotni, se postavlja temelj
               državljana oziroma državljanske drže. Izpadov oziroma manjkov pri družinski vzgoji,
               ki bi jih moral biti vsak deležen, se kasneje nikoli ne da nadoknaditi. Demografski
               trendi jasno kažejo, da je obstoj slovenskega naroda dolgoročno ogrožen, saj se je
               rodnost v zadnjih desetletjih praktično razpolovila. Mi trdimo, da si je potrebno
               vzeti čas, in če smo pri proračunski razpravi, tudi denar za slovensko družino. In
               tukaj z zadovoljstvom ugotavljam, da ta Vlada ima posluh za družinsko politiko, za
               kvalitetno in pozitivno družinsko politiko. Če samo pogledamo postavko Varstvo otrok
               in družine v predlogu proračuna za leto 2009, vidimo bistveno povečanje te postavke,
               za okoli 60%. Mi v Novi Sloveniji ugotavljamo, da je Vlada Republike Slovenije
               predlagala proračuna za leto 2008 in za 2009, ki sta do mladih prijazna, saj se več
               sredstev namenja predvsem področjem, ki so z mladimi tesno povezana. Naj samo omenim
               štipendijski zakon. Veseli nas, da Vlada daje pomembno mesto razvoju, izobraževanju
               in socialnemu varstvu, ki so ključna področja, ki lahko mladim v prihodnosti
               zagotovijo socialno varnost.</p>
               <p>Želel bi še izpostaviti, da je družina skupnost, je tista zelo pomembna celica, ki jo
               je treba negovati, ki sama po sebi brez zunanje pomoči ne bo mogla uspevati. Če je ne
               negujemo, potem se navadno prej ali slej pojavijo večje težave. V družini je treba
               delati s počasnimi koraki. Pomembno je, da si znamo tudi prisluhniti. V zadnjih 50-ih
               letih je slovensko družino doletelo nič koliko velikih sprememb in pretresov.
               Izgubile so se tradicionalne družinske vrednote. Za mladega človeka, če pogledamo
               javnomnenjske raziskave, ima družina izjemno velik pomen in je na vrednostni lestvici
               praktično na vrhu. Predvsem trdnost in stabilnost v psihosocialnem smislu, ki naj bi
               jo dala družina, vplivata na njegov razvoj. Zato moram izreči tukaj priznanje Vladi,
               ki ves ta mandat družino postavlja na pravo mesto v slovenski družbi.</p>
               <p>Ker prihajam iz nerazvitega območja, želim posebej izpostaviti dosežke te koalicije
               in te vlade tudi na področju davka od dohodkov pravnih oseb. Nedavno nazaj je Vlada
               sprejela novo uredbo, ki bo omogočala dodatno regijsko davčno olajšavo za raziskave
               in razvoj v višini 10% oziroma 20% od investiranih sredstev, poleg sedaj že veljavne
               v višini 20%. Se pravi, da bo ta olajšava lahko 20%, 30% ali celo 40%. Višina
               regijske davčne olajšave bo odvisna od višine bruto domačega proizvoda na prebivalca
               v posamezni statistični regiji glede na povprečje v državi. Iz podatkov Davčne uprave
               Republike Slovenije je razvidno, da je v letu 2006 olajšavo za raziskave in razvoj
               koristilo 548 davčnih zavezancev v skupnem obsegu skoraj 60 milijonov evrov. To je po
               obsegu kar 24-krat več kot v letu 2005, ko je to olajšavo koristilo 222 davčnih
               zavezancev v skupni vrednosti samo 2,5 milijona evrov. Vlada se je torej z uvedbo
               navedene olajšave v letu 2006 odpovedala davku od dohodka pravnih oseb v višini
               skoraj 15 milijonov evrov. Pričakujemo pa, da bo število davčnih zavezancev, ki bodo
               uveljavili to olajšavo tudi zaradi uvedbe dodatne regijske olajšave, letos in
               naslednja leta bistveno večje. In ker prihajam tudi iz regije, ki je še vedno
               izrazito kmetijska, lahko z zadovoljstvom ugotavljam dober in hiter trend povečanja
               sredstev prav za kmetijstvo, gozdarstvo in ribištvo.</p>
               <p>Dovolite mi nekaj eksaktnih podatkov o sredstvih, namenjenih v proračunu Republike
               Slovenije za kmetijstvo. Pa spet, da se bo ta trend lažje videl, nekoliko zgodovine.
               V letu 2005 so bila sredstva za kmetijstvo povečana glede na prejšnje leto, se pravi
               na leto 2004, za skoraj 19%. V letu 2006 so bila sredstva za kmetijstvo, glede na
               leto 2004, povečana za dobrih 41%. V letu 2007 so bila ta sredstva povečana za skoraj
               46%, glede na leto 2004. Rast sredstev za kmetijstvo v proračunu za leto 2008 je za
               78% večja, kot v letu 2004. In ta nivo se praktično tudi ohranja v letu 2009. To je
               gotovo podatek, ki ga je treba večkrat ponavljati, ker se tudi tej vladi večkrat
               očita s strani opozicije, da nima posluha za kmetijsko sfero.</p>
               <p>Kar zadeva pokojnin, želim samo dva stavka izreči. V predvolilnem času v letu 2004
               smo natančno izračunali, da je takratna vladna koalicija oziroma Ropova vlada, po
               domače rečeno, okrog prinesla upokojence v štirih letih za dve in pol pokojnin. Zato
               smo ta popravek, zavezo do tega popravka zapisali v koalicijsko pogodbo in v letu
               2005 to tudi storili. Korektno bi bilo, da bi spoštovani kolega gospod Cvikl, ko je
               izračunaval, kakšen delež pokojnine bo v letu 2009 v primerjavi z BDP-jem, da bi ta
               izračun naredil tudi, če bi obveljala še vedno, če lahko tako rečem, njegova formula.
               Da bi slovenska javnost imela primerjavo. Kar zadeva koriščenje oziroma črpanje
               evropskih sredstev, mislim, da je minister dr. Ivan Žagar tukaj v tem prostoru že
               večkrat pojasnil, kakšne možnosti in kakšne cilje ima ta vlada oziroma Slovenija pri
               črpanju evropskih sredstev, in da nam trenutno dobro kaže in dobro gre. Ne bom
               ponavljal zgodovine, kako slabi smo bili v preteklosti. Je pa nekaj res, tudi to je
               treba večkrat ponoviti. Birokratski postopki so tako komplicirani, da se tudi tukaj
               pravzaprav kaže neka slovenska specifika, neka slovenska "fovšija", kot da smo sami
               sebi "fovš", sami sebi preprečujemo koriščenje evropskih sredstev. Ampak to je
               dejstvo, ki ga je ta koalicija podedovala in ti postopki pravzaprav tako tečejo, kot
               so bili v prejšnji vladi začrtani. Jaz bom proračun za leto 2009 z veseljem podprl.
               Hvala lepa.</p>
            </sp>
            <sp xml:id="SDZ4-Izredna-31-2007-11-27.sp99">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. In besedo ima poslanec Rudolf Petan. Izvolite.</p>
            </sp>
            <sp xml:id="SDZ4-Izredna-31-2007-11-27.sp100">

               <speaker>RUDOLF PETAN:</speaker>

               <p>Hvala za besedo, gospod podpredsednik. Spoštovani! Danes izgleda, vsaj v začetku je
               bilo zvezda naše razprave Ministrstvo za obrambo in pa minister za obrambo. Pa naj bo
               še meni dovoljeno, da bom spregovoril nekaj besed in mogoče pojasnil določene dileme,
               ki so se pojavile na začetku razprave.</p>
               <p>Bilo je rečeno, med ostalim tudi, da je minister najavil, da bo kupil 12 vozil, potem
               pa je kupil 10 za isti denar .../Oglašanje iz dvorane./... ali pa za več denarja, <stage>(V
               redu, gospod Anderlič, hvala.)</stage> ¸Bom pojasnil, ker bo pojasnilo isto. Podobna
               vprašanja so se postavljala ob nabavi vozil 8x8. In potem se je naenkrat pojavila
               primerjava, da bodo Hrvati za enak denar dobili več vozil. Kako je to mogoče? In vse
               mogoče se je naklepalo. Pa mi dovolite, da vam odgovorim s primerom iz prejšnjega
               mandata. V prejšnjem mandatu je Slovenija nabavila, kupila, plačala vozila, ki jih
               poznamo pod oznako hamer. Istočasno je tudi Madžarska kupovala ta vozila in Madžarska
               je za približno enaki denar dobila eno tretjino več vozil. Mi, ki smo bili takrat v
               opoziciji, seveda nismo peljali enake "frke", kot ste jo vi peljali zdaj ob 8x8, ker
               smo natanko vedeli, za kaj gre. Naša vozila so se razlikovala od madžarskih po tem,
               da so imeli zaščito oklepnega vozila. To se pravi, da so imeli ojačano karoserijo v
               primeru, če zapeljejo na mine. In kakšna je posledica takšnega nakupa? Ta, ki se je
               pokazala v Afganistanu, ko je naše vozilo, takšno, ki ima dodatno zaščito, zapeljalo
               na mino, so k sreči vsi, ki so bili v vozilu, ostali živi, brez večjih fizičnih
               posledic. Ko pa podobno vozilo ameriške vojske zapelje, ker pa nima takšnih, žal, oni
               tega nimajo - zakaj ne, to vedo sami, nimajo takšne zaščite, ni več vozila in tudi
               potnikov, ki so v tem vozilu, se pravi vojakov, ni več. Če bi mi ravnali podobno in
               zahtevali pojasnilo od ministra, zakaj ste kupili dražja vozila, kjer je razlika,
               zakaj so oni dobili več vozil, zakaj so cenejša, potem bi verjetno ravnali
               neodgovorno. To je eden od dokazov, kako se nekatere stvari dajo zavajati, kako se ne
               razumejo in nekatere nočejo razumeti. In to je tisto, o čemer je govoril tudi
               minister Erjavec, da ima že včasih težave priti v parlament in pojasnjevati o vsakem
               "šraufu", o vsakem tolarju, zakaj je to drugače, če pa je drugače, če so pa vozila
               drugačna in imajo drugačno opremo. Niso vsa vozila enaka, ki se jim reče hamer, niso
               vsa vozila enaka, ki imajo 8x8 konfiguracijo, ampak je odvisno od tega, kako so
               opremljena. In povedal sem vam primer hamerja, ki je zelo racionalen kupljen v
               prejšnjem mandatu, ampak mi kot opozicija nismo peljali totalno, oprostite, "galamo",
               zakaj je to bilo tako. Zato, ker smo se zavedali, da je to za varnost tistih, ki ga
               uporabljajo. To so pa vojaki. In to se je pokazalo v Afganistanu. In takšna vozila mi
               kupujemo ravno za posredovanje na mednarodnih žariščih. To je tudi ena od naših
               nalog. In nekateri ne morejo tega razumeti in nočejo razumeti in blatijo in delajo
               "galamo" takrat, ko ni potrebe. Varnost je seveda na prvem mestu. In pri vojaških
               vozilih je še posebej izrazita.</p>
               <p>Sedaj še o 2%, o katerih smo tudi danes govorili, 2% BDP, ki naj bi ga Slovenija
               dajala za vojsko. To je res. Za to smo se vsi obvezali, tudi takratna opozicija, to
               smo bili mi takrat, ko smo podprli te dokumente, ko smo vstopali v Nato. Vendar je
               tudi res, da tudi druge države, ki so članice Nata, so se to obvezale in pride
               situacija takšna, da tudi, recimo, Nemčija je štiri leta dajala 1,2% približno, ampak
               pri groznem proračunu, ki ga ima, je tudi 2% veliko. Niso dajali 2%. Sedaj se je to
               tudi pri njih popravilo in tudi pri nas bo verjetno tako, da eno leto bomo bliže 2%,
               drugo leto malo manj, pač odvisno od nalog, odvisno od sredstev, ki jih bomo imeli na
               razpolago, in pa glede na načrte, ki jih bomo imeli. Tako to ni neka pribita
               zadeva.</p>
               <p>Večkrat smo tudi danes govorili, in tudi verjetno še bomo, glede inflacije, ki je
               eden od maastrichtskih kriterijev. Pa večkrat slišimo očitke, ki nam jih daje nek
               evropski komisar, da je Slovenija slab zgled. Dobro, če je Slovenija slab zgled,
               ampak potem se moramo vprašati, kaj pa recimo naša sosednja država Italija, ki je
               bistveno bolj pomembna v tem sistemu evra, ko ne izpolnjuje že kar eno leto, mislim,
               da niti enega maastrichtskega kriterija. Niti enega. Slovenija pa izpolnjuje vse,
               razen inflacije. Seveda mi na to ne moremo biti ponosni. To vsi soglašamo. Vendar je
               zadeva taka, da ni potrebe, da smo bolj papeški od papeža, če so težave. Potem bi
               moral ta komisar tudi kaj Italiji povedati, pa očitno ni. Seveda ne, ker v Italiji je
               socialistična vlada, on je pa iz socialističnega bloka in potem on veselo blati
               Slovenijo, ki pač v tem trenutku ni v tem bloku. To je pa ena od zadev.</p>
               <p>Danes je bilo s strani gospoda Cvikla očitano ministru, da je že tri leta minister in
               da bi sedaj že moral nekaj narediti. Jaz bi pa rekel takole: Ja, seveda je tri leta
               minister, saj to se tudi pozna. Poglejte, imamo dobre finance, imamo dobre, zdrave
               javne finance, javnofinančni primanjkljaj se zmanjšuje. Vsako leto je manjši. Res, da
               še ni odpravljen, tako kot ste vi rekli, tudi moja želja bi to bila, ampak se
               zmanjšuje. In če bo šlo tako naprej, ne vem, čez dve leti primanjkljaja ne bo, če je
               to sploh naš cilj. Verjetno vse države imajo nek primanjkljaj, vendar tisti
               minimalni, ki se da nadzirati, ki je še javno finančno vzdržljiv. Poleg tega bi rekel
               še to. Dobro je, da imamo takega ministra. Bil je finančni minister leta. Finance,
               kot smo ugotovili, so zdrave in jaz bi rekel, hvala bogu, da nimamo kakšnega drugega,
               kakšnega takega, ki niti ne ve, kako dolgo je finančno proračunsko leto. Imeli smo
               finančnega ministra in državnega sekretarja, ki je bil odgovoren za javne finance,
               ki, meni se zdi, da danes celo tu sedi v poslanskih klopeh, ki je naredil zadevo
               čarobno. Za prihodke je bilo 13 mesecev dolgo proračunsko leto, za odhodke, za
               financiranje lokalnih skupnosti pa samo 10 mesecev. Jaz si ne bi želel takšnega
               finančnega ministra, pa tudi če je naš, ki ni idealen, je pa očitno zelo dober, je
               boljši kot pa tak, ki dela takšne čarovnike in vragolije, zaradi katerih nas potem
               stalno boli glava.</p>
               <p>Na koncu bi omenil še to. Veliko se izgovarjamo, kako nas Evropska unija opozarja,
               kako nam očita nekaj, da bi se izboljšalo. S tem se strinjam. To je prav, da nas
               opozarjajo. Imamo neka opozorila, imamo nek varnostni okvir, ki se ga moramo držati.
               Prav je, da nas opozarjajo, da tu še nismo dobri, da je to treba še izboljšati. Kljub
               temu pa ne pričakovati, da bi bili že kar idealni. Dobri dve leti ali tri leta smo v
               Evropski uniji, v evro območju še ne eno leto in zdaj pričakujemo, da bi bili že
               idealni. Prej sem omenil, da Italija, ki je v evro območju menda že od vsega začetka,
               članica Evropske unije že od vsega začetka, kot ustanovna članica Rimske pogodbe, pa
               ni idealna. Še slabša je od nas. Od nas bi pa zahtevali, da bi morali biti že kar v
               prvem letu najboljši in za zgled. Prepričan sem, če bi bili v Evropski uniji od
               podpisa Rimske pogodbe, potem bi verjetno bili že bistveno boljši. Ampak takrat smo
               se mi še norčevali iz tega sistema, iz teh držav, ki so podpisale Rimsko pogodbo o
               tem, kar je pač bilo, da ne bi zopet vzbujal kakšnih negativnih odzivov. Navsezadnje
               bi bilo tudi bolje, če bi bili že leta 1980 članica Evropske unije, pa tudi še nismo
               mogli biti, ker smo gradili še nek drug sistem. Ampak tako je bilo. Tako je bilo in
               zdaj verjetno ne gre pričakovati, da bo pa ta Vlada v tričetrt leta, odkar je članica
               evro območja, kar je velik uspeh, saj smo edini od novih članic Evropske unije tudi
               dosegli te kriterije, da bomo pa že kar najboljši in za zgled tudi starim članicam
               Evropske unije. Tega ne pričakovati. In upam, da tudi ta komisar, ki je imel toliko
               povedati na račun Slovenije pa o slabem zgledu, menda ne pričakuje, da imamo mi neko
               čarobno palico. Kljub temu, da imamo dobrega finančnega ministra, ta nima čarobne
               palice, da bi vse kar naenkrat popravil in izboljšal, to, kar smo mogoče 50 let
               gradili nekje v neki drugi smeri. Tako je bilo, zadeve so bile takšne in zdaj pač
               skušamo to popraviti. Ampak čez noč pa to ne gre. Uspehi pa so tu, tudi podlaga je v
               redu. To moramo tudi priznati in nihče ne govori, da smo gradili na zanič podlagi.
               Nismo, ampak podlaga bi lahko bila sicer še boljša, če bi že leta 1980 bili članica
               Evropske unije. Tako pač je. In sedaj je nadgradnja tudi dobra. Očitno je zelo dobra,
               da izpolnjujemo vse maastrichtske kriterije, razen enega, Italija kot stara članica
               pa nobenega. Pa takšnih držav imamo še nekaj.</p>
               <p>Mislim, da je to dobro za Slovenijo, da ima dobre javne finance. In tudi ta predlog,
               ki je pripravljen, verjetno sloni na teh dobrih temeljih, da bo v prihodnje še bolje
               in bomo še hitreje napredovali in da bomo tiste stvari, ki še niso v redu,
               izboljšali. Idealnosti pa tako nikoli ne bomo dosegli. Zato bom pri sklepih, ki bodo
               pri tej točki potrebni, podprl vladni predlog in tudi amandmaje, ker so vmes tudi
               sredstva za projekte, ki so tudi iz mojega volilnega območja. Tako kot sem včeraj
               povedal, da se tega ne sramujem, tudi danes povem, da se tega ne sramujem, nenazadnje
               so me zato volivci tudi volili, da poleg gozda vidim tudi tisto drevo, ki spada v moj
               volilni okraj. To je nekaj povsem normalnega. Ne zanemarjam pa niti enega, niti
               drugega. Tako vidim tudi celoten gozd, zato bom tudi tak proračun za leto 2009
               podprl.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp101">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam.</p>
               <p>Kolega Cvikl, replika. Izvolite.</p>
            </sp>
            <sp xml:id="SDZ4-Izredna-31-2007-11-27.sp102">

               <speaker>MAG. MILAN M. CVIKL:</speaker>

               <p>Seveda želim najprej v repliki povedati gospodu poslancu, da se je moj mandat
               državnega sekretarja začel 1. marca leta 1998 in tako imenovano podaljšano leto se je
               končalo januarja 1998, dva meseca prej.</p>
               <p>Drugo. To je proceduralni predlog gospodu poslancu, vodji poslanske skupine in
               gospodu ministru. To, kar je govoril gospod poslanec, je nova stopnja v blatenju.
               Najprej se blati opozicija, potem se blati medije, sedaj pa vi blatite evropskega
               komisarja. Jaz bi lepo prosil, če minister za finance poduči poslance vladajoče
               koalicije, da če bi tako govorili pred enim letom, bi Slovenija bila zaprošena, da ne
               vstopi v evroskupino. Gospod Almunia bo z gospodom ministrom za finance v prvi
               polovici naslednjega leta sodelavec, 18 ur na dan se bosta slišala, če bo potrebno.
               In če poslanci vladajoče koalicije menite, da on s tem blati Slovenijo, ko opozori na
               stvari, potem vas lepo prosim, si poglejte, kaj je rekel še nekdo drug, en drug
               evropski funkcionar, član sveta Evropske centralne banke: "Najlažje je probleme
               pošiljati v Bruselj." Ne delati tega. Gospodje, ne delati tega, če res mislite, da
               ste si zaslužili predsedovanje. Predsedovanje je tudi odgovornost. In gospod Almunia,
               kot evropski komisar, ki se danes pogovarja na Kitajskem, kaj bo z vrednostjo evra,
               ni "kdor si ga bodi". Predlagam, gospod državni sekretar, gospod minister za finance,
               da obranite dobro ime Evropske komisije.</p>
            </sp>
            <sp xml:id="SDZ4-Izredna-31-2007-11-27.sp103">

               <speaker>PODPREDSEDNIK SAŠO PEČE:</speaker>

               <p>Hvala lepa.</p>
               <p>Prosim za mir v dvorani. Opazil sem, da je še želja po razpravi, zato odpiram ponoven
               krog. Prosim vse poslance, ki to želite, da se prijavite s pritiskom na tipko.
               Izvolite.</p>
               <p>Željo po razpravi ima 6 poslancev, med njimi pa je prvi poslanski kolega Zvonko
               Černač.</p>
               <p>Izvolite.</p>
            </sp>
            <sp xml:id="SDZ4-Izredna-31-2007-11-27.sp104">

               <speaker>ZVONKO ČERNAČ:</speaker>

               <p>Hvala lepa. Spoštovane kolegice in kolegi, vsi ostali prisotni.</p>
               <p>Bojim se, da se danes v tej razpravi kar precej ponavljamo, ampak tako pač to je. Smo
               pa danes slišali ponovno nekaj novega, in to je žalostno, kar smo slišali.</p>
               <p>Slišali smo ene izjave, ki govorijo o tem, kot da Slovenija ne bo predsedovala
               Evropski uniji. Slovenija bo predsedovala Evropski uniji, ne ta vlada. Ampak vam
               očitno še sedaj to ni jasno. Slovenija, država Slovenija bo predsedovala s 1.
               januarjem Evropski uniji. In zaradi tega je treba to dejstvo na tak način
               obravnavati. Ne tako, kot ste ga obravnavali takrat, ko je bilo zelo jasno povedano,
               na kaj se veže zaupnica. Mislim, da bi se vaši politični analitiki lahko malo
               pogovorili med seboj. Zavračate proračun tako za 2008 kot za 2009, ker je slab,
               pravite. Najbolje je ohraniti tisto, kar imamo sedaj, nič spreminjati. Istočasno pa
               vlagate množico amandmajev in ga s tem, če bi bili sprejeti, še poslabšujete v tisti
               smeri, ki ji očitate, da je slab. Mislim, da bi bilo prav, da se odločite, ali boste
               vztrajali pri tem, da sta proračuna slaba in ju zavrnili in umaknili vse amandmaje,
               ali pa boste diskutirali o proračunih, kot je potrebno diskutirati. Tako kot bo
               Slovenija predsedovala Evropski uniji s 1.1., je proračun proračun te države. V njemu
               so zajeta vsa območja v tej državi, zajete so vse investicije na vseh predelih tako
               tistih, ki pravite, da so naši, kot tistih, ki pravite, da so vaši. Jaz sicer te
               terminologije ne razumem in mi je nelogična in nejasna, sploh v letu 2007. Ampak
               zavedati se je treba, da s tem, ko se zavrača proračun, se zavrača proračun kot
               celota. S tem se zavrača vse tisto, kar je v tem proračunu dobrega, na račun neke
               namišljene slabosti, ki je ni. Kajti s spremembami se proračunski primanjkljaj
               zmanjšuje iz 300 in nekaj milijonov evrov na 230 v letu 2008 in 125 v letu 2009. To
               so dejstva. Nekateri z dejstvi zelo težko operirajo. Zelo težko. Danes je bila nekje
               omenjena v diskusiji včerajšnja oddaja Vroči stol. Pa mi dovolite, da na tem primeru
               povem, koliko laži, neresnic, natolcevanja in blatenja je v določenem krogu. Včeraj
               je gospod Zdolšek dejal...</p>
            </sp>
            <sp xml:id="SDZ4-Izredna-31-2007-11-27.sp105">

               <speaker>PODPREDSEDNIK SAŠO PEČE:</speaker>

               <p>Kolega Černač, s tega mesta vas bom prekinil, ker toliko pa ne bom dopuščal, da se
               razprava prenese na včerajšnjo, predvčerajšnjo in lanskoletno oddajo. Boste v
               nadaljevanju govorili o materiji, ki je zdaj ali pa vam vzamem besedo?</p>
            </sp>
            <sp xml:id="SDZ4-Izredna-31-2007-11-27.sp106">

               <speaker>ZVONKO ČERNAČ:</speaker>

               <p>V proračunu, ki mu nasprotujete, smatrate, da je ta proračun samo v interesu tistih,
               ki so del vladajoče elite. In pri tem ste šli tako daleč, da ste med stotimi
               najbogatejšimi Slovenci našli na 11. mestu sedanjo ministrico za zdravje gospod
               Zofijo Mazej Kukovič z 11 in nekaj milijoni evrov oziroma na 9. mestu, se
               opravičujem, na 9. mestu je gospod Branko Drobnak s preko 47 milijoni evrov. 11
               milijonov evrov, tam pridejo šele okrog 50. mesta, nekje družina Jankovič in tako
               naprej, Škrabec, Riko Ribnica. Se pravi, tako daleč gre to vaše licemerstvo, da tudi
               tam...</p>
            </sp>
            <sp xml:id="SDZ4-Izredna-31-2007-11-27.sp107">

               <speaker>PODPREDSEDNIK SAŠO PEČE:</speaker>

               <p>Kolega Černač, preizkušate mojo potrpežljivost.</p>
            </sp>
            <sp xml:id="SDZ4-Izredna-31-2007-11-27.sp108">

               <speaker>ZVONKO ČERNAČ:</speaker>

               <p>Bom prišel do točke, o kateri želim govoriti v povezavi s proračunom za leto 2009. Da
               želite skozi to naprtiti slabo pripravo proračuna vladajoči koaliciji. Mislim, da je
               to slabo. In govorite o tem, da je koriščenje evropskih sredstev tista točka, na
               kateri proračuna ni mogoče podpreti. Bilo je že večkrat povedano, da je Slovenija
               uspešno zaključila prejšnjo finančno perspektivo, ki se je začela v Sloveniji s 1.
               majem 2004. Da je bila v tisti točki izrazito nepripravljena na črpanje sredstev,
               vemo vsi. Spomnili se boste, da je Vlada v začetku leta 2005 sprejela vrsto
               operativnih ukrepov, ki so omogočili uspešno dokončanje tega projekta na ta način, da
               so sredstva iz pretekle finančne perspektive 100% izkoriščena oziroma bodo 100%
               izkoriščena do konca leta 2008 oziroma do konca leta 2010, ker nam to omogočajo
               pravila Evropske unije. Sredstva so bila optimalno in v celoti izkoriščena. Očitek,
               da ne bo mogoče koristiti predvidenih sredstev v letu 2008 in 2009, ki jih prinaša
               sprememba oziroma proračun za leto 2009, tudi ne temelji na nobeni realni
               predpostavki. Res pa je, da v letu 2007 sredstva niso bila izkoriščena tako, kot so
               bila načrtovana, ker smo proračun za leto 2007 sprejemali decembra 2006, ko še ni
               bilo jasno, kako hitro se bodo odvile proceduralne in administrativne ovire na ravni
               Evropske komisije pri potrjevanju programov. Vendar v vsakem primeru gre za sredstva,
               ki se črpajo in koristijo v obdobju celotne finančne perspektive. Prepričan sem, da
               Slovenija glede na to, katere projekte je pripravila za koriščenje sredstev v tem
               obdobju, ne bo ničesar zamudila. Tako teh očitkov iz tega naslova dejansko ni mogoče
               razumeti. Ni mogoče razumeti, razen mogoče iz občutka užaljenosti, ker ste bili
               takrat neuspešni, sedaj pa je ta vlada uspešna in nekako tega cmoka nikakor ne morete
               požreti. Ampak to je neodgovorno ravnanje, ki ne pritiče najvišji politiki.</p>
               <p>Bilo je nekaj besed omenjenih glede financiranja za državo pomembnih investicij preko
               DSU-ja oziroma družbe za svetovanje in opravljanje. Jaz sem že včeraj povedal, mogoče
               kdo v tej dvorani meni, da je bil način, ki ga je ta država uporabljala v preteklih
               obdobjih, v preteklih Vladah, boljši. Takrat je država vzela v najem prostore, za
               njih je plačevala visoko najemnino, v sedmih letih je ta najemnina pomenila vrednost
               kupnine za te prostore, po sedmih letih je bila država lastnik nič kvadratnih metrov
               prostorov. Po sedanjem sistemu je zadeva obrnjena. Še vedno je država razbremenjena
               določenih stroškov, vendar pa materialna podstat, se pravi vrednost premoženja, se
               povečuje na dolgi rok.</p>
               <p>Glede na to, da ne smemo o vsem govoriti, spoštovani gospod podpredsednik, bom
               spoštoval vašo odločitev ....</p>
            </sp>
            <sp xml:id="SDZ4-Izredna-31-2007-11-27.sp109">

               <speaker>PODPREDSEDNIK SAŠO PEČE:</speaker>

               <p>Vas prosim samo, če se izogibate televizijskega programa.</p>
            </sp>
            <sp xml:id="SDZ4-Izredna-31-2007-11-27.sp110">

               <speaker>ZVONKO ČERNAČ:</speaker>

               <p>Ja, sem razumel.</p>
            </sp>
            <sp xml:id="SDZ4-Izredna-31-2007-11-27.sp111">

               <speaker>PODPREDSEDNIK SAŠO PEČE:</speaker>

               <p>Me veseli.</p>
            </sp>
            <sp xml:id="SDZ4-Izredna-31-2007-11-27.sp112">

               <speaker>ZVONKO ČERNAČ:</speaker>

               <p>Predlagam vam, da temeljito premislite o tem, ali boste te proračune podprli ali ne,
               kajti nobeden izmed teh strahov, ki ste jih izpostavljali v povezavi s sprejemanjem
               proračuna v preteklem letu, se ni uresničil. Ne ta o nekonsistentnosti proračuna, ne
               o tem, da se proračun ne bo izšel, in da bo potrebno dvigniti stopnjo DDV-ja, s čimer
               ste strašili slovensko javnost, kar je zelo slabo in tudi ta strah posredno vpliva na
               inflacijska pričakovanja. Oprostite, tudi take govorice vplivajo na gibanje na tem
               trgu. Mi se moramo zavedati, da vse, kar tukaj rečemo, ima neko težo in vsaka taka
               napoved ni dobra. Ne napovedi o premajhnem deležu sredstev, ki naj bi jih Slovenija
               dobila iz Evropske unije za svoje projekte, ne o zlomu ene izmed blagajn, ničesar od
               tistega, s čimer ste grozili in zaradi česar ste obstruirali sprejemanje prejšnjih
               proračunov, se ni uresničilo.</p>
               <p>Prosim vas, ne ponovite te napake, bodite resni, preglejte, kaj v proračunih piše, in
               še vedno je čas, da se pogovarjamo resno in da o amandmajih tudi resno razpravljamo.
               V kolikor boste vztrajali na temu, da so proračuni slabi, potem resnično ne vem,
               zakaj bi kateregakoli od vaših amandmajev podprl.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp113">

               <speaker>PODPREDSEDNIK SAŠO PEČE:</speaker>

               <p>Naslednji ima besedo poslance Samo Bevk.</p>
               <p>Izvolite, prosim.</p>
            </sp>
            <sp xml:id="SDZ4-Izredna-31-2007-11-27.sp114">

               <speaker>SAMO BEVK:</speaker>

               <p>Hvala lepa za besedo, gospod podpredsednik.</p>
               <p>Danes je bilo večkrat rečeno, zakaj opozicijski poslanci vlagamo amandmaje, če
               nasprotujemo proračunu. Čisto normalno in nič posebnega! Pogledal sem si izpisek
               glasovanja z dne 12. decembra 2003, 65 je bil kvorum, za je glasovalo 50 poslank in
               poslancev, 15 jih je bilo proti. Predvsem iz tistih strank, ki nam danes to očitajo.
               So pa ti isti poslanci vložili, to je bil predlog sprememb proračuna Republike
               Slovenije za leto 2004, so pa ti isti poslanci vložili k temu proračunu na desetine
               amandmajev. Se pravi, to je čisto normalna zadeva, in vsak ima pravico, da vlaga
               amandmaje k proračunu, tudi če se z globalnim proračunom ne strinja.</p>
               <p>Zdaj bi pa rad nekaj drugega poprosil predstavnike Vlade, predsednika Vlade in
               generalnega sekretarja in tudi druge ministre, da potrdijo in obrazložijo tisto, kar
               je prej kolega Veber povedal. Namreč, Vlada naj bi v naslednjih letih z
               izvenproračunskimi sredstvi začela gradnjo osmih palač v vrednosti okrog 200
               milijonov evrov. Baje, da se že odkupujejo zemljišča in nekatere stavbe. Za sodno
               palačo, za Ministrstvo za šolstvo, za Generalno policijsko upravo, za Ministrstvo za
               notranje zadeve, za Ministrstvo za okolje in prostor, za Ministrstvo za kmetijstvo,
               za Ministrstvo za delo in za Ministrstvo za zdravje. Prosil bi predsednika Vlade in
               generalnega sekretarja ter vse ministre, ki sem jih sedaj naštel oziroma ministrstva,
               da povedo, kaj je s temi 200 milijoni evri izvenproračunskih sredstev, ki jih ni ne v
               enem ne v drugem dokumentu. Naj povem, da bi lahko s tem denarjem zgradili več, kot
               20 domov upokojencev v naši državi. Je pa v tem proračunu z imenom in priimkom samo
               ena investicija v dom upokojencev, in to v Idriji. Tempo financiranja pa je leta 2008
               - 1 milijon evrov, leta 2009 - 1 milijon evrov, 2010 - 3 milijone evrov, leta 2011 -
               3 milijone 116 tisoč evrov, za načrte pa je bilo do zdaj investiranih okrog 500 tisoč
               evrov. Vprašam vas, kako naj zgradimo dom upokojencev po takem tempu financiranja,
               kjerkoli že v Sloveniji. Popolnoma se strinjam s kolegom Drobničem, da je to eno tako
               podhranjeno področje, ki bi ga bilo potrebno drugače obravnavati. Vlada pa sprejema
               odločitve o 200 milijonih izvenproračunskih sredstev za 8 ministrskih in drugih
               palač. Naj predstavniki Vlade odgovorijo na to vprašanje!</p>
               <p>Ali pa, recimo, v naslednjih 5 letih. 275 milijonov evrov za patrie. Pol milijarde
               evrov v naslednjih letih za investicije v palače in orožje. Koliko domov upokojencev
               bi lahko zgradili s tem denarjem ali pa drugih investicij na področju šolstva in na
               področju kulture.</p>
               <p>Na področju kulture je za vsa investicijska sredstva v letu 2008 na razpolago komaj
               18 milijonov evrov, v letu 2009 okrog 20 milijonov evrov. Še teh investicij, ki smo
               jih začeli na področju kulture, ne bomo mogli dokončati. Za palače pa 200 milijonov
               evrov, za orožje, za patrije, pa 275 milijonov evrov. Kje je tu nek obraz te naše
               države in te pretirane porabe? Zato bi prosil predstavnike Vlade, dajmo jim s sklepom
               omogočiti in jim dajmo še nekaj časa na razpolago, ker so ga porabili, da bodo lahko
               odgovorili na ta vprašanja.</p>
               <p>V zvezi s proračunom za leto 2009 pa bi izpostavil še en problem. In sicer,
               Ministrstvo za kulturo je na mojo poslansko pobudo sprejelo odločitev, da bodo
               podaljšali veljavnost Zakona o zagotavljanju sredstev za nekatere nujne programe
               Republike Slovenije v kulturi. In ker v programu in proračunu za leto 2009 ni
               kulturnega tolarja, ker se njegova veljavnost prihodnje leto izteče, bo treba ta
               proračun za leto 2009 tudi dopolniti in spremeniti ter vanj vključiti tudi postavke
               iz naslova tako imenovanega kulturnega tolarja oziroma kulturnega evra, kot bi mu
               sedaj lahko rekli.</p>
               <p>Predvsem pa, spoštovani gospod podpredsednik, predlagam, da damo predstavnikom Vlade
               še kakšnih 10 minut časa, da to sprejmemo s sklepom, kljub temu da so ga že porabili,
               da odgovorijo na vprašanje, kako je s temi 200 milijoni evrov izvenproračunskih
               sredstev, s katerimi naj bi zgradili 8 palač za administracijo. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp115">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Glede na to, da imamo med prijavljenimi še kar nekaj poslank in
               poslancev, bodo najprej oni dobili besedo. Če pa bodo kasneje vsi poslanci za vaš
               predlog, torej ne bo nihče nasprotoval predlogu, ki je v nasprotju s poslovnikom, pa
               tudi jaz ne bom imel z njim prav nobenih problemov.</p>
               <p>Besedo ima poslanec Anton Anderlič. Izvolite.</p>
            </sp>
            <sp xml:id="SDZ4-Izredna-31-2007-11-27.sp116">

               <speaker>ANTON ANDERLIČ:</speaker>

               <p>Bili smo priče nastopu državnega sekretarja Ministrstva za obrambo in enega od
               poslancev, ki se je postavil v vlogo advokata Ministrstva za obrambo. Oba sta bila
               neuspešna in nista odgovorila niti na eno od vprašanj, ki jih že dva dni zelo jasno
               zastavljam.</p>
               <p>Prvič. Strinjam se, da nabavljate v skladu s programom. Razpišete 12 lahkih
               izvidniških vozil in razpišete na tej strani, da boste za to porabili 17 do 19
               milijonov evrov. Potem pa pridete in izjavite, ne 12 vozil, zdaj jih rabimo samo še
               10. Ampak v skladu z načrtom, o katerem vi tukaj govorite, naj bi jih kupili 12. Prvo
               vprašanje: Zakaj ta odstopanja? In drugič: Kako je mogoče, da za dve vozili manj
               porabite 5,7 milijonov evrov več denarja? Ves čas poslušamo tukaj, kako gre za
               racionalno porabo, kako gre za dobra pogajanja - povejte, kdo to lahko razume? Samo
               to sprašujem. Ne nasprotujem, da ne bo gospod Petan in kdorkoli še rekel ali pa
               državni sekretar, da nisem za to, da se Slovenska vojska opremlja - da! Ampak v
               okviru načrtov, v okviru racionalne porabe in predvsem transparentno, predvsem
               transparentno, kajti slovenska javnost si ne zna razlagati, ker ve, ko gre kupiti
               neko vozilo, recimo avto, jim je ta avto na razpolago za toliko in toliko denarja. In
               si ga zaželi, potem pa ugotovi, da nima več toliko denarja, ker se je to toliko in
               toliko podražilo. Ali kupi potem namesto celega avtomobila, brez prvega, zadnjega, ne
               vem katerega kolesa, ker manj kot enega najbrž ne more. Lepo vas prosim, včeraj ste
               objavili ponovno za 39 milijonov evrov spet iz sklopa teh istih nabav, 39 milijonov
               evrov za vozila za RKBO zaščito in tako naprej. Samo povejte, ali imate spet v
               načrtu, da bo posrednik, ki vam bo to zagotovil, ki vam bo to posredoval, zahteval,
               da namesto 9-ih nabavite sedem in da plačate za to 45 ali 50 milijonov evrov - to je
               vaša transparentnost. Jaz želim zelo jasno poudariti tisto, kar je v načrtih, razpis,
               preglednost, skladno z zakonom o javnih naročilih, specifikacija, kaj naročate - vedo
               gospodje iz financ zelo dobro, kaj govori 25. člen zakona o javnih naročilih in še
               kaj drugega - specifikacija, kaj kupujete in koliko denarja ste za to pripravljeni
               dati. Samo po tem sprašujem.</p>
               <p>Tukaj se postavi to drugo, na nek način zaskrbljujoče vprašanje, ko predstavniki
               ministrstva v Državnem zboru na odboru izjavijo, da ne planirate več 8500 vojakov,
               ampak 7100 oziroma 7200 v letu 2009. Res je, za plače ne povečujete denarja, ker tega
               ne boste dosegli. Vi se tukaj izgovarjate, da so težave in tako naprej - ja, vsi to
               vemo, zato tudi poskušamo razumeti te probleme, vendar moramo najti tudi skupne
               rešitve. Jaz sem za to, da se o njih pogovarjamo, ali je treba zmanjšati število
               vojakov - karkoli, je vseeno. Ampak zelo neprepričljivo je, če na eni strani pravite,
               da zmanjšujete število vojakov in zato ne rabite več denarja za plače - prav. Ampak,
               kako pa to, da za nabave pa ostajajo vaši načrti isti, kot da se ne bo spremenilo
               nič? Spregovoriti je treba o teh relacijah. Razlika je 40%, indeks je 120 pri
               nabavah, pri številu vojakov je stagnacija za 20%, od 8500 na 7100 je 20%, in če
               planirate na to, potem je treba preprosto povedati za kaj gre. Nič drugega jaz tukaj
               ne sprašujem, nič ne "osporavam", da se pogovarjamo o nabavah, da ne zagotavljamo
               sredstev, zato tudi ne razumem, kako to, da samo sredstva za tehnološki razvoj, za
               znanost s področja Ministrstva za obrambo se zmanjšujejo, ne vem zakaj, in to je
               tisto, kar bi želel, da odgovorite. To, da pa so težave to pa, da bi bilo prav, da
               vsi skupaj razmišljamo, kako zaokrožiti ta naš obrambni sistem, se pa strinjam in sem
               pripravljen pri tem diskutirati, prispevati svoj delež, v kolikor bo tudi z druge
               strani pripravljenost, da se bomo pogovarjali o realnih stvareh, o stvareh, ki so
               zares predmet diskusije.</p>
            </sp>
            <sp xml:id="SDZ4-Izredna-31-2007-11-27.sp117">

               <speaker>PODPREDSEDNIK SAŠO PEČE:</speaker>

               <p>Hvala lepa. K besedi vabim poslanca Branka Grimsa. Izvolite.</p>
            </sp>
            <sp xml:id="SDZ4-Izredna-31-2007-11-27.sp118">

               <speaker>MAG. BRANKO GRIMS:</speaker>

               <p>Hvala za besedo. Vsem prav lep pozdrav! Spoštovani kolegi iz Pahorjeve SD dajejo
               neverjetno veliko možnosti za razpravo in bom nadaljeval, kjer so končali oni, celo
               besede lahko iste uporabim, bom pa dodal tisto, na kar so žal kolegi pozabili.
               Amnezija, saj veste, je tako pogosta bolezen v slovenski politiki in to je zdaj že 15
               let ta epidemija prisotna, pa naj jim pomagam pri svojih močeh. Bom uporabil kar iste
               besede.</p>
               <p>Koliko bolnic bi lahko zgradili, koliko več bi lahko storili za šolstvo za naše
               otroke, če se ne bi poslanec Pahorjeve SD, gospod Tone Rop v tujini zavezal, da bomo
               tako povečali stroške, ki jih bomo namenili obrambi. Nobenih patrij ne bi bilo treba,
               nobenih nakupov orožja, če ne bi poslanec gospod Tone Rop tako lahkomiselno nekoč dal
               zavezujoče obljube, ko je bil še predsednik Vlade, v tujini. Gospe in gospodje, to je
               dejstvo, dajmo se pogovarjati enkrat o dejstvih za spremembo.</p>
               <p>Tukaj bi nadaljeval kar s tistim, kar je potem spet spoštovani poslanec SD-ja, gospod
               Cvikl govoril. On se je dotaknil teh poti obveščanja tujine o naših financah, o tem,
               kakšne povratne odzive dobimo. Še pred tem je iz Poslanske skupine SD bilo nekaj
               razprave na temo, kako ljudje po ulicah že protestirajo, sindikati, saj veste, kako
               ostre proteste dobivamo iz društva upokojencev - veste, to je sicer zelo lepo
               slišati, ampak da pa razumemo mehanizem, je potrebno pogledati še imena in priimke.
               Kdo v praksi tam nastopa? Ko govori gospod Miloš Pavlica, bivši poslanec Pahorjeve
               SD, ko govori sindikati, je vse jasno - Dušan Semolič, dolgoletni član izvršilnega
               odbora oziroma pardon predsedstva Pahorjeve SD. Vsi smo ena majhna familija. Gremo
               naprej. Ko se oglasi Mateja Kožuh Novak in napoti skrajno ostra opozorila - kdo je
               to? Bivša poslanka Pahorjeve SD. Zdaj pa bom, za to, da bo to osvetlitev v celoti
               možno, dodal še kar besede vašega predsednika gospoda Pahorja, ki je rekel, da: "Kdor
               bo spremenil ta vzorec obnašanja, ki deli na "naše" in "vaše", ki daje politično
               lojalnost pred strokovnost in ki politiko penetrira v vse subsisteme v družbi..."</p>
            </sp>
            <sp xml:id="SDZ4-Izredna-31-2007-11-27.sp119">

               <speaker>PODPREDSEDNIK SAŠO PEČE:</speaker>

               <p>Kolega Grims...</p>
            </sp>
            <sp xml:id="SDZ4-Izredna-31-2007-11-27.sp120">

               <speaker>MAG. BRANKO GRIMS:</speaker>

               <p>..."kdor bo spremenil..."</p>
            </sp>
            <sp xml:id="SDZ4-Izredna-31-2007-11-27.sp121">

               <speaker>PODPREDSEDNIK SAŠO PEČE:</speaker>

               <p>... smo pri obravnavi splošnega dela dopolnjenega....</p>
            </sp>
            <sp xml:id="SDZ4-Izredna-31-2007-11-27.sp122">

               <speaker>MAG. BRANKO GRIMS:</speaker>

               <p>..."...imel... za naslednji mandat."</p>
            </sp>
            <sp xml:id="SDZ4-Izredna-31-2007-11-27.sp123">

               <speaker>PODPREDSEDNIK SAŠO PEČE:</speaker>

               <p>predloga proračuna za leto...</p>
            </sp>
            <sp xml:id="SDZ4-Izredna-31-2007-11-27.sp124">

               <speaker>MAG. BRANKO GRIMS:</speaker>

               <p>No, poglejte, pa....</p>
            </sp>
            <sp xml:id="SDZ4-Izredna-31-2007-11-27.sp125">

               <speaker>PODPREDSEDNIK SAŠO PEČE:</speaker>

               <p>... 2009.</p>
            </sp>
            <sp xml:id="SDZ4-Izredna-31-2007-11-27.sp126">

               <speaker>MAG. BRANKO GRIMS:</speaker>

               <p>...dodajmo k temu še gospoda....</p>
            </sp>
            <sp xml:id="SDZ4-Izredna-31-2007-11-27.sp127">

               <speaker>PODPREDSEDNIK SAŠO PEČE:</speaker>

               <p>V tem trenutku vam seveda vzamem ...</p>
            </sp>
            <sp xml:id="SDZ4-Izredna-31-2007-11-27.sp128">

               <speaker>MAG. BRANKO GRIMS:</speaker>

               <p>.... Kocjančiča na športu..../Izklop mikrofona./</p>
            </sp>
            <sp xml:id="SDZ4-Izredna-31-2007-11-27.sp129">

               <speaker>PODPREDSEDNIK SAŠO PEČE:</speaker>

               <p>... besedo.</p>
               <p>Nadaljujemo z razpravo. .../Oglašanje v ozadju./... Spoznajte se malo s kulturo.
               .../Oglašanje v ozadju./... Spoznajte se malo s kulturo .../Oglašanje v ozadju./...
               Umirite živce. Veste, da je odprta restavracija, pojdite na kavo.</p>
               <p>Hvala lepa.</p>
               <p>Besedo ima poslanka Majda Širca. Izvolite.</p>
            </sp>
            <sp xml:id="SDZ4-Izredna-31-2007-11-27.sp130">

               <speaker>MAJDA ŠIRCA:</speaker>

               <p>Res je. Tudi razprava o proračunu deli politiko na "naše" in "vaše", in če kdaj se ne
               bi smelo to dogajati, se ta blokovska delitev ne bi smela zgoditi. Povzemam to, kar
               je bilo pred urami tukaj povedano s strani poslanca vladajoče koalicije, ki pravi, da
               včasih smo vlagali, ko je dejal, da se je včasih skrbelo le za svoje - ko se je v
               času opozicije vlagalo - svoje ceste, svoje amandmaje, svoje popravke proračuna,
               ampak sedaj, ko bomo vladali še toliko časa, moramo skrbeti za celo državo. Ko
               govorimo o dobrobiti države in ko sprejemamo in obravnavamo proračun, ga osvetljujemo
               v korist dobrobiti, ne govorimo o blokovskih delitvah in gozdičkih in drevesih, ki
               jih mora nekdo prilaščevati za svoje volilno okolje v času sprejemanja in
               popravljanja predloga proračuna.</p>
               <p>Jaz bom pa vseeno govorila o enem parcialnem interesu, o katerem se danes - na žalost
               izgleda kot parcialen - še danes ni govorilo. Govorila bom o predlogu proračuna, kot
               je sestavljen za leto 2009 na področju kulture, in omenila bom in povzemam lahko
               opažanja, ki so zame zaskrbljujoča. Namreč, dejstvo, da v letu 2009, ko Vlada nima
               več zagona, v letu 2009 nima toliko projekcij in zaradi tega tudi proračun pušča na
               področju kulture v zelo minimalistični, v skrajno minimalistični obliki in pušča ga v
               taki obliki, ki pravi, da je najnižji delež znotraj BDP-ja po letu 1992. In da je
               proračun za kulturo v letu 2009 najnižji delež znotraj vseh proračunskih izdatkov po
               letu 1992. Res, da je upoštevana inflacija, res, da je upoštevano nekaj popravkov,
               ampak znotraj BDP-ja, znotraj prioritet proračuna za leto 2009 se slovenski kulturi
               še ni odrezal tako nizek kolač. Nekateri ga očitno vidijo kot potico, kot se
               predvideva za leto 2009. Popravljam se, če rečem, da delež proračuna kulture v
               celotnem proračunu je bil v letu 2006 isti. To se pravi 2,01%. Ampak v letu 1992 je
               bil 2,47 ali kasneje še več - 2,50 v letu 2005. In da BDP, ki bo v letu 2009 0,47, je
               bil nekoč v letih nazaj tudi 2,56. To me skrbi.</p>
               <p>Hkrati me skrbi še nekaj, pa ne govorim samo o deležu, ki se prepoznava skozi
               področje kulture, skrbi me tudi, da tisti projekt, ki ste ga obljubljali takrat, ko
               ste startali na odgovornost - se pravi, na Vlado - ključni projekt, ki ste si ga ne
               samo v koalicijskih vrstah, ampak tudi v vseh svojih poslanskih oziroma političnih
               programih postavili na vrh prioritet - izgradnjo Narodne in univerzitetne knjižnice -
               v tem proračunu ne za leto 2008 ne za leto 2009 ni. Projekta ni, so stroški, ki
               pomenijo plačevanje najemnine za nadomestne prostore, za tiste prostore, ki ste jih
               obljubljali, da bodo zgrajeni in da se bo temeljni kamen postavil takoj, ko boste
               prevzeli oblast. Gre za star projekt, vsak ima svojo slabo vest tukaj, ampak to vest,
               ste rekli, da boste odpravili s svojimi koraki, ki jih sedaj nikjer ni, niti v
               proračunu - NUK ima za svoje delovanje še manj oziroma fluktuira sredstva za
               popravljanje, študiranje in raziskovanje oziroma plačevanje najemnin.</p>
               <p>Skratka, prišli ste s trkanjem na prsi, s trkanjem na slovensko identiteto, na moč
               slovenske besede, na moč slovenske kulture, ki bi se morala odražati tudi v na žalost
               prepočasi razmišljajočem programu izgradnje Narodne in univerzitetne knjižnice, ki je
               sedaj ni nikjer. Ampak so drugi muzeji! Vlada je ustanovila v lanskem letu muzej v
               Stični, verski muzej - v redu, potreben je bil, ampak je bil ustanovljen. Sedaj se
               plačujejo velika sredstva za študije, za promocijo in za gradnjo letalskega muzeja -
               letalskega muzeja, ki ga financirate, priznam, z vplivom določenega poslanca, tu
               izglasovanim amandmajem k proračunu za leto 2007 in 2008. Denar, da se bo zgradila
               piramida v Sloveniji, dva metra večja od Keopsove piramide, kljub temu da se Zveza
               ekoloških gibanj Slovenije sprašuje, kaj neki s tem. Ampak - v redu, super, se bo
               zgradila, imamo močno gospodarstvo, imamo vedno boljše prilive v gospodarstvu - zakaj
               gospodarstvo potem tega ne gradi? Zakaj država financira že - koliko let? Od leta
               2006, iz proračuna gre, iz Ministrstva za kulturo, 20 tisoč evrov, v letu 2007 41
               tisoč evrov, skoraj 42 tisoč evrov, v letu 2008 bo šlo 42 tisoč evrov že spet, v letu
               2009 pa skoraj 43 tisoč evrov. In ne samo iz kulture, do sedaj je za preučevanje, za
               razmišljanje o tej veliki piramidi, o temu velikemu letalskemu muzeju šlo ogromno
               denarja, tudi iz dveh drugih ministrstev, to se pravi, iz obrambe in za zunanje
               zadeve. Priznam, izglasovali ste tako rešitev, ampak ne za leto 2009, ki je pa še
               zmeraj notri. Postavka na kulturi je še zmeraj zasedena s tem denarjem, mi pa želimo
               to postavko preusmeriti tja, kjer pa Vlada že tri leta in pol sploh ne migne. Arhivi
               v Republiki Sloveniji so v katastrofalni situaciji, material se sploh več ne pobira,
               kljub temu da se je v Državnem zboru zadolžilo arhive, da sprejemajo več gradiva, kot
               so ga v preteklosti - se pravi tudi tistega, ki prihaja iz tako imenovanih
               birokratskih vrst in papirjev. Arhivi so na dnu, arhivi so zaprti, ne more se fizično
               več spravljati v arhive materiala, ker ni prostora in ker se depoji in vsi ostali
               pogoji ne urejujejo. Ne! Za preučevanje in razmišljanje, kako bomo zgradili največjo
               oziroma piramido, ki bo večja od Keopsove, pa ja. Za raziskovanje, to ja.</p>
               <p>Zaradi tega najdemo v proračunu za leto 2009 razlago, da bomo s skoraj 43 tisoči evri
               sofinancirali priprave študije izvedljivosti evropskega letalskega muzeja in
               nadaljevanje projekta priprav izdelave dokumentarnega gradiva za promocijo študij in
               izvedljivosti evropskega letalskega muzeja v izobraževalne namene. Kaj se je s temi
               raziskavami do sedaj zgodilo, ne vemo. Imamo sicer pooblaščenko in upam, da bo
               povedala, kaj se je s tem denarjem zgodilo, ampak sedaj naj bi se to nadaljevalo še
               naprej. Ampak za vse ostalo, in ko beremo proračun, beremo pravzaprav prioritete
               države na določenem področju. Ne beremo samo obljub, beremo in v njem prepoznavamo
               tudi koalicijske in tudi politične prioritete. Zato v tem proračunu manjka denarja
               za, recimo, preprečevanje propadanja fresk v Hrastovljah, ki jih zamaka voda, pa
               vemo, da so največja znamenitost slovenskega slikarstva. Zmanjkuje tudi denarja za
               urejanje taborišča, nekoč koncentracijskega taborišča na Ljubelju, kjer se sedaj
               pasejo krave in prašiči. Za vse to in za arhive zmanjkuje - imamo pa denar za
               raziskovanje podlag letalskega muzeja in nimamo denarja in volje doreči, kaj v bodoče
               z NUK-om, ki ga v tem proračunu ni.</p>
               <p>Seveda v proračunu prepoznavamo ne samo številke, ampak tudi namene, sem rekla. Zato
               ni nič čudnega, da smo se v Poslanski skupini Zares včasih pri nekaterih amandmajih
               osredotočili ne na povečevanje določenih postavk, ampak celo na umikanje. In to smo
               naredili že spet na področju kulture, kjer se je izkazala določena postavka, ki
               deluje povsem netransparentno, ki je anomalija, čeprav je z dobrim namenom urejena.
               To se pravi, tisti ministrov žep, ki se mu reče ministrova rezerva. Prav je, da ima
               minister rezervo takrat, ko pride do določenih projektov, ki jih ni mogoče predvideti
               vnaprej, ali ko se sooča s prireditvami, ki zaradi takih ali drugačnih razlogov niso
               mogle na javni razpis. Ampak ta postavka se je izkazala kot tista, ki jo je Računsko
               sodišče tako rekoč obsodilo - vemo, kako se je izplačevalo proračunski denar za nek
               medij v Mariboru, ki ni bil upravičen do denarja in ni bil zavrnjen, potem pa ga je
               ta rezerva iz žepa reševala. In še kar nekaj takih postavk je bilo, ko se poleg tega,
               da se redno in da so možnosti, da greš na javni razpis - omenila sem danes že en
               kulturni dom pri enem poslancu oziroma županu. Poleg tega,da so možnosti,da greš na
               javni razpis, tega ne narediš zaradi tega, ker je tako ali drugače lažje skozi
               ministrovo rezervo. Seveda ne bom pri ministrovi rezervi se vračala v tiste probleme,
               ki so v veliki meri zaznamovale spornost take postavke, če ni transparentno urejena
               in če nima pravil iger. Zaradi tega smo rekli, da naj gre ta denar, ki je namenjen in
               ki je povečan s popravo krovnega zakona o kulturi, ki je dal še več možnosti
               tovrstnega lastnoročnega, bom rekla, ali po lastni logiki delovanja še dodatno odprl
               pipico.</p>
               <p>Proračun je sestavljen mogoče iz zanemarljivih finančnih učinkov ali izdatkov. A tudi
               to je treba vzeti v obzir. Zaradi tega tudi mene skrbi, kot kolegico Tavševo, ki je
               dopoldan govorila, ko je omenjala odpiranje novih proračunskih postavk, ki se bodo
               dotaknile leta 2009, mogoče še prej - kaj pa vemo, kakšni pogovori se bodo dogajali v
               Vatikanu, ko naj bi se načenjal dialog o dodatnem sporazumu med Vlado Republike
               Slovenije in Svetim sedežem. Ne vemo, ampak finančne posledice, ki mogoče bodo ob
               rebalansu za prihodnje proračune, mogoče pa tudi kdaj drugače ali kako drugače prišle
               v poštev - to naj bi bile po mnenju Vlade zanemarljive finančne posledice, ko naj bi
               sporazum med Republiko Slovenijo in Svetim sedežem o verski in duhovni oskrbi v
               obrambnih silah in v policiji oziroma v zaporih prinesel zanemarljive posledice samo
               40.000 evrov na leto za obrambno-varnostni ordinariat, ki ga bo plačevala država.
               Ampak anomalija, ki se bo, upam, da razrešila, preden se ta vprašanja, ki jih že
               danes načenjamo, vendarle v nadaljevanju odpravila, so ta, da se tudi te zanemarljive
               finančne posledice dogajajo na osnovi ureditev, ki pravzaprav še nimajo določene
               podlage. Kdo pa pravi, da je Ustavno sodišče že uredilo in odgovorilo na vprašanje
               presoje o verski oskrbi v Slovenski vojski. In kdo tudi pravi, da se bodo Križanke
               vrnile Cerkvi, kjer naj bi bil ta ordinariat. Ali bo morebiti za to poskrbela
               pospešena denacionalizacija, s katero se soočamo sedaj in v prihodnjih dneh, ki naj
               bi zaključila najtrše orehe slovenskih nepremičnin oziroma premičnin, ki naj bi se
               skozi denacionalizacijo vrnile denacionalizacijskim upravičencem. Vemo, kako bo ta
               hiter postopek potekal in kakšen zakon nam je prinesel gospod Šturm, ki naj bi
               porinil naprej brez varovalk, ki so bile sedaj možne, obravnavo denacionalizacijskih
               upravičencev.</p>
               <p>Skratka, mogoče govorim o podrobnostih, mogoče 40 tisoč evrov znotraj proračuna ni
               dosti in mogoče tudi neka ministrova rezerva, upravljana tako ali drugače, ni dosti.
               Mogoče tudi sredstva Filmskega sklada, ki se bodo neporabljena zaradi devastacije, ki
               se je zgodila na področju filma, prenesla menda v drugo leto. Tako namreč piše v
               poročilu, ki ste ga vsi dobili, ko smo zanj zaprosili na odboru, ko smo obravnavali
               to temo, da Ministrstvo za finance preučuje, kako bi to, česar ni znalo porabiti
               letos Ministrstvo za kulturo, ko je pogubilo slovenski film in sedaj denar poskuša v
               decembru nekako stlačiti "skozi", če lahko kje kakšen avans da, če lahko kje kaj
               "poflika" za nazaj, tisto, kar je bilo že izplačano, in če lahko kaj na hitro reši,
               ampak ker ne more, kako naj to prenese v leto 2008, ne 2007, se opravičujem.</p>
               <p>Še na nekaj naj opozorim pri tem, ko se ukvarjam s proračunom za kulturo, resda za
               leto 2009, ampak tudi za 2008 lahko to poudarim. 61 glasov ste dali prejšnji petek,
               smo dali prejšnji petek za ustanovitev Agencije za knjigo. Nobeden od prisotnih ni
               bil proti, nihče se ni vzdržal in ob vznesenih besedah smo bili vsi veseli, da se je
               zaključil, kot je rekel minister, najbolj ambiciozen projekt v politiki slovenske
               knjige. Če ta projekt ne bo podprt z odločitvijo, ki je popravek proračuna za leto
               2009, ki je vložen med amandmaji, potem o teh ambicijah, o tej ambicioznosti in o tej
               vznesenosti ne bo ne duha ne sluha. Mislim, da bo potrebno ohraniti svoje obraze in
               svoje besede, verodostojnost svojih besed, s tem ko se boste srečevali z
               avtomatizmom, če je predlagatelj iz druge te nesrečne blokovske opredelitve, tudi
               znotraj proračuna - potem glasujemo proti. Če pa je podpisnik, predlagatelj nekdo
               drug, glasujemo za.</p>
               <p>Toliko, kako bi rekla, svojih lastnih dreves, kot se je danes slikovito izrazil eden
               izmed mojih predgovornikov, toliko lastnih dreves v gozdu, ni prepoznavati takrat, ko
               se govori o proračunu, se pravi o skupnem dobrem, ne pa o parcialnih interesih
               posameznih političnih videnj.</p>
            </sp>
            <sp xml:id="SDZ4-Izredna-31-2007-11-27.sp131">

               <speaker>PODPREDSEDNIK SAŠO PEČE:</speaker>

               <p>Hvala lepa. .../Oglašanje v ozadju./...</p>
               <p>Izvolite. .../Oglašanje v ozadju./...</p>
               <p>Izvolite.</p>
            </sp>
            <sp xml:id="SDZ4-Izredna-31-2007-11-27.sp132">

               <speaker>MAG. BRANKO GRIMS:</speaker>

               <p>Hvala.</p>
               <p>Predlagal bom konkreten sklep, samo nekaj uvoda.</p>
               <p>Spoštovani predsedujoči. Dobro veste, da vam Poslovnik Državnega zbora nikakor ne
               dovoljuje tako odvzema beseda, kot ste prej storili, kot tudi tega, da skrajno
               pristransko vodite sejo v korist Pahorjeve SD, da oni lahko večkratno dajejo neke
               trditve, ko hočeš na to odgovoriti, pa ne dovolite odgovora drugemu poslancu. Tega
               vam poslovnik v nobenem primeru ne dovoljuje in bo seveda imelo tudi posledice.</p>
               <p>Predlagam pa, da zdaj sprejmete, sprejmemo vsi skupaj, ugotovitven sklep v tem
               Državnem zboru, da ugotovimo torej, da ta Državni zbor ima podpredsednika iz vrst
               Pahorjeve SD, ki pristransko vodi seje v korist te poslanske skupine, in da je to
               gospod Sašo Peče.</p>
               <p>Hvala.</p>
            </sp>
            <sp xml:id="SDZ4-Izredna-31-2007-11-27.sp133">

               <speaker>PODPREDSEDNIK SAŠO PEČE:</speaker>

               <p>Mislim, da je kolega Han odgovoril namesto mene.</p>
               <p>Kot pa rečeno, besedo ima poslanec Ivan Grill. Izvolite, prosim.</p>
            </sp>
            <sp xml:id="SDZ4-Izredna-31-2007-11-27.sp134">

               <speaker>IVAN GRILL:</speaker>

               <p>Hvala lepa za besedo.</p>
               <p>Proračun za leto 2009 dejansko sledi vsem tem razvojno naravnanim gibanjem zadnjih
               treh let te Vlade, tega Državnega zbora in v tem proračunu je možno zaslediti, da je
               razvojno naravnan, da je tudi za socialo, kulturo in šolstvo, znanost, veliko več
               sredstev, kot je bilo v preteklosti. Predvsem pa je pomembno, da je zelo veliko
               sredstev namenjenih za investicije. Ob tem pa je še najbolj za pozdraviti to, da niža
               javni dolg, ki je bil v letu 2004 2,3%, za leto 2009 pa se načrtuje za 0,3, kar
               pomeni, da je zmanjšanje za cela 2%. To je pomemben dosežek, ki dejansko kaže sliko,
               ki jo je ustvarila ta Vlada s takšnim načinom sprejemanja odločitev.</p>
               <p>Zelo veliko sredstev, lahko rečem, da še nikoli v preteklih letih, je namenjenih za
               Dolenjsko, za Suho krajino, za Belo krajino, in tudi za ostale dele Slovenije, čeprav
               je danes moč zaslediti izjave nekaterih poslancev, da je proračun naravnan samo za
               področja, od koder prihajajo koalicijski poslanci. To ne drži, ampak je proračun zelo
               uravnotežen tudi kar se tiče razporeditve po Sloveniji.</p>
               <p>Bilo je danes možno slišati tudi, da je ta proračun naravnan glede na volilno leto v
               naslednjem letu, in da je to sedaj poizkus kupovanja volitev. Zopet ena zavajajoča
               trditev, kajti namen ali pa cilj te Vlade je bil najprej, da se ustvari pogoje, da se
               ustvari zadosti sredstev, ki jih bomo lahko potem v letu 2007 - že sedaj imamo zelo
               velik investicijski cikel - in v letu 2008 in tudi v letu 2009 namenili temu. Najprej
               je treba ustvariti, šele potem pa se lahko ta ustvarjena sredstva nameni za
               investicije in pa za vse ostale stvari. Zakaj smo lahko te zadeve dosegli? Predvsem z
               očitno zelo dobro davčno politiko, ki jo je sprejela ta Vlada, z delovno politiko,
               imamo danes preko 900 tisoč zaposlenih oziroma skoraj milijon, kar ni bilo še v času
               samostojne Slovenije, znižali smo brezposelnost v teh treh letih za 30 tisoč in vse
               to je rezultat dela te Vlade in dosežki, ki jih imamo danes predvsem na dohodkovni
               strani, so več kot očitni.</p>
               <p>Bi bilo pa sigurno bistveno lažje delovati v teh letih, če ne bi bilo narejenih
               toliko napak v preteklem mandatu. Če omenimo samo nekaj od teh. Danes smo že
               poslušali, kakšne famozne amandmaje je vlagala takrat Liberalna demokracija, sedaj so
               to poslanci v vrstah SD-ja, na področju davčne reforme. Vemo, da davčna reforma
               oziroma zakonodaja sprejeta leta 2000, ko je bil finančni minister gospod Rop, je
               sprejela tak zakon, da je vsakemu upokojencu, ki so svojo pokojnino zaslužili, vzela
               vsako leto skoraj eno pokojnino. In ta trend se je nadaljeval do leta 2005, ko smo ta
               zakon tudi spremenili. In danes imajo upokojenci dejansko na račun te spremembe
               kolikor toliko ugodne pokojnine oziroma prejemajo tisto, kar so tudi zaslužili. Imeli
               smo ob nastopu tega mandata preko 28 milijard luknje v zdravstveni blagajni - tudi to
               je bilo potrebno zapolniti. Zelo nizko gospodarsko rast. Takrat smo takoj ob nastopu
               mandata imeli števila poslanska vprašanja, ki so že to Vlado obtoževala, da je nizka
               gospodarska rast, čeprav je bilo očitno, da je posledica predvsem slabe politike, ki
               je bila v preteklih letih.</p>
               <p>In še ena zelo zanimiva zadeva je ta, da je bilo v preteklih mandatih na stotine
               divjih privatizacij in posledica tega preko 100 zelo bogatih Slovencev, med katerimi
               lahko najdemo predvsem ljudi iz vrst LDS-a in pa Socialne demokracije.</p>
               <p>Kaj imamo pa sedaj? Kot sem že omenil, javni dolg bo sedaj nekje znižan na 0,6%, v
               naslednjem letu na 0,3%. Imamo zelo ugodno klimo tudi kar se tiče povečanja rodnosti,
               tega se ne ustvari v enem letu, treba je ustvariti gospodarsko klimo, družbeno klimo
               in v letu 2006 smo imeli skoraj 19.000 rojstev, kar je največ v zadnjih desetih letih
               v Sloveniji. Tudi rast plač, čeprav s strani nekaterih poslancev lahko poslušamo, da
               ne sledi dejansko gospodarski rasti, po drugi strani pa smo s strani istega poslanca
               danes poslušali, da plače sicer sledijo temu, vendar da pa pokojnine ne sledijo; pa
               vendar, glejte, v letu 2007 so se pokojnine povečale za 3,8%, sedaj v novembru se
               bodo povečale še za dodatnih 2%, s tem da je pa izredno pomembno tudi to, da se bo
               poravnalo še za 10 mesecev nazaj, pomeni, da bodo upokojenci dobili v tem letu zdaj
               poračun v višini 20%.</p>
               <p>Imeli bomo tudi v tem času dokončanje številnih cest, avtocest in to je tisto kar bo
               Slovenijo v naslednjih letih še dodatno spodbujalo k hitrejšemu razvoju. In to je
               zopet dosežek te Vlade in načina financiranja, kajti v preteklih letih smo s tako
               osiromašenem financiranjem imeli samo zaostajanje v gradnji cest.</p>
               <p>In tudi bolnice oziroma na področju zdravstva imamo oziroma lahko beležimo številne
               investicije tako na področju izgradnje ali pa rekonstrukcij bolnišnic, pri nakupu
               zdravstvene opreme oziroma drage medicinske opreme, ne nazadnje tudi pri nakupu
               dragih, vendar učinkovitih bioloških zdravil.</p>
               <p>Kakorkoli proračun za leto 2009 je v celem mandatu ne samo te Vlade, ampak celotne
               Slovenije oziroma od samostojnosti naprej zagotovo najbolj uspešen, najbolj razvojno
               naravnan in to je garancija, da bomo v naslednjih letih lahko v Sloveniji sledili
               razvojnim trendom Evropske unije in v nekaj letih jih bomo zagotovo tudi dosegli ali
               pa presegli. Tako bom proračun za leto 2009 z veseljem podprl. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp135">

               <speaker>PODPREDSEDNIK SAŠO PEČE:</speaker>

               <p>Hvala lepa tudi vam. Želi še kdo razpravljati? Potem odpiram nov krog za prijavo v
               okviru razpoložljivega časa. Prosim, izvolite. Besedo ima poslanec Boštjan Zagorac.
               Izvolite.</p>
            </sp>
            <sp xml:id="SDZ4-Izredna-31-2007-11-27.sp136">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsedujoči. Zelo na kratko. Nisem imel niti namena
               razpravljati pri splošnem delu, ampak pri amandmajih več, ampak moj predhodnik -
               enostavno me je spodbudil k temu, da sem se odločil za besedo. Ali sta proračuna, kot
               ju predlaga Vlada politično naravnana? Ja, pa seveda sta! Seveda sta! Koalicija je
               vložila 41 amandmajev, kar se ni zgodilo še nikoli v zgodovini sprejemanja proračuna,
               in vse Vlada podpira. Dajte mi, gospod Grill, razložiti v čem je cesta v Veliki
               Polani, ki jo predlaga eden od koalicijskih poslancev, bolj pomembna od ceste v
               Kungoti, ki jo predlaga en opozicijski poslanec. In ravno za 2008, ko so volitve.
               Dajte, ne govorite. In pa še en nasvet. Dajte nehati kriviti za vse zlo na tem svetu
               prejšnjo vlado. Tri leta in pol vladate, nekaj pa je tudi vaša krivda, menda. Če pa
               ni nič vaša krivda po treh letih in pol vladanja, pa ne znate vladati. Hvala.</p>
            </sp>
            <sp xml:id="SDZ4-Izredna-31-2007-11-27.sp137">

               <speaker>PODPREDSEDNIK SAŠO PEČE:</speaker>

               <p>Kolega Grill, replika.</p>
            </sp>
            <sp xml:id="SDZ4-Izredna-31-2007-11-27.sp138">

               <speaker>IVAN GRILL:</speaker>

               <p>Gospod Zagorac, zopet dokaz, da govorite na pamet, da zadev ne poznate. Za leto 2009,
               o katerem proračunu smo govorili .../Opozorilni znak za konec razprave./..., ni bil
               sprejet oziroma vložen noben amandma. Tako dajte govoriti tisto, kar je dejansko v
               razpravi. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp139">

               <speaker>PODPREDSEDNIK SAŠO PEČE:</speaker>

               <p>Vaš čas, hvala lepa. K besedi vabim poslanca Aurelia Jurija.</p>
            </sp>
            <sp xml:id="SDZ4-Izredna-31-2007-11-27.sp140">

               <speaker>AURELIO JURI:</speaker>

               <p>Zelo kratkih 22 sekund zato, da kolega Grimsa spomnim, da kolega Rop nikoli ni dal
               nobenih takih obljub in nikomur dal glede oboroževanja in opremljenosti Slovenske
               vojske.</p>
               <p>Drugo, predsednik Svobodnih sindikatov nikoli ni bil član, pa ni član predsedstva
               Socialnih demokratov, če pa smo nekoč mnogi pripadali Zvezi .../Opozorilni znak za
               konec razprave./... komunistov, lahko vprašajo svojega predsednika stranke, kako je
               bilo s tem. Hvala.</p>
            </sp>
            <sp xml:id="SDZ4-Izredna-31-2007-11-27.sp141">

               <speaker>PODPREDSEDNIK SAŠO PEČE:</speaker>

               <p>Hvala lepa. Sprašujem, je še kakšna potreba po razpravi? <stage>(Ne.)</stage> Torej o splošnem delu
               dopolnjenega predloga proračuna za leto 2009 bomo v skladu s časovnim potekom seje
               zbora odločali v sredo 28. novembra v okviru glasovanj.</p>
               <p>Mi pa prehajamo na <title>obravnavo posebnega dela dopolnjenega predloga proračuna za
                  leto 2009.</title> Ima kdo od prisotnih poslancev željo po razpravi? <stage>(Ne.)</stage> Potem
               razpravo tudi zaključujem.</p>
               <p>In prehajamo na razpravo o amandmajih k posebnemu delu dopolnjenega predloga
               proračuna za leto 2009. Razpravo bom vodil na podlagi pregleda vloženih amandmajev z
               dne 23.11. letošnjega leta, ločeno po posameznih proračunskih uporabnikih in
               podprogramih, h katerim so vloženi amandmaji. Ob tem vas želim opozoriti, da se
               amandma Poslanske skupine Liberalne demokracije Slovenije, naveden na 32. strani
               pregleda amandmajev, podprogramu Visokošolsko izobraževanje, nanašajo na
               proračunskega uporabnika Ministrstvo za visoko šolstvo, znanost in tehnologijo in ne
               uporabnika Ministrstvo za šolstvo in šport. Prosim, da to v okviru razprave tudi
               upoštevate.</p>
               <p>Kot rečeno, v razpravo dajem amandma k podprogramu Urejanje na področju preprečevanja
               korupcije, uporabnik 1115. Želi kdo razpravljati v povezavi s tem amandmajem? Nihče.
               Zaključujem razpravo.</p>
               <p>V morebitno razpravo dajem drugi amandma k podprogramu Podpora narodnostim skupnostim
               proračunskega uporabnika Urad za narodnosti Vlade Republike Slovenije, uporabnik
               1516. Želi kdo razpravljati v povezavi s tem amandmajem? <stage>(Nihče.)</stage> Predsednik
               Državnega zbora pa bo v razpravo dal tretji amandma.</p>
            </sp>
            <sp xml:id="SDZ4-Izredna-31-2007-11-27.sp142">

               <speaker>PREDSEDNIK FRANCE CUKJATI:</speaker>

               <p>Hvala podpredsedniku. Sedaj pač prihaja do menjave.</p>
               <p>Na vrsti je amandma k podprogramu Slovenci v zamejstvu in tujini. Želi kdo
               razpravljati? <stage>(Ne.)</stage></p>
               <p>V razpravo dajem amandma k podprogramu Dopolnilna sredstva občinam, Ministrstvo za
               finance. Želi kdo razpravljati? <stage>(Ne.)</stage></p>
               <p>V razpravo dajem amandma k podprogramu Izvajanje zunanje politike. Želi kdo
               razpravljati? <stage>(Ne.)</stage></p>
               <p>V razpravo dajem amandma k podprogramu Mednarodno sodelovanje, smo pri Ministrstvu za
               obrambo. Želi kdo razpravljati? <stage>(Ne.)</stage></p>
               <p>V razpravo dajem dva amandmaja k podprogramu "mednarodno sodelovanje", Uprava
               Republike Slovenije za zaščito in reševanje. Želi kdo razpravljati? Izvolite.</p>
            </sp>
            <sp xml:id="SDZ4-Izredna-31-2007-11-27.sp143">

               <speaker>MILAN PETEK:</speaker>

               <p>Hvala, predsednik. Tretjič poskušam uveljaviti amandma, ki je vezan na delovanje
               Sklada za razminiranje, ki mu je država s proračunom 2008 in 2009 zmanjšala sredstva
               za letno delovanje od 510 tisoč evrov na 370 tisoč evrov približno. Torej, doživljamo
               nerazumljivo zgodbo, da institucija, ki je naša lastna, ki je slovenska, ki širi
               ugled in deluje na humanitarnem, socialnem, strokovnem področju, na področju žrtev
               min - da ji zmanjšujemo sredstva. S tem dajemo slab zgled, saj donatorji financirajo
               ali pa sofinancirajo delovanje z donacijami, vezanimi na osnovni del. In posebej
               zanimivo, Američani na vsak evro plačane donacije donirajo tudi še enkrat toliko.</p>
               <p>V Sloveniji smo se odločili za čudno politiko, ki je ne razumemo. Zakaj torej hočejo
               zmanjšati pomen te institucije, ki je zelo ugledna, ima položaj v mednarodnem,
               političnem in strokovnem svetu. Zaradi tega smo v Liberalni demokraciji predlagali
               amandma, ki ga imate pred seboj. Ta amandma je v vrednosti 524 tisoč evrov, zajema pa
               pravzaprav izpad za leto 2008, ker se tega ne da več nadomestiti, in pa izpad za leto
               2009. Upam, da bo razlaga, ki je tistim, ki odločajo, dobro znana, tudi danes
               doživela podporo. Hvala.</p>
            </sp>
            <sp xml:id="SDZ4-Izredna-31-2007-11-27.sp144">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? <stage>(Ne.)</stage> Potem zaključujem razpravo.</p>
               <p>Prehajamo na Ministrstvo za gospodarstvo, in sicer na podprogram Programi
               pospeševanja tehnološkega razvoja, kjer imamo dva amandmaja. Želi kdo razpravljati?
               <stage>(Ne.)</stage></p>
               <p>Prehajamo na podprogram Programi elektronskih komunikacij in pošte, kjer imamo tudi
               dva amandmaja. <stage>(Nihče.)</stage></p>
               <p>Dajem v razpravo tri amandmaje k podprogramu Programi povečevanja konkurenčnosti.
               Želi kdo razpravljati? Izvolite, gospod Germič.</p>
            </sp>
            <sp xml:id="SDZ4-Izredna-31-2007-11-27.sp145">

               <speaker>LJUBO GERMIČ:</speaker>

               <p>Hvala lepa, gospod predsedujoči. Gospod predsednik, ministri, predstavniki Vlade,
               kolegice in kolegi! V Liberalni demokraciji predlagamo na postavki Programi
               povečevanja konkurenčnosti dodatna sredstva; dodatna sredstva v višini 700.000 evrov.
               Glede na to, da ste prav gotovo prebrali utemeljitev, kjer v utemeljitvi razlagamo,
               da je za spodbujanje tujih investicij prišlo do kar bistvenega znižanja sredstev v
               letih 2007 in lahko v 2008 vidimo, da je teh sredstev še kar nekaj manj, torej
               trikrat manj kot v letu 2006. Pri čemer je zelo zanimivo brati odgovore ministrstva
               za gospodarstvo, kajti ko bomo spremljali odgovore Ministrstva za gospodarstvo, lahko
               vidimo, da je tako pri podprogramu Programi povečanja konkurenčnost, kot pri
               podprogramu Prestrukturiranja podjetij in spodbujanja razvoja malega gospodarstva
               zaslediti enako logiko obrazložitve: torej, ministrstvo in Vlada se strinjata, da na
               vseh teh treh področjih gre za upad sredstev. Torej, na vseh teh področjih beležimo
               upad sredstev kot v letu 2008, ampak Vlada nadaljuje, da pa seveda glede na okvir,
               katerega načrtuje, pa bo teh sredstev dovolj.</p>
               <p>Seveda, sprašujemo se kaj je takšnega predvideti v letu 2009, da teh sredstev ne
               potrebujemo vsaj v višini leta 2008 in da jih lahko zmanjšujemo. Torej, kakšna so
               sporočila, da Slovenija lahko zmanjšuje v leto 2009 sredstva za povečanje
               konkurenčnosti, lahko zmanjšuje sredstva za prestrukturiranje podjetij in lahko
               zmanjšuje sredstva za spodbujanje razvoja malega gospodarstva. Sprašujemo se, kakšna
               je strategija te Vlade po letu 2008 glede na to, da je kolega Pukšič govoril, da ta
               Vlada le računa, da bo še vladala. Ja, kakšno bo pa potem spodbujajoče okolje za
               razvoj in podporo gospodarstva in vzpostavljanje konkurenčnosti, še močnejše
               konkurenčnosti v gospodarstvu? Ali takrat računate, da temu področju namenjate
               bistveno manj podpore, kot jo namenjate v letu 2008? In kako ocenjujete, da boste z
               zmanjševanjem sredstev - nominalno zmanjševanje sredstev, ne govorimo o dvigu
               sredstev vsaj z inflacijo, ampak nominalno zmanjševanje sredstev realnega sektorja,
               ki bo takšne spodbude potreboval, če bo želel konkurirati na zelo pomembnem svetovnem
               globalnem konkurenčnem trgu. In tukaj odgovora na vsebinski ravni ni, zato
               pričakujemo, če že resno mislite, da mislite nadaljevati s svojim proračunom v
               vsebinskem delu tudi po volitvah v letu 2008, da daste jasen odgovor slovenskemu
               gospodarstvu - na osnovi katerih virov bo lahko zagotovljena vsaj sestava proračuna,
               kajti tudi v najboljših letih, torej v najboljših letih razvoja, gospodarskega
               razvoja in rasti družbenega bruto proizvoda imamo v Sloveniji zadolževanje. Z
               zmanjševanjem podpornega okolja lahko pričakujemo povečano zadolževanje in s tem, kar
               smo v najboljših letih pozabili narediti, torej varčevati, bomo še v večjih težavah
               soočeni v letu 2009. Zato ne razumemo v Liberalni demokraciji, na kakšen način
               kreirate gospodarski razvoj v prihodnje in na kakšen način omogočate konkurenčno
               perspektivo slovenskemu gospodarstvu.</p>
               <p>Zato predlagamo, da v fazi glasovanja podprete takšne amandmaje, ki bodo vračali
               sredstva vsaj nekoliko nad to, kar je že zagotovljeno v letu 2008.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp146">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Še kdo k podprogramu Povečevanja konkurenčnosti? Ne.</p>
               <p>Prehajamo na podprogram Prestrukturiranje podjetij, kjer imamo en amandma. Želi kdo
               razpravljati? Ne.</p>
               <p>Gremo na Spodbujanje razvoja malega gospodarstva, kjer imamo dva amandmaja.</p>
               <p>Gospod Petek, izvolite.</p>
            </sp>
            <sp xml:id="SDZ4-Izredna-31-2007-11-27.sp147">

               <speaker>MILAN PETEK:</speaker>

               <p>Hvala, predsednik.</p>
               <p>Gre za podobno zgodbo kot v obrazložitvi mojega kolega gospoda Germiča. Nerazumljivo
               nam je, da se s tega področja zmanjšujejo sredstva za 27%. 27% pri tolikih besedah o
               potrebi po razvoju podjetništva, pri toliko besedah pri spodbujanju animacij,
               izobraževanju, vzgajanju, vstopnih točkah VEM in tako dalje. Torej, ne vem, kako
               mislite to narediti brez sredstev ali z manj sredstev, kot v preteklih obdobjih,
               zaradi tega smo mi predlagali, da se ta sredstva povečajo za milijon; milijon v
               primerjavi z vsem, kar se je počenjalo na cestah, z vsem, kar se je počenjalo na
               nekaterih drugih področjih, kjer ste koalicijske interese uskladili - nam je
               nerazumljivo. Upamo, da je takšen milijon možno tudi v tem proračunu
               prerazporediti.</p>
               <p>Hvala.</p>
            </sp>
            <sp xml:id="SDZ4-Izredna-31-2007-11-27.sp148">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Še kdo? Ne.</p>
               <p>Prehajamo na Urad Republike Slovenija za varstvo konkurence. V podprogramu Varstvo
               konkurence imamo en amandma. Želi kdo razpravljati? Ne.</p>
               <p>Prehajamo na Ministrstvo za kmetijstvo, gozdarstvo in prehrano, kjer imamo amandma v
               podprogramu Varstvo in registracija sort rastlin. Želi kdo razpravljati? Ne.</p>
               <p>Prehajamo na podprogram Zmanjševanje škod v kmetijstvu en amandma. Želi kdo
               razpravljati? Ne.</p>
               <p>Prehajamo na Ministrstvo za promet, kjer imamo v podprogramu Sredstva za izgradnjo
               avtocest dva amandmaja. Želi kdo razpravljati? Ne.</p>
               <p>Prehajamo na podprogram Letališča in letališka infrastruktura. Nihče.</p>
               <p>Prehajamo na Direkcijo Republike Slovenije za ceste, in sicer v podprogramu
               Investicijsko vzdrževanje in gradnja državnih cest imamo številne amandmaje. Odpiram
               razpravo. Gospod Petek, izvolite.</p>
            </sp>
            <sp xml:id="SDZ4-Izredna-31-2007-11-27.sp149">

               <speaker>MILAN PETEK:</speaker>

               <p>Hvala. Torej bom govoril o amandmajih pod številko devet in pa o amandmaju pod
               številko 10. To sta dva amandmaja, ki se tičeta vlaganj v cestno infrastrukturo v
               Mestni občini Maribor. Včeraj je bilo nekaj že o tem govora, včeraj sta bila podobna
               amandmaja vložena za 2008 - neuspešno, torej tudi pri koaliciji sprejeta. Upam, da bo
               ta uspešnost ali pa to sprejetje pri 2009 drugačno.</p>
               <p>Gre za dva investicijska posega v državne ceste, poudarjam državne ceste, ki v enem
               primeru pomenijo pravzaprav verjetno en specifičen problem ali pa redkost, da še
               kakšna državna cesta je zaprta. Ta cesta pod Malečnikom, pod amandmajem številka 9,
               je dobesedno zaprta sredi mesta. Mariborska mestna občina že nekaj časa skupaj z
               Direkcijo išče rešitev, išče izvedbo te ceste, narejeni so projekti. Investicija je
               tako daleč, da bi lahko štartala danes, bilo je s strani Direkcije za ceste tudi
               obljubljeno, da se bo s pripravljalnimi deli začelo v letu 2008, da se bo nadaljevalo
               intenzivno 2009 in končalo 2010, morda 2011 z ozirom na pomanjkanje ali pa višino
               sredstev. Kot izgleda, od tega ni nič. Ta investicija je premaknjena v letu 2010, kar
               je za Maribor popolnoma nesprejemljivo, ker gre za eno cesto, ki povezuje novo
               avtocesto s središčem mesta. S tem bi se izrazito razbremenil promet v enem delu
               mesta.</p>
               <p>Drugi del je pa Cesta proletarskih brigad - Limbuška cesta. Gre za eno novo cesto, ki
               omogoča najhitrejšo povezavo iz zelo zelo urabniziranega dela Maribora proti
               Studencem proti zahodu, proti Rušam in pa naprej proti Koroški. Torej ves čas v
               planih, ves čas v razmišljanjih in glavah, žal ne na papirju in zaradi tega je temu
               amandmaju tudi z naše strani posvečena pozornost, upoajoč, da bodo k temu pritegnili
               tudi koalicijski poslanci, vsaj tisti, ki to problematiko in to področje poznajo.</p>
               <p>Naj v tej zvezi apeliram na koalicijo, ki je uspela mimo vlaganja amandmajev, torej
               mimo te procedure, ki jo mi doživljamo danes tukaj, uveljaviti na področju
               "cestarije" 82 amandmajev. S temi 82 amandmaji oziroma dopolnitvami in pa novimi
               investicijami, umeščene v nacionalni razvojni program, torej v dopolnjenem predlogu
               proračuna, je torej 82 zahtev bilo upoštevano, ampak to so izključno in zgolj
               koalicijskih. Za nas je to nemoralno, sprevrženo dejanje, torej nimamo enakega
               položaja kot vi, ki ste se uspeli v kabinetih z ministri ali pa z ministrom
               "zdilati", pogojno rečeno, nam ste prepustili javno razpravo na odborih za finance,
               kjer ne uspevamo, na tem Državnem zboru, kjer pravzaprav doživljamo posmeh. Vsaj v
               tej zgodbi bodite nekoliko enakovrednejši do vseh nas pravzaprav, ki se trudimo s
               temi amandmaji uspeti, uveljaviti vsaj del tega, kar morda nekateri ne poznate,
               nekateri pa poznate.</p>
               <p>In tukaj, ko je gospod Černač govoril o obnašanju poslancev, zveni to licemerstvo
               gospoda Černača, izraženo v njegovih besedah, dejansko popolnoma nazorno. Torej mi
               smo vlagali te amandmaje na odborih, ugotavljali, kakšen je odnos koalicijskih
               poslancev na odborih, ki so pravzaprav zavračali vse, kar jim je nekdo iz drugega
               političnega aspekta skušal predlagati. Zaradi tega smo na koncu pravzaprav že
               dvignile roke od te zgodbe. Danes smo pa poslušali očitek, kaj pa vlagamo sploh
               amandmaje, če nimamo namena sprejeti proračuna. Ja ravno ti amandmaji so nam neko
               upanje, da jih boste uspeli uveljaviti in sprejeti proračun - tisti, ki ste se za to
               trdno odločili. Zakaj znotraj tega proračuna ne bi bili tudi projekti, ki jih niste
               vi izbrali v tej zgodbi, ampak vam jih je koalicija - skušala prepričati, da ima tudi
               kakšen amandma iz opozicijskih vrst pravico imeti domovinsko pravico v proračunu.</p>
               <p>V tej zgodbi naj omenim, torej moj včerajšnjih nastop, ko sem dosti kritično povzel
               tudi to ravnanje koalicijskih poslancev, vsaj enemu sem dolžan delno, seveda,
               sprememba moje javne izjave. Gospod Vili Rezman je na teh odborih dvigoval roke, žal
               osamljeni poslanec koalicije. Jasno je, da je vnaprej vedel, da ne more uspeti, in
               ostali koalicijski poslanci so to svoje poslanstvo tudi z zavrnitvijo uveljavili.</p>
               <p>Naj pa posebej omenim pri tem sprenevedanje Poslanske skupine SDS-a. Torej, za
               javnost naj povem, da je ta SDS v Mariboru marca meseca oziroma spomladi v tem letu
               odprl poslansko pisarno v Mariboru, torej odprl poslansko pisarno, čeprav v tem
               Mariboru nima nobenega poslanca. Na otvoritvi je bil gospod Jerovšek, je bil gospod
               Hvauc, mislim, da gospod Pukšiča, nisem prepričan, in še nekaj teh ljudi iz okolice
               Maribora. Niti pozanimali se niso, niti vzeli amandmajev v roko, torej obljube, kako
               bodo poskrbeli tudi za interese tega okolja, kako bodo uveljavljali svojo politiko
               tudi v tem okolju, so se pokazale kot prazne puhlice. SDS v tej zgodbi je očitno s
               figo v žepu odpiral poslansko pisarno. Njim je namenjena kritika zato, da ni nobeden
               od teh amandmajev, ki se tičejo Maribora, nimajo možnosti, da se uveljavijo v
               proračunu. Morda bo pa današnji apel, današnji poziv le dal komu misliti. Hvala.</p>
            </sp>
            <sp xml:id="SDZ4-Izredna-31-2007-11-27.sp150">

               <speaker>PREDSEDNIK FRANCE CUKJATI:</speaker>

               <p>Hvala. Ker je več rok, odpiram možnost za prijavo. Gospod Zagorac, izvolite.</p>
            </sp>
            <sp xml:id="SDZ4-Izredna-31-2007-11-27.sp151">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsednik. Sam bom obrazložil osem amandmajev Slovenske
               nacionalne stranke k temu podprogramu in z veseljem bom prisluhnil na koncu
               predstavniku Ministrstva za promet, ki ga sedaj javno pozivam, da razloži poslancem,
               zakaj jih Vlada ne podpira.</p>
               <p>Prvi amandma govori o mostu čez Pesnico v Juriju. Tukaj želimo, da bi se obnova
               oziroma rekonstrukcija tega, mislim, da 60 metrov dolgega mostu prestavila z leta
               2010 v leto 2009 zaradi tega, ker je most v takšnem stanu, da se bo porušil in lahko
               se zgodijo tudi tragične nesreče, ki ne bodo v prid ne tej Vladi in ne komurkoli
               drugemu. Ampak z veseljem, kot sem rekel, bom poslušal, zakaj ga ne podpirate.</p>
               <p>Drugi amandma, ki ga je v sprejem predlagal moj poslanski kolega gospod Sašo Peče,
               govori o tako imenovani novi Cesti proletarskih brigad in Limbuški, kjer je vse
               pripravljeno za to, da bi bilo primerno, da se začnejo izvajati dela že v letu 2009.
               Tudi tukaj bom z veseljem prisluhnil razlogu Ministrstva za promet, zakaj tega
               amandmaja ne podpira, kljub temu da je Mestna občina Maribor že vse pripravila, da bi
               se lahko dela nadaljevala. Tudi če boste višine pogledali, verjamem, da ne boste
               imeli razloga in mi ne boste znali povedati, zakaj temu nasprotujete. Naslednji
               amandma, ki ga predlagamo v Slovenski nacionalni stranki, je tako imenovano
               predlagano povišanje sredstev v proračunu, ki bi na območju občine Starše omogočilo
               nadaljevanje obnove ceste R3/711, odsek številka 9013 Rače-Kungota-Kidričevo. Tudi
               tukaj mi boste morali razložiti, zakaj Vlada temu nasprotuje. Na postavki 1.3.5
               gradnja državnih cest, bi se naj povečala sredstva, in sicer samo za 400 tisoč evrov
               - če pogledamo kumulativo proračuna, vidimo, da je to kaplja v morje. Gre za cesto
               Gruškovje-Malečnik, odsek Slovenja vas-Malečnik, vemo, da je to tista glavna
               povezava, ki pride iz Pesnice, leti čez Maribor in potem naprej na mejni prehod, in
               bi marsikatera, gneča in prometne nesreče na poti na Hrvaško s tem preprečili. Tukaj
               boste našli verjetno dober razlog, zakaj tega ne podpirate.</p>
               <p>Naslednja takšna cesta je omogočena izvedba in pa umirjanje prometa na G-I/1 odsek
               1400 Maribor-Ptuj. Tudi tukaj verjetno imate temeljni razlog, zakaj prometa ne
               umiriti in še naprej dovoliti prometne nesreče.</p>
               <p>Naslednji amandma govori o tako imenovani ptujski cesti, kjer bi se naj naredila tako
               imenovana kolesarska pot. Tudi tukaj verjetno za kolesarje boste znali obrazložiti,
               zakaj ta država ne premore borih 300 tisoč evrov, glede na kumulativo proračuna je
               to, kot sem že prej dejal, kaplja v morje.</p>
               <p>Zadnji amandma, ki bi ga želel obrazložiti, je tako imenovani nadvoz v občini Šentilj
               za tovorni promet. Vemo, da tovorni promet povzroča kar precejšnje zastoje, predvsem
               v špicah in poletnih mesecih, ko prihajajo tujci preko Avstrijo v Slovenijo in potem
               nadaljujejo svojo pot kam drugam. Ampak verjamem, da tudi tukaj imate zadosten razlog
               za ljudi in vam bodo verjeli, zakaj tudi takšnega amandmaja, da bi se dela prenesla
               iz leta 2010 v leto 2009, mi boste verjetno temeljito utemeljili, zakaj Vlada tega ne
               podpira.</p>
               <p>Za vaše odgovore se vam vnaprej zahvaljujem. Bom pa seveda pripravljen replicirati na
               vsako nejasnost, ki jo boste podali v svojih odgovorih. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp152">

               <speaker>PREDSEDNIK FRANCE CUKJATI:</speaker>

               <p>Hvala. Naj vas opozorim, gospod Zagorac, da Vlada nima časa za razpravo, ji je že
               potekel. Še kdo oziroma gospod Rezman je na vrsti.</p>
            </sp>
            <sp xml:id="SDZ4-Izredna-31-2007-11-27.sp153">

               <speaker>VILI REZMAN:</speaker>

               <p>Hvala lepa, gospod predsednik. Jaz sem včeraj napovedal, da sicer podpira Poslanska
               skupina DeSUS proračun, da pa ni tako dober, da se ga ne bi dalo mestoma izboljšati,
               zato smo tudi nekatere amandmaje mi podpirali in tudi danes jih bomo in jutri bomo
               glasovali zanje.</p>
               <p>Naj pa mimogrede, ker je pač to bilo prej izrečeno - izrečeno je bilo neko
               opravičilo, izrazim zahvalo za to, ker je gospod Petek včeraj res morebiti vsaj
               neupravičeno, če že drugače ne, najbrž ne zlonamerno, neprevidno in po nepotrebnem
               opletal z mojim imenom, češ da ne podpiram razvoja v Mariboru. Danes je to popravil
               in naj povem, da ne zgolj jaz, ampak tudi Poslanska skupina DeSUS je podpirala
               amandmaje, ki so bili opozicijski, bodisi da je šlo za dodatna sredstva za društvo
               prijateljev mladine, ali za UNICEF, ali za šole, ali za ceste, ali za mostove, ali za
               več sredstev za lokalne skupnosti, ali na primer za univerzijado, recimo, kjer smo se
               vse poslanske skupine podpisale pod predlog, ki sem ga sam sicer pripravil. In to je
               bilo vse bilo v korist Maribora, kakor amandmaji, ki smo jih predložili in sprejeli
               za več sredstev za izgradnjo mariborske splošne bolnišnice. Ampak, pustimo zdaj
               to!</p>
               <p>Rad bi povedal, da se pa vendar nekoliko nenavadno obnašamo, tako na odborih kot na
               Državnem zboru, ko razmišljamo o tem, kaj je vredno podpore in kaj ne. Pri tem se nam
               pa včasih tako zgodi, če ne bo Milan Petek zameril, da nastopi kot mariborski
               Demostenes in naslovi filipiko neupravičeno, malce strupeno na nas in naj to zdaj
               popravimo. Cesta proletarskih brigad je bila predlagana, sicer je ni LDS predlagala,
               jo je SNS, in je bila deležna moje podpore. Most v občini Selnica je bil deležen moje
               podpore. Ampak burka se je zgodila - 14 poslancev je sedelo v soboto, ko so nekateri
               imeli sabat, in razpravljalo o tem amandmaju in zgodilo se je, da je opozicija
               predložila amandma, podprl ga je en poslanec, koalicijski, in ga torej niti opozicija
               sama ni podprla. Torej, niti enega glasu, razen mojega, ni bilo v podporo temu
               opozicijskemu amandmaju. Tako da se včasih malce nerodno počutiš, ko podpreš kakšno
               idejo, ki se ti zdi dobra, tudi če pride iz opozicijskih vrst.</p>
               <p>Podprl bom tudi gradnjo ceste, ki naj povezuje Kočevje z Belo krajino, ki jo je tudi
               opozicijski poslanec predlagal, in še marsikaj drugega. In tudi jaz naslavljam za
               nekatere nujne investicije, ki so potrebne, prošnjo, da se vendarle še kak
               opozicijski amandma podpre. In sem prepričan, da tisti, ki poznamo, recimo, v
               mariborskem okrožju ceste, pa tudi če smo koalicijski poslanci, bomo kakšen glas še
               namenili, zagotovo pa ni pričakovati, da bi glasovali za tiste ceste, ki jih ne
               poznamo, ker bi glasovali kar tako, na pamet.</p>
            </sp>
            <sp xml:id="SDZ4-Izredna-31-2007-11-27.sp154">

               <speaker>PREDSEDNIK FRANCE CUKJATI:</speaker>

               <p>Hvala. Gospod Germič.</p>
            </sp>
            <sp xml:id="SDZ4-Izredna-31-2007-11-27.sp155">

               <speaker>LJUBO GERMIČ:</speaker>

               <p>Hvala lepa za besedo, gospod predsednik. Sam izrekam podporo amandmaju pod številko
               10. Gre pravzaprav za nadaljevanje amandmaja, ki je bil predložen že za spremembo
               proračuna v letu 2008. V letu 2008 predlagamo 100 tisoč evrov za pripravo
               dokumentacije, v letu 2009 potem nadaljevanje sanacije mostu na cesti G-1/1 med
               Mariborom in Dravogradom. Govorim o mostu, ki je na dnu med dvema klancema v kraju
               Bistrica, v občini Selnica ob Dravi. Torej, gre za prometno zelo nevarno točko, na
               kateri je bilo v zadnjem času vrsta nesreč. Tu prosim za podporo tudi koalicijske
               poslance, pa tudi opozicijske - upam, da nas bo danes oziroma v času glasovanja o teh
               amandmajih več prisotnih, kot jih je bilo na odboru, kajti gre za zelo prometno cesto
               med Dravogradom in Mariborom. Gre za to, da je ograja zaradi vrste nesreč v popolnoma
               dotrajanem stanju, da je betonski del, kjer je pločnik, popolnoma razjeden in
               demoliran. Na ta način, če ne bomo zmogli napora, da zagotovimo sredstva za sanacijo
               tega mostu, tvegamo, da lahko na tistem zelo prometnem koncu, ki je hkrati tudi
               sečišče nekaterih cest, ki izhajajo iz tistega dela, da lahko pride do tudi katere še
               hujše nesreče, tudi z še bolj tragičnimi posledicami. Zato prosim za podporo pri tem
               amandmaju. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp156">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo razpravljati o teh amandmajih? Ponovno odpiram prijavo. Gospod
               Moge, izvolite.</p>
            </sp>
            <sp xml:id="SDZ4-Izredna-31-2007-11-27.sp157">

               <speaker>RUDOLF MOGE:</speaker>

               <p>Hvala lepa, gospod predsednik. Težko je človeku, ki prihaja iz province, uveljavljati
               v tem Državnem zboru svoje interese. Ko imamo po eni strani z zlatom tlakovane
               obvoznice glavnega mesta, pa še kakšnega zraven, Novega mesta in tako naprej -
               Maribor še sedaj nima obvoznice in se cel promet zliva v mesto in se vali po mestnih
               ulicah naprej. To, kar sta kolega Petek in kolega Germič povedala, bi lahko
               ilustriral s sledečim. Ta deveti amandma, ki pravi, da naj bi se enkrat po 25 letih
               mesto povezalo z zaledjem, gre za cesto pod Meljskim Hribom, kaj takega v Sloveniji
               tudi ni nikjer. Ne vem, kaj delajo na ustreznem ministrstvu, ampak to je prvovrstna
               sramota za ta lobi, ki te stvari obdeluje. Gre sledeče, koliko poznate Maribor, vsi
               skoraj poznate tisto gorco, kjer so vinogradi, zraven je pa hrib, ki ima nekoliko
               obklesano pobočje, kajti z njega pada kamenje. Če kdo hoče z levega dela strani Drave
               priti v mesto, potem namesto da bi se ob tem hribu zapeljal v Maribor, mora iti
               najprej čez en most, se čez celo Pobrežje vozi, pride o železniškega mostu in potem
               še čez drugi most, da pride zopet v mesto. Tako so kraji, kot so znameniti Duplek
               Franca Kanglerja, Malečnik in podobni kraji tam gori popolnoma, kar se tiče
               infrastrukture, odrezani od Maribora, kajti ti ljudje večinoma hodijo na delo in
               gneča na teh mostovih je v konicah neizmerna. Zato bi bilo dobro, da bi zbrali toliko
               posluha in bi enkrat, cesta ni dolga, ta del ceste uredili in potem olajšali v veliki
               meri prihod, ne Mariborčanov, v en del Podravja, ampak teh ubogih ljudi s Podravja v
               Maribor.</p>
               <p>Vem pa, to kar sem že včeraj govoril, da je zadeva naslednja. Podobno, kot je bilo v
               prejšnjem mandatu, velja tudi v tem mandatu, da tudi če imaš zlate argumente, ki bi
               še kamen prepričali, pozicije ti argumenti nikakor ne prepričajo, glavni argument je,
               ali si v poziciji ali pa v opoziciji. Pozicija si izbere svoje ceste že prej, pa če
               je še to premalo, še kasneje, vloži skupne amandmaje, ki bodo 100% izoglasovani. Z
               istimi argumenti, zakaj naj bi se izglasovali ti amandmaji, nastopajo opozicijski
               poslanci, pa se te stvari pač ne naredijo. Mislim, da se v tem segmentu pri proračunu
               v Državnem zboru ni nič spremenilo. Še vedno velja tista logika, namesto, da se
               Državni zbor izboljša, da mu ugled raste, ostaja ali pa celo stagnila. Velja tista
               logika: če ste vi bili slabi, bomo pa mi še trikrat slabši - samo spomnite se, kaj
               smo delali. .../Oglašanje iz klopi./ /Seveda ste, Franček, saj nobenega amandmaja ni
               bilo tam./ Po tem obnašanju. To so zelo dobre kategorije, sicer bi se dalo
               razpravljati, kako je, ampak pri teh podporah teh amandmajev, se pa jasno vidi, da v
               tem delu ni nobenega premika.</p>
               <p>Jaz bi vas kljub temu poprosil, da bi poskušali vsaj ta deveti amandma podpreti in bi
               tem ljudem, ki s podeželja prihajajo v Maribor bodisi v službo bodisi pri poslih,
               olajšali lažji dostop do mesta. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp158">

               <speaker>PREDSEDNIK FRANCE CUKJATI:</speaker>

               <p>Hvala. Je še kdo? <stage>(Ne.)</stage> Potem zaključujem razpravo o investicijskem vzdrževanju in
               gradnji državnih cest.</p>
               <p>In prehajamo na Ministrstvo za okolje in prostor, in sicer imamo amandma k
               podprogramu Spodbujanje učinkovite rabe in obnovljivih virov energije. Želi kdo
               razpravljati? <stage>(Ne.)</stage></p>
               <p>Prehajamo na podprogram Spodbujane stanovanjske gradnje. Želi kdo razpravljati?
               <stage>(Ne.)</stage></p>
               <p>Prehajamo na podprogram Posebni programi v primerih nesreč. Tudi ne.</p>
               <p>In prehajamo na Agencijo Republike Slovenije za okolje in sicer na podprogram
               Načrtovanje, varstvo in urejanje voda. Imamo en amandma. Želi kdo razpravljati?
               <stage>(Ne.)</stage></p>
               <p>Prehajamo na Ministrstvo za delo, družino in socialne zadeve, in sicer podprogram
               Povečanje zaposljivosti. <stage>(Nihče.)</stage> Ja, gospa Širca, povečanje zaposljivosti. Izvolite.
               En amandma imamo.</p>
            </sp>
            <sp xml:id="SDZ4-Izredna-31-2007-11-27.sp159">

               <speaker>MAJDA ŠIRCA:</speaker>

               <p>Se opravičujem, ker sem hotela govoriti tudi o amandmaju glede Ministrstva za okolje
               in prostor, ali morebiti ne več sledim vašemu ...</p>
            </sp>
            <sp xml:id="SDZ4-Izredna-31-2007-11-27.sp160">

               <speaker>PREDSEDNIK FRANCE CUKJATI:</speaker>

               <p>Ja, mi smo že pri delu, družini in socialne zadeve, povečanje zaposljivosti.</p>
            </sp>
            <sp xml:id="SDZ4-Izredna-31-2007-11-27.sp161">

               <speaker>MAJDA ŠIRCA:</speaker>

               <p>Bom tudi povečevanje socialnega varstva invalidov - pa še ni, se bom potem kasneje
               javila. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp162">

               <speaker>PREDSEDNIK FRANCE CUKJATI:</speaker>

               <p>Dobro, v redu. Hvala. Še kdo? <stage>(Ne.)</stage></p>
               <p>Potem prehajamo na podprogram Zagotavljanje socialne vključenosti. Imam en amandma.
               Želi kdo? <stage>(Ne.)</stage></p>
               <p>Prehajamo na podprogram Kreiranje novih delovnih mest in povečanje prilagodljivosti
               podjetij, kjer imamo dva amandmaja. Gospod Germič, izvolite.</p>
            </sp>
            <sp xml:id="SDZ4-Izredna-31-2007-11-27.sp163">

               <speaker>LJUBO GERMIČ:</speaker>

               <p>Hvala lepa za besedo. Utemeljitev k temu amandmaju in razlog za podporo je v
               vsebinski obrazložitvi k temu amandmaju, še večji argument pa je obrazložitev v
               mnenju Vlade. Kajti Vlada govori o tem, da bodo ukrepi aktivne politike zaposlovanja
               na področju pomoči delodajalcem pri odpiranju novih delovnih mest skupaj s sredstvi
               Evropskega socialnega sklada planirani v obsegu, ki bo ustrezno odgovarjal na to
               področje. Če danes poslušamo in že nekaj časa beremo, da je koriščenje sredstev
               Evropskega socialnega sklada minimalno od minimuma, torej ocena do zdaj porabljenih
               sredstev tega Evropskega socialnega sklada je na višini 5%. Sprašujemo se, na kakšen
               način, s kakšno garancijo Vlada zagotavlja, da bodo tisti, ki bodo kot delodajalci
               zaradi težav morali prestrukturirati, morali prilagajati delovna mesta, kreirati
               delovna mesta za težje zaposljive, na kakšen način bodo zagotovljena sredstva za to
               področje. Bojazen obstaja, in zato predlagamo, da podprete takšen amandma.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp164">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Še kdo? Ne.</p>
               <p>Prehajamo na podprogram Drugi programi v pomoč družini. Želi kdo razpravljati?
               Izvolite, gospod Rezman.</p>
            </sp>
            <sp xml:id="SDZ4-Izredna-31-2007-11-27.sp165">

               <speaker>VILI REZMAN:</speaker>

               <p>Hvala lepa.</p>
               <p>Jaz želim povabiti vse, da ta amandma, ki je amandma za delo v varstveno-delovnih
               centrih, podprete. Naj spomnim, da smo pred časom, v prejšnjem proračunu skupaj,
               koalicijski in opozicijski poslanci, zagotovili približno milijon in pol evrov za to,
               da smo takratnega ministra, če v šali rečem, skorajda prisilili, da jih je vzel, da
               je lahko prišel vgraditi temeljni kamen v Maribor. Januarja bo nova ministrica, ki ga
               je nadomestila, najbrž šla otvorit ta objekt, ker bo takrat gotov. Sam bi bil vesel,
               če bi takrat ugotovili, da je pomagala k temu, da je tudi ona sprejela denar, ki ga
               od drugod namenjamo za ta in druge varstveno-delovne centre, da bi lahko v novih
               objektih izvajali tudi programe. Zato pač predlagam, da opozicijski in koalicijskih
               poslanci, tako kot pri prejšnjem proračunu, podprejo amandma, ki gre v prid
               varstveno-delovnim centrom oziroma invalidom.</p>
            </sp>
            <sp xml:id="SDZ4-Izredna-31-2007-11-27.sp166">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospa Širca. Še smo pri podprogramu... Ali gremo k naslednjim? K istemu podprogramu.
               Gospod Germič, ja izvolite.</p>
            </sp>
            <sp xml:id="SDZ4-Izredna-31-2007-11-27.sp167">

               <speaker>LJUBO GERMIČ:</speaker>

               <p>Hvala lepa.</p>
               <p>Sam izrekam podporo temu amandmaju. Na Odboru za delo, družino in socialne zadeve smo
               posebno sejo namenili obravnavi tega pomembnega področja. In res je nesprejemljivo,
               da smo v lanskem letu z amandmajem koalicije in opozicije namenili sredstva za
               izgradnjo objekta in zagotavljanja kapacitet, danes, ko bi morali skladno z
               nacionalnim programom socialnega varstva zagotavljati tudi človeške resurse in
               podporo programu, pa tega nismo zmožni. S tem jasno sporočamo, da tistim, ki bi si
               morali zagotoviti mesto v varstveno-delovnih centrih, tega ne bo mogoče izpolniti,
               zaradi tega, ker ne bo dovolj ustreznih sredstev.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp168">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospa Širca, izvolite.</p>
            </sp>
            <sp xml:id="SDZ4-Izredna-31-2007-11-27.sp169">

               <speaker>MAJDA ŠIRCA:</speaker>

               <p>Zrelost družbe, politike in odločitev se potrjuje in utrjuje skozi zavedanje glavnih
               problemov prihodnosti. In glavni problemi prihodnosti niso samo v težavah, ki bodo
               nastale, ki že nastajajo ob varstvu okolja, zaradi tega sem hotela prej tudi
               opozoriti na amandmaje, ki naj bi spodbujali obnovljive vire, ampak Vlada meni, da
               jih že dovolj, ampak se kaže tudi v senzibilnosti ključnih problemov, ki se ne vežejo
               samo na varnost, ampak tudi na starost, na demografijo, na vprašanje zdravja in
               predvsem deprivilegiranih skupin. In varstveno-delovni centri, o katerih so govorili
               moji kolegi že večkrat tekom dneva, pa najbrž tudi včeraj, na nek način pomagajo
               ljudem, ki imajo težave v duševnem oziroma telesnem razvoju. Ti ljudje so zapuščeni
               in v kolikor jim družba ne pomaga, so na nek način oropani vse integritete.</p>
               <p>Z amandmaji, ki se pojavljajo tukaj pravzaprav uvajamo zavezo tiste seje odbora, ko
               smo dali pod povečevalno steklo to vprašanje, še posebej z veliko pozornostjo, konec
               koncev med nami so bili tudi ljudje, ki se s temi problemi ukvarjajo. Opozorili so,
               da tisti odgovori, ki smo jih dobili z vladne strani, to se pravi, da saj bomo v
               naslednjih letih tako 2008 kot 2009 tistih 100, ki jih čaka, da pridejo v te centre,
               vendarle nekako potolažili, da bodo tudi kadrovske do sedaj zaprte in ustavljene
               možnosti zaposlovanja ljudi, ki bi skrbeli za te ljudi, nekako stekle; ampak ob tem,
               da se vendarle obljublja določeno število delovnih mest, ki bi skrbeli za te
               posameznike, ki so sedaj brez dovoljšnje oskrbe, je to število premajhno. Gre za 60,
               mislim, da zaposlitev, ampak glede na to, da tri leta prej je bilo zaposlovanje
               ustavljeno, tudi teh 60 ne bo zadovoljilo teh želja, ki jih imajo. Najbrž bi morali
               sedaj pogledati na ekranih dejansko stanje, mogoče bi nam kakšen film oziroma
               posnetek teh polno zaposlenih moči, ki sedaj nadomeščajo tiste ljudi, ki jih ni možno
               zaposliti. Mimogrede, brez problemov in brez težav zaposlujemo nove kadre, ki bodo
               skrbeli za duhovno oskrbo tako v Slovenski vojski kot v Policiji, kot v zaporih - v
               redu, tako smo se odločili in ni težav pri zaposlovanju teh ljudi; pri zaposlovanju
               ljudi, ki delajo zelo, zelo težko delo z ljudmi, ki imajo napake v razvoju in težave
               v razvoju, ki so tako ali drugače hendikepirani in potrebujejo pomoč, teh zaposlitev
               pa ni. In če bi pogledali v te zavode in v nadure in izčrpanosti teh, ki so tam, bi
               se najbrž vsi mi brez kakršne dileme odločali, kako glasovati. Ta amandma nekako
               poskuša sanirati, kar se ni moglo dogovoriti Ministrstvo za delo z Ministrstvo za
               finance, ko se je pogajalo o teh kadrovskih zapolnitvah.</p>
               <p>In naj opozorim še na en amandma. Polno besed je bilo, polno tiskovnih konferenc,
               polno lepih obljub je bilo ob predvčerajšnjim dnevom nasilja v družini, še posebej
               proti ženskam in otrokom. Vemo, da prihaja zakon, vemo, da smo ga več ali manj vsi
               pozdravili z odprtimi rokami, da smo poskušali popraviti tisto in bomo še, kar mogoče
               v zakonu ni optimalno urejeno, ampak ta zakon, ki bo poskušal zaustaviti ali
               preprečevati nasilje v družini oziroma v družinskih in drugih skupnostih, bo saniral
               določene probleme, ki so težki. Ampak že spet, če ga bomo reševali s papirjem, pri
               tem pa ne imeli v vidu, da na tem področju prav civilnodružbene organizacije naredijo
               ogromno dela, ki meji na prostovoljnost, potem tudi tak zakon in tudi tako slikanje
               in tako hvaljenje, kako smo vsi proti temu, da bi izgnali nasilje, ne bo imelo
               nobenega pomena, če se posledično ne bo realiziralo in videlo tudi skozi finančne
               posledice.</p>
               <p>Zato smo v Zares vložili tudi en amandma, ki bi tudi žrtvam nasilja in s pomočjo
               omrežij centrov za psihosocialno pomoč žrtvam nasilja nekako zagotovil boljšo
               pokritost in boljšo pomoč in lažje delo. Namreč, to vprašanje se bo odprlo, ko se
               bomo, mislim, da zelo kmalu srečali ne samo tukaj, ampak že kmalu na odboru z
               zakonom, s katerim bomo vsi zadovoljni. Konec koncev rešitve so kar dobre, ampak če
               preslikave teh rešitev ne bo, posledice, ki bodo pomenile sanirati tudi pomoč tistim
               civilnim organizacijam, ki se sedaj aktivno in zelo profilirano ukvarjajo z nasiljem
               in z ljudmi, ki se srečujejo z nasiljem, potem ne bo takega izplena, kot bi si
               želeli, da bi bil. Hvala.</p>
            </sp>
            <sp xml:id="SDZ4-Izredna-31-2007-11-27.sp170">

               <speaker>PREDSEDNIK FRANCE CUKJATI:</speaker>

               <p>Hvala. Gospa Žgajner Tavš.</p>
            </sp>
            <sp xml:id="SDZ4-Izredna-31-2007-11-27.sp171">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Jaz sem gledala gospoda državnega sekretarja na ministrstvu
               gospoda Štrovsa, dobršen del ste gledali ob tla, pa se potem kasneje videla, da ste
               se igrali z vašim mobilnim telefonom. Upam, da ste gospodu ministru za finance
               poslali SMS sporočilo, da bo podprl ta amandma. Kajti vi na odboru ste rekli
               amandmaju očitno ne, kljub temu da je tudi Ustavno sodišče reklo, da bi bilo smiselno
               narediti korak naprej. Ampak veste, politika, ki jo izvajate vi na vašem področju, na
               področju invalidskega varstva, tudi na področju družinskih pomočnikov, je
               katastrofalna politika. In jaz bi na vašem mestu ne samo pet minut, kot traja
               razprava o tem amandmaju, ampak ves čas gledala ob tla, ker bi mi bilo nerodno
               pogledati navzgor.</p>
            </sp>
            <sp xml:id="SDZ4-Izredna-31-2007-11-27.sp172">

               <speaker>PREDSEDNIK FRANCE CUKJATI:</speaker>

               <p>Gospa Žgajner Tavš, ni treba biti žaljivi, lahko je človek kljub temu
               prepričljiv.</p>
               <p>Prehajamo na Socialno varstvo in odškodnine zaradi prestrukturiranja proizvodnje.
               Imamo en amandma. Želi kdo razpravljati? Gospod Germič, izvolite.</p>
            </sp>
            <sp xml:id="SDZ4-Izredna-31-2007-11-27.sp173">

               <speaker>LJUBO GERMIČ:</speaker>

               <p>Hvala lepa. Tu predlagamo dodatna sredstva za uresničevanje aprila leta 2006
               sprejetega Zakona o odpravi posledic dela z azbestom. Različna društva in sindikat
               obolelih nam sporočajo, da se zakon ne izvaja, ko govori o zagotavljanju proračunskih
               sredstev za plačila ekspertiz, prav tako se zakon ne izvaja korektno in tekoče na
               vsebini upokojevanja, kot tudi sporazumevanja na vsebini odškodnin. Zato predlagamo
               podporo temu amandmaju, ki bi s povečanjem sredstev omogočil uresničevanje v tej
               dvorani sprejetega zakona. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp174">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? <stage>(Ne.)</stage></p>
               <p>Prehajamo na Socialno varstvo invalidov, kjer imamo dva amandmaja. Želi kdo
               razpravljati? <stage>(Nihče.)</stage></p>
               <p>Prehajamo na Socialno varstvo materialno ogroženih - en amandma. Želi kdo
               razpravljati? Izvolite, gospod Drobnič.</p>
            </sp>
            <sp xml:id="SDZ4-Izredna-31-2007-11-27.sp175">

               <speaker>MAG. JANEZ DROBNIČ:</speaker>

               <p>Hvala lepa. Če so kakšne stiske v Sloveniji, so zagotovo pri varstvu starejših,
               zagotavljanju prostih mest v domovih za ostarele, o čemer smo že veliko govorili v
               Državnem zboru. Starajoča družba smo, zato sem pričakoval podporo amandmaju v
               prejšnjih fazah postopka sprejemanja proračuna. Žal se to ni zgodilo. Nisem dobil
               pravih odgovorov. V obrazložitvi je navedeno, iz katerega podprograma oziroma
               postavke naj se ne bi jemalo zaradi takšnih razlogov, ampak utemeljitve, zakaj pa ne
               bi zagotavljali večjih sredstev oziroma vsaj minimalnih sredstev za to, pa ni bilo.
               Ne nazadnje je ta Državni zbor sprejel strategijo varstva starejših, nacionalni
               program, in tam smo se zavezali, kaj bomo uresničevali. Saj ne gre za to, ali ta
               program sprejmemo na normativni ravni, gre za to, ali se odzovemo na to, kar se nam
               dogaja v naši bližini. Več ali manj, zagotovo se vsaj tretjina poslancev sooča z
               vprašanjem, kam namestiti svojega ostarelega starša, bodisi mater ali očeta. In
               zaradi izredno velikega pomanjkanja mest tega ni možno narediti. Vsaj ta minimalen
               prispevek, ki sem ga podal s predlogom, bi bil dober za začetek gradnje dveh ali treh
               domov.</p>
            </sp>
            <sp xml:id="SDZ4-Izredna-31-2007-11-27.sp176">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? Izvolite, gospod Rezman.</p>
            </sp>
            <sp xml:id="SDZ4-Izredna-31-2007-11-27.sp177">

               <speaker>VILI REZMAN:</speaker>

               <p>Zelo kratko. V Poslanski skupini DeSUS z odprtimi rokami podpiramo gradnjo domov
               starostnikov. Dvomimo, da je predlagatelj resni mislil vse to, kar je predlagal, ker
               je nasprotoval tej gradnji, ko je bil minister. Nasprotujemo pa temu, da se jemlje
               žrtvam vojnega nasilja.</p>
            </sp>
            <sp xml:id="SDZ4-Izredna-31-2007-11-27.sp178">

               <speaker>PREDSEDNIK FRANCE CUKJATI:</speaker>

               <p>Hvala. Zaključujem.</p>
               <p>In prehajamo na Javni in razvojni programi socialnega varstva. Želi kdo razpravljati?
               <stage>(Ne.)</stage></p>
               <p>Potem prehajamo na Ministrstvo za zdravje, in sicer najprej na podprogram
               Investicijska vlaganja v bolnišnice, kjer imamo dva amandmaja. Gospa Žgajner Tavš,
               izvolite.</p>
            </sp>
            <sp xml:id="SDZ4-Izredna-31-2007-11-27.sp179">

               <speaker>BARBARA ŽGAJNER TAVŠ:</speaker>

               <p>Hvala lepa še enkrat. Upam, gospod predsednik, da ne boste rekli, da sem zopet
               žaljiva, ko bom dejala, da je nekdo tej Vladi očitno ukradel denar; ukradel 5
               milijonov, ki so že bili zagotovljeni v proračunu za leto 2004, 2005. Ta denar je
               čudežno izginil neznano kam. In veste, kaj pravijo na ministrstvu, da so se papirji
               enostavno izgubili. Povejte mi, kaj je to drugega kot kraja. Denar, ki je bil
               zagotovljen v proračunu za gradnjo bolnišnice, bil je, podpisana pogodba, da se bo
               nova bolnišnica, ki naj bi bil regijski projekt, zgradila iz javno-zasebnega
               partnerstva. Denar je bil zagotovljen. Danes denarja ni več. Odgovora s strani Vlade,
               s strani ministrice, pristojnih na ministrstvu, ni. Sprašujem: kje je denar? Denar,
               ki je bil že zagotovljen v proračunu in je čudežno izginil.</p>
               <p>Zato je danes tukaj pred nami amandma, amandma s katerim ne nazadnje podpiramo samo
               tisto, kar je Vlada že podpisala, k čemur se je Vlada zavezala, da bo prispevala
               finančna sredstva za gradnjo regijske bolnišnice, skladno s projektom regionalizacije
               Slovenije. Samo to. Pomagamo pravzaprav Vladi, da uresniči svojo obljubo.</p>
            </sp>
            <sp xml:id="SDZ4-Izredna-31-2007-11-27.sp180">

               <speaker>PREDSEDNIK FRANCE CUKJATI:</speaker>

               <p>Hvala. Gospod Germič.</p>
            </sp>
            <sp xml:id="SDZ4-Izredna-31-2007-11-27.sp181">

               <speaker>LJUBO GERMIČ:</speaker>

               <p>Hvala lepa. Saj ne preseneča, da se to dogaja na Ministrstvu za zdravje. Jaz bi samo
               prosil za podporo amandmaju, ki na postavko Investicije, vlaganje v bolnišnice dodaja
               novih 5 milijonov evrov. Komentiral bi samo obrazložitev, ki jo podaja Vlada, da v
               letih 2007 in 2008 namenja 7,5 milijona evrov več sredstev. Jaz bi samo spomnil
               slovensko javnost, glede na to, da Vlada to ve, da je z rebalansom proračuna v letu
               2005 pobrala 11 milijonov evrov na tej postavki. In izražam zaskrbljenost. To, kar
               lahko v medijih poslušamo in beremo, kaj se dogaja na področju zagotavljanje
               zdravstvenega varstva, samo spremljajte usodo v Kliničnem centru, usodo Onkološkega
               inštituta, in če lahko danes spremljamo, da je razveljavljen razpis za opremo za
               Nevrološko kliniko, seveda se postavlja pod vprašaj vse obljube, ki so bile dane za
               urejanje področja hematologije v okviru Kliničnega centra, ki je zelo povezana s
               selitvijo nevrološkega oddelka. Torej na področju zdravstva ostaja prava zmeda. Da to
               zmedo podkrepim. Seveda je na predlog opozicije bilo vloženih za leto 2008 kar nekaj
               amandmajev in koalicijski poslanci so sledili amandmajem in vložili svoje - za
               določene investicije v Univerzitetni klinični center Maribor. Ampak, glej ga zlomka,
               v letu 2009 ustavitev nekatere projekte in jih ne financirate v kontinuiteti, pri
               čemer jemljete Kliničnemu centru Ljubljana sredstva, brez da bi z direktorico
               Kliničnega centra uskladili prioritete. Tukaj govorimo o kaosu na področju investicij
               v bolnišnično zdravstvo in nihče danes ne more trditi o tem, da je sredstev
               dovolj.</p>
               <p>Zato predlagam: namenimo dovolj veliko količino dodatnih sredstev za to področje, če
               hočemo dobro slovenskemu zdravstvu.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp182">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospod Rezman.</p>
            </sp>
            <sp xml:id="SDZ4-Izredna-31-2007-11-27.sp183">

               <speaker>VILI REZMAN:</speaker>

               <p>Hvala lepa, še zadnjič.</p>
               <p>Ni časa, da bi razložil zakaj, pač pa imam nalogo, da povem, da bo Poslanska skupina
               DeSUS podprla amandmaje za večja vlaganja v bolnišnice, zlasti za bolnišnico v
               Trbovljah - amandma pa so elaborilali drugi, sam pa nimam časa, da bi to
               nadaljeval.</p>
            </sp>
            <sp xml:id="SDZ4-Izredna-31-2007-11-27.sp184">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Še kdo? Gospa Žgajner Tavš.</p>
            </sp>
            <sp xml:id="SDZ4-Izredna-31-2007-11-27.sp185">

               <speaker>BARBARA ŽGAJNER TAVŠ:</speaker>

               <p>Hvala lepa.</p>
               <p>Samo še eno pojasnilo bi želela dati. Veste, včeraj je kolega Pukšič v zelo silni
               razpravi, ki jo je imel, dejal, da bo tudi vladna koalicija sprejela opozicijske
               amandmaje. To je zapisano v magnetogramu. Meni je žal, da Vlada Republike Slovenije
               nima več časa, ker bi želela dobiti odgovore. Kajti v pregledu k dopolnjenemu
               predlogu proračuna za leto 2009 je zapisano, da Vlada amandmaja, ki smo ga pripravili
               v Nacionalni stranki, ne podpira. Sprašujem se, koliko in kateri so tisti amandmaji,
               ki jih bomo danes podprli, seveda brez vladne večine tega v opoziciji ne moremo
               storiti. Sprašujem in še enkrat naprošam pristojne, ki ste danes na seji, žal mi je,
               da ministrice ni. Jaz sem jo sicer že spraševala o tej zadevi na eni izmed preteklih
               sej v poslanskem vprašanju, pa takrat odgovora nisem dobila. Rada bi pojasnila in
               rada bi, da se Vlada vsaj enkrat moralno zaveže, da popravi napako, ki jo je storila.
               Zato še enkrat prosim, da razmislite in ne nazadnje prosim za podporo temu
               amandmaju.</p>
               <p>Hvala.</p>
            </sp>
            <sp xml:id="SDZ4-Izredna-31-2007-11-27.sp186">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Še kdo? Ne.</p>
               <p>Prehajamo na Ekološko in kemijsko varnostno področje zdravstva. Imamo en amandma.
               Želi kdo razpravljati?</p>
               <p>Gospa Širca, izvolite.</p>
            </sp>
            <sp xml:id="SDZ4-Izredna-31-2007-11-27.sp187">

               <speaker>MAJDA ŠIRCA:</speaker>

               <p>Danes sem že govorila, da so problemi prihodnosti vezani na varnost. Če danes
               pogledate katerekoli raziskave, ki se ukvarjajo z vprašanjem vrednot v družbi, pa ne
               govorim samo v Sloveniji, ni na prvem mestu svoboda, kot je bila običajno ali v
               preteklosti ali v naši mladosti. Danes je na prvem mestu kot največja vrednota
               varnost. Varnost v širšem smislu, ne samo v tistem smislu, kot ga razumemo po 11.
               septembru, ampak tudi varnost okolja, varnost do mirne starosti, do varne starosti,
               do bivanja in tudi do varne hrane. Mi smo imeli do sedaj s pomočjo evropskih sredstev
               dobro razvit način financiranja, ohranjanja varne hrane, ampak glede na iztek tega
               programa se je iztekla tudi šifra, če tako rečem, znotraj katere se lažje, bolj
               natančno in bistveno bolj varno razmišlja o varni hrani in krmi. Ne gre samo za
               inšpekcijo, ampak mnogo več. Mi predlagamo, da ta šifra oziroma da ta postavka
               ostane, ne glede na to, da je projekt sodelovanja s pomočjo evropskih sredstev
               zaključen, ampak da ostaja to kot normalna in logična dolžnost skrbstva za to, kako
               varne organizme in okolje bomo ohranili s pomočjo varne hrane. V tem smislu ne rabim
               posebej "naglašati", da tovrstni amandma prizadeva vse, ne pa samo ene, ki sedimo
               tukaj, in druge, ki sedite tam. Hvala.</p>
            </sp>
            <sp xml:id="SDZ4-Izredna-31-2007-11-27.sp188">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? <stage>(Ne.)</stage></p>
               <p>Potem prehajamo na program... Gospod Germič, izvolite.</p>
            </sp>
            <sp xml:id="SDZ4-Izredna-31-2007-11-27.sp189">

               <speaker>LJUBO GERMIČ:</speaker>

               <p>Hvala. Govorimo o amandmaju k programu Varovanja in krepitev zdravja?</p>
            </sp>
            <sp xml:id="SDZ4-Izredna-31-2007-11-27.sp190">

               <speaker>PREDSEDNIK FRANCE CUKJATI:</speaker>

               <p>Hvala. Prehajamo na podprogram Programi varovanja in krepitve zdravja, zmanjševanje
               razlik v zdravju in razvojno raziskovalna dejavnost. Ste to želeli? Izvolite, gospod
               Germič.</p>
            </sp>
            <sp xml:id="SDZ4-Izredna-31-2007-11-27.sp191">

               <speaker>LJUBO GERMIČ:</speaker>

               <p>Hvala lepa. Jaz bi samo opozoril. Na teh vsebinah se višina sredstev glede na
               ocenjeno realizacijo proračuna v letu 2007, ki je 11,5 milijonov, znižuje višina
               sredstev za leto 2009 na 9,5 milijonov. Torej, jemljemo 2 milijonov evrov sredstev za
               programe prehranske politike, za transferje neprofitnim organizacijam in ustanovam,
               ki delujejo na preventivnem varovanju in krepitvi zdravja, zmanjševanju razlik v
               zdravju in razvojno-raziskovalnih dejavnosti. Torej, zmanjšujemo sredstva tam, za
               katere ocenjujemo v Liberalni demokraciji, da bi lahko bila najbolj učinkovita.
               Torej, zmanjšujemo preventivo zato, da bomo imeli lahko bistveno več potreb tam, kjer
               so stroški bistveno večji, to pa je v postopku zdravljenja. Zato predlagamo,da ta
               trend zmanjšamo in dodamo dodatna sredstva. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp192">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? <stage>(Ne)</stage></p>
               <p>Potem prehajamo na Ministrstvo za šolstvo in šport, in sicer na podprogram
               Visokošolsko izobraževanje. Imamo en amandma. Gospod Moge, izvolite.</p>
            </sp>
            <sp xml:id="SDZ4-Izredna-31-2007-11-27.sp193">

               <speaker>RUODLF MOGE:</speaker>

               <p>Gospod predsednik, hvala lepa za besedo. Mislim, da bi morali ta amandma sprejeti, če
               mislimo res, da je Slovenija na znanju temelječa družba. Namreč, vsi trije rektorji
               javnih univerz v Sloveniji, ki ima preko 100.00 študentov, pravijo, da imajo resne
               probleme pri zagotavljanju kakovostnega študijskega procesa. Zaradi tega, ker nimajo
               financ, je s tem onemogočeno dokončanje bolonjske prenove. Te stvari so se večkrat že
               v državi pojavile, so se povedale, ampak kolikor jaz vidim, ta Vlada, namesto da bi
               tem problemom prisluhnila, ki nosijo razvoj v Republiki Sloveniji, rajši vlaga v
               topove, se pravi namesto masla podpiramo topove. Tudi koalicija je za gradnjo cest
               vzela od topov denar, to pomeni, da je tam denarja bilo preveč. Jaz bi vsekakor
               apeliral na to: če imamo radi to državo, da vsaj ta amandma podpremo in omogočimo
               kakovostno prenovo študijskih programov po bolonjski deklaraciji.</p>
            </sp>
            <sp xml:id="SDZ4-Izredna-31-2007-11-27.sp194">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? Ne. Potem prehajamo na osnovno šolo, kjer imamo tri amandmaje. Želi
               kdo razpravljati? Gospod Zagorac, izvolite.</p>
            </sp>
            <sp xml:id="SDZ4-Izredna-31-2007-11-27.sp195">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsednik. Mislim, da je ta amandma v nizu, če bi
               pogledali cel mandat, bom rekel, kar reden spremljevalec amandmajev opozicije, ko gre
               za proračun, ki ga predlaga ta Vlada, se pravi, Vlada gospoda Janeza Janše.</p>
               <p>V zadnjem času je bilo ogromno govora o šolstvu, ne nazadnje smo lahko v medijih celo
               zasledili, da se je ta Vlada ogromno prekrižala po severovzhodni Sloveniji in
               odpirala številne neke objekte, šolske, takšne in drugačne. Ampak, me zanima, ali je
               ta Vlada - pa je dovolj, da pokimate, če nimate več besede - dokrižala tudi do
               osnovne šole v Pesnici. To je namreč šola, kjer omet odpada, kjer obisk te šole ni
               več varen. Slišali smo, da so pri nekaterih šolah tudi okna, žeblji zabiti notri, ta
               je ena takšnih podobnih šol in verjamem, gledam, da ne kimate, ampak upam, da ste jo
               obiskali. In zakaj sem dejal pri splošnem delu, da je proračun politično naravnan,
               zato ker ste med petimi amandmaji, ko je šlo za proračun, torej za leto 2008, takrat
               so namreč volitve, ne v letu 2009, podprli tri amandmaje koalicije, ko gre za
               investicije v osnovno šolstvo, dveh amandmajev opozicije pa ne. Pa me zanima, v čem
               so koalicijske šole oziroma šole, od koder prihajajo koalicijski poslanci, več vredne
               od opozicijskih. Pa če bi dali slike teh šol danes lahko na te table, bi videli, da
               so te dosti boljše urejene, kot so urejene te, za katere mi predlagamo amandmaje, in
               da so te naše bolj potrebne obnove, plus tega, da oba amandmaja Slovenske nacionalne
               stranke predvidevata manj denarja proračunskega za obnovo šole kot predvidevajo tisti
               trije amandmaji koalicije. Ampak dajte mi to distinkcijo poskušati vsaj nakazati, če
               ne drugače, jutri ali kadarkoli tudi pri ZIPRO-u bo predsednik toleriral, če boste
               začeli odgovarjati na vprašanja opozicijskih poslancev, to je neumnost, je pa res,
               volitve so 2008, zato 2009, ker ste pri 2008 itak že vse podprli, kaj ste mislili
               lokalnega, ni nobenega amandmaja. To je odgovor. Zdaj pa lahko družno vsi pokimate,
               da imam prav. Hvala.</p>
            </sp>
            <sp xml:id="SDZ4-Izredna-31-2007-11-27.sp196">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? Gospa Žgajner Tavš, izvolite.</p>
            </sp>
            <sp xml:id="SDZ4-Izredna-31-2007-11-27.sp197">

               <speaker>BARBARA ŽGAJNER TAVŠ:</speaker>

               <p>Hvala lepa. Tudi sama sem s kolegom Barovičem spisala amandma, ki sva ga vložila k
               proračunu za 2008, pa tudi k proračunu za 2009, kajti kot je očitno, v okviru
               proračuna leta 2008 nisva bila uspešna. Zakaj - nimam pojma.</p>
               <p>Tisti, ki ste si ogledali, pa bi bilo dobro, da bi bil tudi kdo od ministrstva
               zraven, šolo, za katero vlagamo v proračun v Slovenski nacionalni stranki, bi danes
               podprli amandma. Šola je bila zgrajena 1972. Nekateri boste rekli, ja, pa saj to je
               dobrih 30 let. Ampak dejstvo, da je ta šola prva v Sloveniji zgrajena z neko novo
               metodologijo oziroma da gre za montažno hišo, montažno šolo, ki po 30-ih letih in
               nekaj let ni več varna. Varna ni več. Veste, ko je bilo ministrstvo opozorjeno na
               problem trboveljske osnovne šole, to je tista glavna šola v Trbovljah, ko je bilo
               ministrstvo opozorjeno, namesto da bi si šlo ogledat problematiko, namesto da bi se
               potegovalo za 100% financiranje zasebnih šol v okviru zakonodaje, je poslalo na
               trboveljsko osnovno šolo inšpekcijo, da bo občina Trbovlje plačala kazen, ker šola ni
               več varna. To je cinizem, skrajni cinizem te Vlade, spoštovane kolegice in kolegi! Ni
               mesec dni nazaj, ko smo poslušali, kako, bom rekla, velikodušna je Vlada je na
               področju osnovnega šolstva. Ampak jaz sprašujem - na področju katerega osnovnega
               šolstva? Tistega, za katerem stoji kapital, ali tistega, ki sodi v okvir nekega
               javnega sektorja, javnega dobrega. Gre za 250 tisoč evrov, samo 250 tisoč evrov
               finančnih sredstev v letu 2005, ki bi jih občina Trbovlje krvavo potrebovala.</p>
               <p>Gospo državno sekretarko bom opomnila, zdaj me sicer posluša z nasmehom na obrazu,
               ker vem, da ne bom učinkovita, ampak bi jo rada spomnila, da je na to šolo od leta
               1972 dalje letno hodilo okoli 1000 učencev. Da se je ta številka v letu 1989 zaradi
               reorganizacije povečala na 2045. Še enkrat jo želim spomniti, da je to montažna hiša,
               ki leta 2007, 2008, 2009, 2010 potrebuje obnovo, ne zgolj delno obnovo, ampak
               celovito obnovo zaradi varnosti naših otrok, ki hodijo v javno šolo, spoštovana gospa
               državna sekretarka. Brez nasmeha! To je patetično, patetično, to je žalostno.</p>
            </sp>
            <sp xml:id="SDZ4-Izredna-31-2007-11-27.sp198">

               <speaker>PREDSEDNIK FRANCE CUKJATI:</speaker>

               <p>Gospa Žgajner Tavš, zopet moram reči, ni potrebno biti žaljiv, če bi želeli biti
               prepričljivi. Želi še kdo o tem? Gospod Zagorac, izvolite.</p>
            </sp>
            <sp xml:id="SDZ4-Izredna-31-2007-11-27.sp199">

               <speaker>BOŠTJAN ZAGORAC:</speaker>

               <p>Hvala še enkrat za besedo, spoštovani gospod predsednik. Verjamem, da sta obe šoli,
               tako šola v Pesnici kot šola v Trbovljah, nujno potrebni vaše pomoči s strani Vlade.
               Ne nazadnje je varnost otrok tista prioriteta, ki mora biti skupna vsem nam, ne glede
               na to, od kod prihajamo. Ker se na Vlado Republike Slovenije očitno ne da vplivati,
               glede na to, da vsa ta dejstva zavrača z nasmehom, ker pravice do govora več nima, se
               bom poskušal obrniti na vas, spoštovane kolegice in kolegi, v Državnem zboru.
               Predvsem na mojega zelo vplivnega poslanskega kolega, ki prihaja iz tega okraja, kjer
               se ta šola nahaja. V mislih imam seveda gospoda Marijana Pojbiča, da bo s svojim
               velikim avtoritativnim vplivom, ki ga ima v svoji stranki, vladajoči Slovenski
               demokratski stranki, vplival na vas, kolegice in kolegi iz vladne koalicije, in bomo
               družno podprli oba amandmaja Slovenske nacionalne stranke za razrešitev težav, ki jih
               imajo otroci, ki obiskujejo te šole.</p>
               <p>Še enkrat bi poudaril, vsi skupaj bomo s tem vplivnim možem, ki prihaja iz največje
               vladne stranke, naredili šole varne za otroke, in to je naš največji cilj, pa tudi
               njemu, ki ga danes žal ni tukaj, ne vem zakaj. Za njegov vpliv in vaše razumevanje se
               pa že vnaprej zahvaljujemo. Hvala.</p>
            </sp>
            <sp xml:id="SDZ4-Izredna-31-2007-11-27.sp200">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? <stage>(Ne.)</stage></p>
               <p>Prehajamo na podprogram Pomoči v osnovnem šolstvu. Želi kdo razpravljati? <stage>(Ne.)</stage></p>
               <p>Prehajamo na Pomoči v srednjem šolstvu, kjer imamo dva amandmaja. Želi kdo
               razpravljati? <stage>(Ne.)</stage></p>
               <p>Prehajamo na Ministrstvo za kulturo, in sicer, najprej na podprogram Umetniški
               programi. Gospa Širca, izvolite.</p>
            </sp>
            <sp xml:id="SDZ4-Izredna-31-2007-11-27.sp201">

               <speaker>MAJDA ŠIRCA:</speaker>

               <p>Če zajamem vse amandmaje, tako Poslanske skupine Zares kot tudi drugih, ki se na
               žalost ne morejo več oglašati, no, Socialnih demokratov ni več, LDS tudi nima več
               časa, mislim, da se ne bomo razlikovali, če povem to, kar v Zares menimo oziroma
               amandmiramo, tudi v vašem imenu.</p>
               <p>Na področju kulture se ukvarjamo z več področji, ki so urejena drugače, kot jim
               narekuje zakon, ali kot bi jim narekovala vest, ali pa celo samozavest, za katero se
               večkrat Vlada skriva na tem področju. Eno vprašanje je vprašanje, o katerem sem danes
               že govorila, kako bi zmanjšali tista sredstva, ki jih ima na razpolago minister za
               kulturo ali ministrica za kulturo in lahko razpolaga z njimi v primerih, ko gre za
               tako imenovana interventna sredstva. Ker je praksa letos, lani in predlanskim
               izkazala, in ti izpiski so dostopni, da gre za dokajšnjo samovoljo ali za
               netransparentno delovanje, ki konec koncev spravlja samega ministra v zadrego,
               predlagamo, da se ta sredstva razporedijo tja, kjer so javni razpisi - ne vsa, se
               opravičujem, ne vsa sredstva iz tako imenovane ministrove rezerve, ampak tista, ki so
               se razbohotila do prevelikih in zagotovo nesmiselnih razsežnosti in zato prihaja do
               anomalij. Kot pravim, ne gre samo za Slovensko matico, ne gre samo za župane, ne gre
               samo za določene revije, ne gre samo za določene sanacije določenih filmskih
               projektov in tako naprej.</p>
               <p>Drugo področje, ki ga amandmiramo, so mediji. Kolega Grims je sam botroval nekemu
               amandmaju, ko smo se ukvarjali z zakonom o medijih, ki je nastal kot rešitev neke
               zaveze direktivi, da bo zakon zagotovil sofinanciranje avdio-vizualnega področja, to
               se pravi tistega področja, ki ga morajo določeni mediji, elektronski mediji,
               pokrivati zaradi pogojev, ki jih morajo izpolnjevati. Gre za sofinanciranje, seveda
               preko javnega razpisa, umetniških programov, izobraževalnih programov, dokumentarnih
               filmov, znanstveno-humanističnih in tako naprej, ki jih vsaka država, in s tem, ko je
               direktivo o čezmejni televiziji podpisala tudi Slovenija, mora zagotavljati,
               Slovenija se je odločila, da tako, da bo te programe, ki jih na nek način ogrožajo
               komercialni programi, hitro dostopni, lahkotne narave in na nek način tudi tisti
               programi, ki so najlažje kupljivi... Se opravičujem, ampak kolegi SLS-a bi
               nadaljevali zgodbo zunaj, kot ste jo že dopoldne.</p>
               <p>Skratka, ti programi so v Sloveniji vendarle urejeni na ta način, da jih sofinancira
               država, zaradi tega ker jih država za zaščito svojih interesov tudi hoče imeti. In ko
               smo se to zavezali, smo podpisali tovrstno direktivo in tudi v medijski zakon vnesli
               možnost, da se jih podpira. Podpirani niso bili v optimalnem razmerju v preteklosti,
               zato je, kot pravim, kolega Grims se strinjal in tudi podprl tak amandma, kjer se v
               zakon napiše točno mejo sredstev, ki so za to potrebna, ampak teh sredstev ni. Teh
               sredstev ni! Zdaj, gospod Grims. Glede na to, da ste zakon sooblikovali, tudi ta
               menda, zagotovili, da sredstva morajo biti, potem morate enostavno zagotoviti tudi,
               da sredstva dotekajo. V tem kontekstu mi popravljamo zakonsko obveznost, ki je
               Ministrstvo za kulturo v proračun, ne za 2008 ne za 2009 ni vneslo. Zakon pa je težko
               kršiti, zato računam, da boste to podprli. Še posebej zato, ker Sklad za
               pluralizacijo medijev oziroma tako imenovani sklad, kot bi vi sami rekli oziroma
               proračunski sklad za pluralizacijo medijev pa je imel denar, še preden je bil sploh
               sprejet zakon. Skratka, tista milijarda je bila takoj na razpolago, razdelila se je,
               takoj, še danes se delil. Evalvacija o tem, kako se deli in ali res potrebujejo vsi
               tisti, ki kažejo na zunaj, da nimajo težav z denarjem, glede na to, da se ukvarjajo z
               "jumbo plakati", s sofinanciranjem različnih vsebin, dobro stoječih gospodarskih hiš,
               ki vemo, da so vse, razen javne RTV, v privatni lastnini. Skratka, to sofinanciranje
               ni problematično in o temu, koliko je tudi potrebno, bi bila pač diskusija nujno
               zaželena in po vsej verjetnosti evalvacija, kakšni učinki te milijarde, za katero ni
               nikoli problem v proračunu, kakšni učinki te milijarde so, bi bilo dobro, da bi imeli
               odgovore, ker jasno nihče ne želi, da bi bila ta milijarda odslikana samo v
               političnih učinkih.</p>
               <p>Naslednji amandma na področju kulture se ukvarja tudi z agencijo, s tisto agencijo,
               ki smo jo poslali v življenje prejšnji teden in nad katero ste bili vsi navdušeni,
               nad katero je bilo toliko dobrih misli in dobrih besed in dobrih želja in včasih tudi
               zanesenega vzdušja. Če smo to agencijo uredili na ta način, da je dobila skozi svet
               svojo avtonomijo, skratka, če je svet sedaj oziroma tisto telo, ki bo v veliki meri
               odločalo o politiki in tudi o sredstvih znotraj knjižničarstva in založništva sedaj
               urejen dobro, vemo vsi, da tisti slavni 11. člen, ki ste ga - nimam tistega spiska,
               kot ga običajno gospod Grims ima, ko pove in pokaže, kdo je za koga glasoval, ampak
               ko ste ga podprli v času predhodnih vlad, da je potrebno pobrani davek od knjige
               vrniti knjigi, to se pač s tem zakonom o javni agenciji ni zgodilo. Verjamem, da so
               bile težave kako urediti tak para način pobiranja sredstev. Konec koncev tukaj ni
               prišlo do uskladitve niti pri filmu, ko se je predlagalo neko tako para ureditev, ko
               bi taksa iz prodanih video kaset in vstopnic za kinematografe se vrnila kinu, se ni
               uredila tudi pri kulturni dediščini, ko smo rekli po vzorcu zelo uspešne Hrvaške bomo
               pobirali takso zato, da se kulturna dediščina hitreje v mestih in drugje obnavlja.
               Skratka, te finance so tukaj stroge. Pravijo, da najbrž zagovarjajo integralni
               proračun. Ni to nič novega, ampak požrta je bila beseda, da bi imeli tak način, da bi
               tej agenciji, govorim o knjigi, vrnili ta sredstva. Se pravi, če ohranimo pri
               proračunskem financiranju, potem je potrebno ta sredstva, ki so bila rečena, da jih
               tudi nekoč opozicija podpira, potem se pač morajo vložiti v tej meri, kolikor se tudi
               davka pobere od knjige. To je nek kompromis, ki se mi zdi logičen, ki se mi zdi
               pošten. In tisti, ki imamo in ki imate polna usta ljubezni do kulture nimate problema
               zagotovo z njim. To sta dva amandma poslanskih kolegov, ki ga mi seveda nismo posebej
               vložili, ker smo videli, da je to že urejeno in ker normalno to zastopamo.</p>
               <p>Še eno področje je, ki smo se ga v Zares lotili, in sicer vprašali smo se, dobro tudi
               odgovora na poslansko vprašanje še nimamo, ampak vendarle pri proračunski diskusiji,
               razpravi, seveda je potrebno tudi to razčistiti. Že nekaj časa oziroma že kar ogromno
               sredstev je bilo vloženih ...</p>
            </sp>
            <sp xml:id="SDZ4-Izredna-31-2007-11-27.sp202">

               <speaker>PREDSEDNIK FRANCE CUKJATI:</speaker>

               <p>Gospa Širca, jaz bi vas vprašal, h kateremu podprogramu boste sedaj
               razpravljali...</p>
            </sp>
            <sp xml:id="SDZ4-Izredna-31-2007-11-27.sp203">

               <speaker>MAJDA ŠIRCA:</speaker>

               <p>Se opravičujem. Šla sem po vrsti, ... kulturo...</p>
            </sp>
            <sp xml:id="SDZ4-Izredna-31-2007-11-27.sp204">

               <speaker>PREDSEDNIK FRANCE CUKJATI:</speaker>

               <p>Begate iz ene na drugo točko in jaz ne vem kaj naj naredim. Ali naj se vračam nazaj
               ali naj preskočim dve točki naprej ali kako?</p>
            </sp>
            <sp xml:id="SDZ4-Izredna-31-2007-11-27.sp205">

               <speaker>MAJDA ŠIRCA:</speaker>

               <p>Gospod Cukjati, zajela sem celotno kulturo. Bom prekinila, samo da povzamem.</p>
            </sp>
            <sp xml:id="SDZ4-Izredna-31-2007-11-27.sp206">

               <speaker>PREDSEDNIK FRANCE CUKJATI:</speaker>

               <p>Bi prosil, ker tudi drugi so nekako zmedeni in jaz bi še enkrat vprašal. Ali imate k
               umetniškim programom še kaj za povedati, ker potem bomo prešli na medije.</p>
            </sp>
            <sp xml:id="SDZ4-Izredna-31-2007-11-27.sp207">

               <speaker>MAJDA ŠIRCA:</speaker>

               <p>K umetniškim programom nimam za dodati to kar sem povedala, skratka zmanjšati na
               razumno mero ministrovo rezervo in dodati sredstva ljubiteljski kulturi, za katero
               vsi vemo, saj smo vsi poslanci in poslanke dobili prošnjo, da vendarle naj jo
               razumemo bolj benovolentno. In ne bom se oglašala pri podprogramu Mediji in
               avdiovizualna kultura, ker sem obrazložila amandma, pa tudi Knjižničarstvo in
               založništvo ne bom več priglašala k besedi, ker sem ga mimo vaše volje, ampak nekako
               z logiko pokrivanja celotnega področja si sama vzela. Za to se oproščam.</p>
            </sp>
            <sp xml:id="SDZ4-Izredna-31-2007-11-27.sp208">

               <speaker>PREDSEDNIK FRANCE CUKJATI:</speaker>

               <p>Hvala. Še kdo o umetniških programih in amandmaju k temu programu? <stage>(Ne.)</stage></p>
               <p>Potem prehajamo na Medije in avdiovizualno kulturo. Imamo en amandma. Želi kdo
               razpravljati? <stage>(Ne.)</stage></p>
               <p>Prehajamo na Knjižničarstvo in založništvo. Imamo dva amandmaja. Želi kdo
               razpravljati? <stage>(Ne.)</stage></p>
               <p>Prehajamo na Ljubiteljsko kulturo, kjer imamo en amandma. Želi kdo razpravljati?
               <stage>(Ne.)</stage></p>
               <p>Gospa Širca, izvolite. Ljubiteljska kultura.</p>
            </sp>
            <sp xml:id="SDZ4-Izredna-31-2007-11-27.sp209">

               <speaker>MAJDA ŠIRCA:</speaker>

               <p>Samo še enkrat podčrtam, da bi ljubiteljski kulturi omogočili več manevrskega
               prostora, res da je bil ta amandma vložen tudi ob dejstvu, da se bo iztekel kulturni
               tolar. Prejšnji teden smo slišali, da temu ne bo tako, da v letu 2008 naj bi
               podaljšali tako imenovani kulturni evro, kar me veseli. Še bolj me bo veselilo, če se
               bo udejanjila obljuba ministra, da se bo usklajevanje o tem podaljšanem zakonu
               zgodilo na vseh nivojih. To se pravi, ne samo na nivoju koalicije.</p>
               <p>Hkrati pa bi pri tem opozorila še na eno anomalijo. Pri tem, ko so sredstva za
               ljubiteljsko kulturo izjemno majhna, se pa računa, da bi bilo lahko zelo dosti
               denarja za nekaj, kar ni v nobenem nacionalnem programu za kulturo, NPK-ju slavnemu,
               ki ni v nobeni resoluciji in ki ni tudi v nobeni koalicijski pogodbi pa kaj šele v
               programu kakšne politične stranke, je pa v programu proračuna in sicer že več let, ko
               država kar ekstenzivno podpira raziskave za izgradnjo druge Keopsove piramide v
               Sloveniji, se pravi letalskega muzeja. Zato je šlo v dosedanjem obdobju v letih 2006
               že kar nekaj denarja, vidim, da so želje tudi, da bi se to financiranje raziskovanja
               tega projekta nadaljevalo tudi v letu 2008 in 2009. V 2009 bi želeli, da to ne bi
               bilo konec koncev proračun, poslanci so glasovali v preteklosti za ta projekt, jaz
               mislim, da precej kratkovidno. Samo za 2007 in 2008, skratka ni več razlogov, poleg
               tega, če toliko let in če za toliko denarja, toliko časa raziskuješ, kako naj bi
               zgledal ta letalski muzej, nekaj moraš že vendarle raziskati in priti do nekih
               določenih dognanj. Imamo eno dognanje, ki je bilo postavljeno na samem začetku, ko se
               je ta projekt nekako pritajeno pojavil znotraj proračunskih postavk, in sicer, da naj
               bi stal 60 milijard tedanjih tolarjev. Tako se je začel ta letalski muzej, ki naj bi
               zgradili nekje pod Nanosom, ne glede na to, da Zveza ekoloških gibanj Slovenije močno
               nasprotuje in da Ministrstvo za okolje na to nič ne reče. Skratka, ta projekt za 60
               milijard nekdanjih tolarjev se evalvira, gospodarstvo se menda združi, nihče ne ve,
               koliko bo dala država, koliko gospodarstvo. Nihče ni še povedal ali to dejansko v
               Sloveniji rabimo ali morebiti ne bi vendarle prej zgradili tega nesrečnega NUK-a,
               Nacionalne univerzitetne knjižnice, ki ne stane 60 milijard, zagotovo pa ima že
               dovolj zahtev, da vendarle naj se enkrat se zgradi. Skratka, v Poslanski skupini
               ZARES mislimo, da tovrstnih nebuloz ne potrebujemo, podpirati, sam minister za
               kulturo je obljubil na odboru in razumela sem celo, da je kot lapsus, da je to
               sofinanciranje tega raziskovanja, proučevanja, populariziranja in tako naprej ostalo
               v letu 2009 in da bo umaknil. Tega ni umaknil, niti ni povedal, kam so šla tista
               sredstva za leto 2007, ki niso nastala kot študija, ker konec koncev nihče ne pozna
               teh študij, razen velikih želja za neko nacionalno videnje, zagotovo prevelikih, še
               posebej v trenutku, ko ključnih za nacijo res potrebnih projektov še nismo v teh
               16-ih letih zgradili. Hvala.</p>
            </sp>
            <sp xml:id="SDZ4-Izredna-31-2007-11-27.sp210">

               <speaker>PREDSEDNIK FRANCE CUKJATI:</speaker>

               <p>Hvala. Še kdo o ljubiteljski kulturi oziroma amandmaju k temu podprogramu?
               <stage>(Nihče.)</stage></p>
               <p>Potem imamo še en podprogram in sicer investicija na področju kulture. Želi kdo
               razpravljati? Izvolite, gospod Janc.</p>
            </sp>
            <sp xml:id="SDZ4-Izredna-31-2007-11-27.sp211">

               <speaker>KRISTIJAN JANC:</speaker>

               <p>Hvala lepa, gospod predsednik. Spoštovani predstavniki Vlade, minister, kolegice in
               kolegi.</p>
               <p>Ne toliko, kot ta zadnji amandma, predvsem v tem duhu, da se ponavlja zgodba zadnjega
               proračuna. Jaz verjamem, da določene potrebe zagotovo so po posameznih področjih in
               da so potrebe po več sredstvih, da so tudi upravičene lahko. Težko pa razumem, da pa
               vsi iščete vire pri Generalštabu Slovenske vojske. Ali je ta vojska tako
               nebodigatreba, ali ima preveč virov, a hkrati nekatere poslanske skupine govorijo,
               kako tej vojski država oziroma Vlada jemlje denar. Kaj je zdaj tukaj? Kje je tu
               konsistentnost? Enkrat tako, drugič tako, v isti poslanski skupini! Mislim, da je to
               neodgovorno, nekorektno od predlagateljev amandmajev, da po eni strani trdijo eno,
               delajo pa svoje amandmaje totalno drugače. Bodimo že enkrat iskreni, povejmo to, to!
               Kljub temu, da si želimo, tudi jaz in vsi vi, poslanci, še dodatne vire za posamezna
               področja, ki so lahko opravičljiva in verjetno tudi sedijo, ampak vendar 90 ali 80%
               amandmajev je izključno iz uporabnika Generalštaba Slovenske vojske. Ko smo pa tu
               sprejemali Zakon o Slovenski vojski, se spomnim takratnih poslancev opozicije, ko so
               govorili, da je premalo denarja, ni tega, ni onega. Danes pa taisti poslanci jemljejo
               denar Slovenski vojski. Težko razumeš. Hvala.</p>
            </sp>
            <sp xml:id="SDZ4-Izredna-31-2007-11-27.sp212">

               <speaker>PREDSEDNIK FRANCE CUKJATI:</speaker>

               <p>Hvala. Še kdo? <stage>(Ne.)</stage> Zaključujem razpravo o amandmajih k Predlogu proračuna Republike
               Slovenije za leto 2009. O vloženih amandmajih bomo odločali jutri v okviru
               glasovanj.</p>
               <p>S tem zaključujem ta del razprave.</p>
               <p>Prehajamo na <title>OBRAVNAVO NAČRTA RAZVOJNIH PROGRAMOV DOPOLNJENEGA PREDLOGA PRORAČUNA
                  ZA LETO 2009.</title>
               </p>
               <p>Odpiram prijave za razpravo. Prosim, da se prijavite vsi, ki želite razpravljati.
               Prijavljenih ni.</p>
               <p>S tem zaključujem razpravo. O načrtu razvojnih programov dopolnjenega predloga
               proračuna za leto 2009 bomo v skladu s časovnim potekom seje zbora odločali jutri, to
               je v sredo, 28. novembra 2007, v okviru glasovanj.</p>
               <p>Prehajamo na <title>RAZPRAVO O DOPOLNJENEM PREDLOGU PRORAČUNA ZA LETO 2009 V
                  CELOTI.</title>
               </p>
               <p>Preden prekinem to točko dnevnega reda, sprašujem, ali želi še kdo besedo o
               dopolnjenem predlogu proračuna za leto 2009 v celoti? <stage>(Ne.)</stage> Ker ne želi nihče več
               razpravljati, zaključujem razpravo. O dopolnjenem predlogu proračuna za leto 2009 v
               celoti bomo v skladu s časovnim potekom seje zbora odločali jutri v okviru
               glasovanj.</p>
               <p>S tem prekinjam to točko dnevnega reda.</p>
               <p>Prehajamo na <title>3. TOČKO DNEVNEGA REDA - OBRAVNAVA PREDLOGA ZAKONA O IZVRŠEVANJU
                  PRORAČUNOV REPUBLIKE SLOVENIJE ZA LETI 2008 IN 2009.</title>
               </p>
               <p>Predlog zakona je v obravnavo zboru predložila Vlada Republike Slovenije. Besedo
               dajem predstavniku Vlade za dopolnilno obrazložitev predloga zakona. Dr. Andrej
               Bajuk, minister za finance, izvolite, imate besedo.</p>
            </sp>
            <sp xml:id="SDZ4-Izredna-31-2007-11-27.sp213">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Spoštovane poslanke in poslanci! Pred letom dni sem
               vam ob sprejemu proračuna za leto 2008 dejal, da bo Vlada pred morebitnim predlogom o
               spremembah in dopolnitvah Zakona o izvrševanju proračuna za leto 2008 temeljito
               proučila ocene glede morebitnih sprememb v pričakovanem makroekonomskem scenariju, da
               bo ponovno proučila pričakovane učinke pri zmanjševanju javne porabe na podlagi
               takrat ravnokar sprejete zakonodaje, ter pričakovane učinke dodatnih sprememb
               zakonodaje, ki so bile še v pripravah ter vse druge možnosti za zagotovitev zadostnih
               finančnih sredstev v letu 2008, brez da bi bilo treba povišati stopnje DDV-ja. Leto
               kasneje sem vam potem, ko je vlada ponovno proučila gospodarsko stanje Slovenije,
               oktobra ob predstavitvi, letos ob predstavitvi proračunskega memoranduma za leti 2008
               in 2009 zagotovil, da ne bo potrebno nikakršno zvišanje stopnje DDV-ja. Zakon o
               javnih financah predvideva, da se bodo posebnosti, ki so vezane na izvrševanje
               proračuna do določenega leta uredile v Zakonu o izvrševanju proračuna, ki je predmet
               današnje obravnave. Ob razpravi letnega zakona je potrebno upoštevati, da je osnovni
               cilj predlaganega zakona uzakonitev rešitev, ki bodo omogočile nemoteno izvrševanje
               sprejetega zakona. Zakon o izvrševanju proračuna določa obseg zadolževanja in
               dovoljenih poroštev države, obseg zadolžitve javnega sektorja na ravni države in v
               posameznem letu, poleg tega pa ureja posebna pooblastila Vladi in ministrstvu,
               pristojnemu za finance. Pomembna so predvsem pooblastila za prerazporejanje pravic
               porabe v sprejetem proračunu in zadolževanje Vlade v okviru fiskalnega
               stabilizatorja.</p>
               <p>Naj poudarim, da predlagani zakon ne spreminja bistveno materije Zakona o izvrševanju
               proračunov za leti 2007 in 2008. Med namenskimi prejemki in izdatki zakon med drugim
               na novo prepoznava prihodke donacij finančnih mehanizmov, ki jih Slovenija prejme na
               podlagi sklenjenih pogodb med Republiko Slovenijo in državami, ki niso članice EU in
               se uporabijo samo na način kot ga določi donator.</p>
               <p>Poleg navedenega predlagani zakon podeljuje službi, pristojni za lokalno samoupravo
               in regionalno politiko pooblastilo, da o prerazporeditvah med proračunskimi
               postavkami regionalna infrastruktura, to se pravi lokalne ceste, regionalna
               infrastruktura, opremljanje zemljišč in regionalna politika ali komunala, odloča brez
               omejitev. Takšna zakonitost se zdi smiselna, saj se uvaja le za prerazporejanje
               pravic porabe med proračunskimi postavkami regionalne infrastrukture.</p>
               <p>Predlagani zakon kot novost uvaja izjemo in določa, da se obveznosti iz naslova
               odškodninske odgovornosti države za škodo, ki je posledica napačne odločitve sodnika
               plačujejo v breme sredstev pravobranilstva. Takšna uzakonitev je smiselna, saj mora
               sodnik odločati nepristransko, kar pa je zagotovljeno le v slučaju, da se obveznosti
               ne plačujejo v breme sredstev sodišča.</p>
               <p>Predlog zakona tudi nekoliko spreminja v trenutno veljavnem letnem zakonu določen
               obseg zadolževanja in obseg predvidenih danih poroštev ter višino odstopljenih virov
               občinam in višino poplačnine v skladu z veljavnim Zakonom o financiranju občin.</p>
               <p>Poleg navedenega zakon določa, da se v letu 2008 Državnemu zboru ne predloži predloga
               sprememb proračuna za leto 2010 in sicer iz razloga, ker bodo v letu 2008 v Republiki
               Sloveniji potekale parlamentarne volitve.</p>
               <p>In končno, ne glede na vse to, kar je bilo že navedenega menimo, da bo prihodnje leto
               kljub temu potrebno predložiti Državnemu zboru predlog sprememb proračuna za leto
               2009, in sicer predvsem iz razloga uvedbe pokrajin, v kolikor bo ta zakonodaja
               dejansko sprejeta v tem Državnem zboru. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp214">

               <speaker>PREDSEDNIK FRANCE CUKJATI:</speaker>

               <p>Hvala. Predlog zakona je obravnaval Odbor za finance in monetarno politiko kot
               matično delovno telo. Prosim predsednika odbora gospoda Starmana za predstavitev
               poročila odbora.</p>
            </sp>
            <sp xml:id="SDZ4-Izredna-31-2007-11-27.sp215">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Vse skupaj prav lepo pozdravljam! Odbor
               Državnega zbora Republike Slovenije za finance in monetarno politiko je na svoji 33.
               seji dne 24.11. obravnaval tudi predlog Zakona o izvrševanju proračuna v Republiki
               Sloveniji za leti 2008 in 2009. Predlog je predložila Vlada Republike Slovenije. Na
               seji je prisostvoval minister pristojen za finance, predstavnice oziroma predstavniki
               Vlade iz finančnega ministrstva in predstavnici Zakonodajno-pravne službe Državnega
               zbora. Kot dodatno delovno gradivo je zbor prejel pregled amandmajev, ki so jih
               vložili kvalificirani predlagatelji, in sicer amandmaje Poslanske skupine LDS k 29.,
               40. in 42. členu z dne 3.10.2007, amandma Poslanske skupine Zares k 29. členu z dne
               16.10.2007 ter amandma Poslanske skupine Slovenske demokratske stranke, Poslanske
               skupine Nove Slovenije, Poslanske skupine Slovenske ljudske stranke in Poslanske
               skupine Demokratične stranke upokojencev k 26. členu z dne 21.11.2007. V pregled
               amandmajev so bili vključeni tudi predlogi za amandmaje odbora na podlagi mnenja
               Zakonodajno-pravne službe. Zakonodajno-pravna služba je podala pripombe k nekaterim
               členom, ki so razvidni iz samega poročila. Kasneje po razpravi je predstavnica
               Zakonodajno-pravne službe poudarila, da ti predlogi amandmajev odbora v pretežni meri
               upoštevajo navedena opozorila. V nadaljevanju razprave je bilo glede na mnenje
               Zakonodajno-pravne službe posebej izpostavljeno določilo 112. člena zakonskega
               predloga in ob tem amandma odbora v nakazani smeri dopolnjen. V zaključku je bilo s
               strani Zakonodajno-pravne službe predloženo, da naj bi bilo posamezni redakcijski
               popravki v besedilo vključeni že v fazi oblikovanja dopolnjenega predloga, in sicer v
               šestem odstavku 20. člena, četrtem odstavku 22. člena in v drugem odstavku 22. člena
               zakonskega predloga.</p>
               <p>Iz obrazložitve zakonskega predloga izhaja, da upoštevaje specifično pravdno naravo
               zadevanega zakona slednji predstavlja neposredni pogoj za uveljavitev in nemoteno
               izvrševanje državnega proračuna, analogno v materialno pravnem pogledu besedilo poleg
               obsega zadolževanja oziroma dovoljenih sredstev poroštev same države določa tudi
               obseg zadolžitve javnega sektorja na navedenem nivoju v posameznem letu. Odbor je
               sprejel amandmaje, ki so bili predlagani kot amandmaji odbora in sprejel je tudi
               amandma poslanskih skupin koalicije k 26. členu, amandmajev Poslanskega kluba LDS k
               29., 40. in 42. ni sprejel, kakor tudi ne Poslanske skupine Zares k 29. členu.
               Amandmaji, ki so bili izglasovani, so urejeni v dopolnjen predlog zakona, katerega
               predlagamo, da Državni zbor tudi sprejme.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp216">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Sledi predstavitev stališč poslanskih skupin. Gospod Vili Trofenik, bo predstavil
               stališče Poslanske skupine Zares.</p>
            </sp>
            <sp xml:id="SDZ4-Izredna-31-2007-11-27.sp217">

               <speaker>VILI TROFENIK:</speaker>

               <p>Hvala za besedo, gospod predsednik. Še enkrat lep pozdrav vsem prisotnim.</p>
               <p>Zakon o izvrševanju proračuna, kot vsak zakon v dosedanjih letih o podobni vsebini,
               je tudi predložen Zakon o izvrševanju proračuna za leti 2009 in 2008, predvsem
               tehnični zakon, ki definira potrebne postopke za izvrševanje vsakoletnega proračuna.
               Poleg tega pa je to tudi v nekaterih delih globoko vsebinski zakon, zlasti pri
               definiranju pripadajočih sredstev četrti javni blagajni, to je odstopljenim sredstvom
               občinam, višini zadolževanja in državnega proračuna, višini jamstev, prodaji
               državnega proračuna, tako stvarnega, mislim, državnega premoženja, tako stvarnega,
               kot finančnega. In še kaj, o čem drugem.</p>
               <p>Glede na predloženo besedilo Zakona o izvrševanju proračuna za leti 2008 in 2009
               želimo opozoriti predvsem na naslednja, po naši presoji, sporna določila.</p>
               <p>Prvič. Odstopljena sredstva občinam, dohodnina, se za leto 2008, glede na leto 2007
               povečuje v globalu za 4,8%, ob le 3,5% povečanju povprečnine, kar je bistveno manj,
               kot se povečuje ostanek dohodnine, ki ostaja v proračunu, ki znaša, to povečanje,
               19,8%. Za leto 2009 je situacija podobna. Dohodnina, ki ostaja v državnem proračunu,
               se po predloženih proračunskih dokumentih povečuje za 20%, odstopljena dohodnina
               občinam pa v globalu le za 7,6% oziroma glede na povprečnino le za 5,7%.</p>
               <p>Druga pripomba se nanaša na predvideno kvoto zadolževanja državnega proračuna. V naši
               poslanski skupini smo predlagali amandma, ki naj bi znižal to predvideno kvoto
               dovoljenega zadolževanja, ki je po naši presoji absolutno prevelika, zlasti ob
               upoštevanju javnofinančne situacije ali če hočete kondicije. Zaradi tega ne
               pričakujemo spremembe, saj ni pričakovati realno, da bi se na samem plenarnem
               zasedanju odločitev glede tega amandmaja bila kaj drugačna, kot na matičnem delovnem
               telesu.</p>
               <p>Tretja naša pripomba se nanaša na prevelika in, se bojim, škodljiva pooblastila o
               povečanju pooblastil o prerazporejanju sredstev med posameznimi proračunskimi nameni,
               zlasti še to, kar je bilo tudi v uvodu poudarjeno, na področju regionalne
               infrastrukture.</p>
               <p>Četrta pripomba se nanaša na zagotavljanje sredstev za plače pripravnikov in
               sekundarjev v zdravstvu. Na tem področju zakon predvideva, da te stroške prenese v
               nasprotju z osnovnim zakonom na blagajno Zavoda za zdravstveno zavarovanje, to pomeni
               eno nevarnost, da se finančna situacija v omenjenem zavodu poslabša, v končni
               posledici pa se s tem ogroža pravice zavarovancev s področja zdravstvenega
               zavarovanja in še več kar bo možno pozneje podrobneje pojasniti v diskusiji.</p>
               <p>Zaradi navedenega, pa še mogoče zaradi česar, kar nisem posebej izpostavil, pač v
               naši poslanski skupini takšnega Zakona o izvrševanju proračuna ne moremo podpreti.
               Hvala lepa.</p>
            </sp>
            <sp xml:id="SDZ4-Izredna-31-2007-11-27.sp218">

               <speaker>PREDSEDNIK FRANCE CUKJATI:</speaker>

               <p>Hvala. Gospod Sašo Peče bo predstavil stališče Poslanske skupine Slovenske nacionalne
               stranke. Prosim.</p>
            </sp>
            <sp xml:id="SDZ4-Izredna-31-2007-11-27.sp219">

               <speaker>SAŠO PEČE:</speaker>

               <p>Spoštovani prisotni! V Poslanski skupini Nacionalne stranke ne štejemo, da gre za
               tehnični zakon, ko govorimo o Predlogu zakona o izvrševanju Proračuna Republike
               Slovenije za leti 2008 in 2009. Po naši oceni gre še za kako vsebinski zakon,
               predvsem pa gre za zakon, ki bi ga lahko z drugimi besedami poimenovali
               prerazporejanje proračunskih sredstev oziroma dodatna pooblastila Ministrstvu za
               finance. Po moji osebni oceni s tem kršimo ne samo ustavno določeno kategorijo
               oblasti v naši državi, torej, da je Državni zbor zakonodajalec in da je Vlada
               Republike Slovenije le izvrševalec svojih nalog. Po naši oceni s tovrstnimi zadevami
               kot je zakon, ki je danes pred nami, torej grobo posegamo v ustavno načelo delitve
               oblasti.</p>
               <p>Drugo dejstvo, iz katerega bi rad v nadaljevanju izhajal pa je to, da bi bilo
               verjetno mnogo bolj smiselno, če bi se v tem trenutku srečali samo z Zakonom o
               izvrševanju proračuna za leto 2008, kajti dejstvo je, da se bomo z omenjenim aktom
               ravno zaradi v njegovem nazivu letnice 2009 še srečali oziroma ga dopolnjevali, kar
               pomeni spreminjali. Rad pa bi poudaril nekaj bistvenih elementov navkljub temu, da
               vem, da tovrstni elementi ne bodo vključeni v čistopis omenjenega zakona.</p>
               <p>In sicer, prvič, da bi v okviru splošnih določb v opredelitvi pojmov v 1. členu bilo
               potrebno opredeliti, torej poleg samega izvrševanja zadolževanja poroštev države,
               odstopljenih virov občin in višini povprečnine ne nazadnje tudi pogoje iz naslova
               podjetij v državni lasti in tisto, kar bi bilo po moji oceni še kako potrebno
               opredeliti v omenjenem zakonu že splošen termin, torej kupnine iz prodaje državnega
               premoženja. Dejstvo je, da omenjeni akt pred nami v temu trenutku - se opravičujem -
               to seveda zanemarja. Zakaj zanemarja? Po moji oceni ali pa zaradi črnogledosti, ki
               izvira iz preteklih ravnanj te in pa prejšnje Vlade, predvsem v zasledovanju
               netransparentnosti.</p>
               <p>V nadaljevanju, v uporabi pomena uporabljenih pojmov, mislim da bi morali, v kolikor
               bi hoteli težiti zakonskim razpravam ne samo javnofinančnim razpravam, opredeliti in
               ne več v domeni Ministrstva za finance prepuščati opredelitev pojma proračunskega
               uporabnika in nenazadnje kupnine iz naslova državnega premoženja. Dejstvo je, da je
               to v domeni, torej naj si bo uporabnik, proračunski, kot primer Rimskokatoliške
               cerkve, za katerega Ministrstvo za finance trdi, da ni. Drugače dejansko pa vsi vemo,
               da na podlagi obstoječih zakonov in obveznosti, ki jih omenjeni zakoni nosijo do
               proračuna Republike Slovenije, ta le to je.</p>
               <p>Glede na to, da je kar nekaj pripomb, se bom dotaknil samo tistih členov, ki mislim,
               da dajejo pretirano pooblastilo Ministrstvu za finance. In sicer iz naslova 7. člena,
               torej da se dovoli, da se med letom odprejo nove postavke. Gospodje in gospe, mi smo
               zakonodajna veja oblasti in Vlada Republike Slovenije na ta način diskreditira ne
               samo razpravo okoli proračuna Republike Slovenije za katerokoli leto, ampak si v roke
               jemlje tudi tisti odločilni element, to je odločanje o posameznih končnih uporabnikih
               javnofinančnih sredstev. V 14. členu govorimo, Vlada Republike Slovenije ga imenuje
               Ukrepi za uravnoteženje proračuna v letih 2008 in letu 2009. Ne gre za nič drugega
               kot za dodatno zadolževanje in mislimo, da so tovrstni netransparentni načini ali pa
               lepo zveneče besede v oklepaju, napisane pred vsebino posameznega člena, enako, kot
               prej rečeno, popolna ignoranca Državnega zbora in pa s tem državljank in državljanov
               Republike Slovenije.</p>
               <p>Kar se tiče prerazporeditev pravic porabe, o katerih odloča Vlada Republike Slovenije
               z naslova 18. člena, so po naši oceni preohlapni, kakor tudi vsebina 21. člena, kjer
               skozi vse alineje se dodatno pooblašča Ministrstvo za finance ter Vlada Republike
               Slovenije. Ob temu bi izpostavil, po moji oceni skoraj da lastno pobožno željo, to je
               predvsem to, da bi vsaj zavezali Ministrstvo za finance ali pa Vlado Republike
               Slovenije, da bi v nekem rokovniku obvestila o vseh aktivnostih Državni zbor. Ampak
               žal niti toliko ne pomenimo Vladi Republike Slovenije.</p>
            </sp>
            <sp xml:id="SDZ4-Izredna-31-2007-11-27.sp220">

               <speaker>PREDSEDNIK FRANCE CUKJATI:</speaker>

               <p>Hvala. Gospod Vili Rezman bo predstavil stališče Poslanske skupine Demokratične
               stranke upokojencev. Prosim.</p>
            </sp>
            <sp xml:id="SDZ4-Izredna-31-2007-11-27.sp221">

               <speaker>VILI REZMAN:</speaker>

               <p>Hvala lepa gospod predsednik. Zadržki Poslanske skupine DeSUS niso tako veliki, da bi
               povzročili pomisleke v zvezi s potrebno podporo Zakonu o izvrševanju proračuna
               Republike Slovenije. Mi ga razumemo tako rekoč kot dvojček k proračunu kot njegovo
               hrbtno stran in mi menimo, da oziroma vemo, da bi bil tako rekoč pod moratorijem bil
               proračun, če ne bi imeli tudi Zakona o izvrševanju Proračuna Republike Slovenije. Ta
               zakon namreč uveljavlja proračun, uzakonja rešitve in brez teh rešitev ne bi bilo
               mogoče izvajati zakonskih obvez, obvez iz pogodb, obvez iz načrtov razvojnih
               programov, ne bi bilo mogoče financirati proračunov občin in tako naprej in tako
               naprej. To, kar ta zakon omogoča, je potrebno izvajati tekoče, potrebno je izvajati
               tako, da ni pri tem prevelikih motenj in zato mi menimo, da je prav, da ga sprejmemo
               sočasno s proračunom in da ga sprejmemo tudi po nujnem postopku.</p>
               <p>Zakon o izvrševanju Proračuna Republike Slovenije določa sestavo, določa način
               izvrševanja, določa obseg zadolževanja poroštev, določa tudi povprečnino in
               odstopljene vire, kakor smo danes že slišali, in vse to je predpogoj za normalno
               funkcioniranje tudi četrte blagajne, torej funkcioniranje občin po naši državi. Zakon
               pa omogoča tako Vladi kot Ministrstvu za finance, da v primeru, ko se zgodi kaj
               nepredvidenega, ko se razmere spremenijo, lahko ukrepa tako, da zadržuje kakšno
               izvajanje pri posamičnem porabniku ali pa tako, da ob uporabi fiskalnega
               stabilizatorja omogoči izvajanje programov, ki bi sicer ne bili izvedeni. Slišali smo
               sicer, da bi naj bil proračun umaknjen ali da bi naj bil radikalno iz fundamenta
               spremenjen tako, da bi po mnenju predlagatelja iz procikličnega postal proticikličen,
               ampak domnevam, da te želje ne bodo uslišane in da torej Zakon o proračunu oziroma
               proračun bo sprejet in da zato potrebujemo tudi zakon o njegovem izvrševanju.
               Poslanska skupina DeSUS ga bo zato brez prevelikih zadreg podprla.</p>
               <p>Mi sicer nismo preslišali nekaterih opozoril Zakonodajno-pravne službe in bilo bi
               bolje, če bi bila upoštevana prav vsa mnenja in tudi nismo spregledali opozoril, ki
               so bila z amandmaji predlagana k členom, ki so bili navedeni, k 29., 40. in 42. Ne
               ocenjujemo vsi enako teh amandmajev. Mi menimo, da je obseg kredita še sprejemljiv in
               da se je Vlada in koalicija odločila, da v tem letu in v naslednjem ne bo
               favorizirala predvsem proračunskih rezerv, ampak izpeljavo projektov iz načrta
               razvojnih programov. Ocenjujemo, da je možnost zagovarjati financiranje sekundariata
               in pripravništva tako kot je Vlada predlagala in tudi se strinjamo z razlago Vlade v
               zvezi z neuvrščanjem v te proračune sredstev oziroma postavk za pokrajine, ki jih še
               ni in menimo, da je prav, da res ne bi prehitevali z dvoletnim proračunom, preden
               bodo izvedene volitve v naslednjem letu.</p>
               <p>Torej, to so tudi razlogi, zakaj teh amandmajev nismo podprli in zakaj bomo podprli
               Zakon o izvajanju proračuna Republike Slovenije.</p>
            </sp>
            <sp xml:id="SDZ4-Izredna-31-2007-11-27.sp222">

               <speaker>PREDSEDNIK FRANCE CUKJATI:</speaker>

               <p>Hvala. Gospod Rudi Veršnik bo predstavil stališče Poslanske skupine Slovenske
               demokratske stranke. Prosim.</p>
            </sp>
            <sp xml:id="SDZ4-Izredna-31-2007-11-27.sp223">

               <speaker>RUDI VERŠNIK:</speaker>

               <p>Hvala za besedo, gospod predsednik. Lep pozdrav vsem prisotnim! Zakon o izvrševanju
               proračuna je sestavni del proračunov za leto 2008 in 2009, ki ju sprejemamo danes in
               jutri, ter obvezen sestavni del za njuno izvrševanje. Zakon o izvrševanju proračuna
               <stage>(ali krajše ZIPRIS)</stage> uzakonja rešitve, ki bodo omogočale nemoteno in tekoče
               izvrševanje sprejetih proračunov. Zakon o izvrševanju proračuna je razdeljen na deset
               poglavij, od splošnih določb o sestavi proračuna, osnovnega poglavja o izvrševanju
               proračuna, obsegu zadolževanja in poroštev države ter javnega sektorja in prevzem
               dolga, poglavja upravljanja in prodaje finančnega premoženja, obsega zadolževanja,
               poglavja o odstopljenih virih občinam, razpolaganju s sredstvi za plače, poglavja o
               usklajevanju pogodbenih obveznosti, posebnih določb in na koncu do prehodnih in
               končnih določb.</p>
               <p>Kot zanimivost naj povem nekaj podatkov iz predloga Zakona o izvrševanju
               proračuna.</p>
               <p>5. poglavje govori o obsegu zadolževanja, zato je prav, da navedem tudi nekaj
               številk. V letu 2008 se država namerava v skladu s predlogom zadolževati v višini 1,5
               milijarde evrov, v letu 2009 pa bistveno manj, skoraj za polovični znesek, v višini
               868 tisoč in še nekaj evrov.</p>
               <p>V 6. poglavju je urejeno financiranje občin, kjer je predviden za leto 2008 znesek
               dohodnine v višini 927 milijonov in še nekaj evrov, kar predstavlja 10,46% celotnih
               izdatkov proračuna za to leto. V letu 2009 se za financiranje občin namenja 7,5% več
               dohodnine, kar v absolutni številki pomeni 998 in še nekaj evrov.</p>
               <p>Seveda je v Predlogu zakona o izvrševanju proračuna Republike Slovenije še več
               omejitev in opredelitev ter navodil za izvrševanje proračuna za leto 2008 in 2009.
               Dovolite, da opozorim na valute pri plačevanju obveznosti, ki so relativno dolge in
               predvsem niso zgled gospodarstvu, kar prav gotovo ni dobro.</p>
               <p>V Slovenski demokratski stranki smo že najavili podporo spremembam proračuna 2008 in
               dopolnjenem predlogu proračuna 2009, zato napovedujemo tudi podporo Zakonu o
               izvrševanju proračuna Republike Slovenije za leto 2008 in 2009. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp224">

               <speaker>PREDSEDNIK FRANCE CUKJATI:</speaker>

               <p>Hvala. Mag. Milan M. Cvikl, bo predstavil stališče Poslanske skupine Socialnih
               demokratov. Prosim.</p>
            </sp>
            <sp xml:id="SDZ4-Izredna-31-2007-11-27.sp225">

               <speaker>MAG. MILAN M. CVIKL:</speaker>

               <p>Gospod predsedujoči, poslanke in poslanci, državljani in državljanke.</p>
               <p>Vse, kar danes počnemo in kar bomo počeli jutri pri glasovanju o amandmajih je glede
               na določbe Zakona o izvrševanju proračuna popolnoma irelevantno. Zakon o izvrševanju
               proračuna Republike Slovenija za leti 2008 in 2009 je v določeni meri predvsem z
               vsebinsko spremembo definicije pojmov in z drugačnim tekstom o prerazporejanju pravic
               uporabe dal vladi možnost, da danes uveljavljene amandmaje oziroma jutri pri
               glasovanju s strani koalicije in še drugih o uveljavljenem amandmaju, bodisi uveljavi
               ali pa ne. Neposredni uporabnik lahko namreč v svojem načrtu samostojno, brez
               omejitve prerazporeja pravice porabe v okviru istega podprograma. Potem lahko naredi
               15% med programi in 3% na ravni celotnega državnega proračuna. Mi smo v skoraj mesec
               in pol trajajoči razpravi o državnem proračunu v Državnem zboru ta proračun
               spremenili mogoče za pol odstotka bruto domačega proizvoda ali če hočete za približno
               mogoče procent in pol, 1,6% državnega proračuna. Vlada pa lahko do 3%, torej še
               enkrat več spremeni ta proračun. To je prvo. Torej, ne glede na napore gospoda
               sedanjega ministra za finance, ko je bil še opozicijski poslanec ima vlada s temi
               dikcijami, s spremembami definicij veliko večje možnosti dejansko spoštovati ali ne
               spoštovati voljo Državnega zbora.</p>
               <p>Drugo, zgodba tako imenovanih odstopljenih sredstev občin. Danes boste izglasovali s
               potrditvijo tega ZIPRO-a. Mi temu ZIPRO-u nasprotujemo. Nadaljevanje neustavnosti 8.
               člena Zakona o financiranju občin tudi v letu 2009. Vsebinsko pa boste danes
               izglasovali, da bo v letu 2008 in 2009 padec deleža dohodnine za občine, ki je bil še
               leta 2007 49% padel na 42%. Občine bi morale, če bi teksti glede glavarine in
               odstopljenih virov sredstev bili takšni kot to odraža gospodarska rast na boljšem za
               približno 7 krat 23 milijonov, približno 150, 160 milijonov evrov. To možnost ste z
               zaprtjem členov pri ZIPRO-u poslanci vladajoče koalicije omogočili.</p>
               <p>In tretje, ta ZIPRO je predvsem, ko pogledamo številke, zakon o povečevanju možnosti
               zadolževanja. Vlada Republike Slovenije pravi, saj nam delež dolga v BDP-ju pada.
               Ampak poglejte si številke. Možnost zadolževanja v letu 2008 dodatnih milijardo 573
               milijonov, leta 2009 dodatnih 868 milijonov evrov in poroštev v letu 2008 dodatnih
               milijardo 43, in v letu 2009 dodatnih milijardo 160. Če to seštejete je to dodatne
               4,5 milijarde evrov možnosti neposrednega ali posrednega zadolževanja države in z
               njimi povezanih institucij. Zato reči, da bo ta ZIPRO, skupaj s proračunom, Slovenijo
               v letu 2008-2009, kot ekonomisti pravimo, na nek način umiril, da bo to zakuhano
               ekonomijo umiril, seveda temu ne bo tako, ampak je ta ZIPRO s številkami, ki so v
               njemu predvideni, predvsem zelo proinflacijsko naravnana zakonodaja, ki jasno izraža
               visoka inflacijska pričakovanja, ki jih gojijo ministri Vlade Republike Slovenije za
               to, da izpolnijo takšne ali drugačne lokalne in še kakšne obljube.</p>
               <p>Mi, v Poslanski skupini Socialnih demokratov ne podpiramo predloga sprememb proračuna
               za leto 2008 in zato .../Opozorilni znak za konec razprave./... tudi podpreti
               predloga sprememb oziroma ZIPRA, ki tako na takšen proinflacijski način urejuje
               slovensko narodno gospodarstvo.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp226">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospod Milan Petek, bo predstavil stališče Poslanske skupine Liberalne demokracije
               Slovenije.</p>
               <p>Prosim.</p>
            </sp>
            <sp xml:id="SDZ4-Izredna-31-2007-11-27.sp227">

               <speaker>MILAN PETEK:</speaker>

               <p>Lepo pozdravljeni.</p>
               <p>V Liberalni demokraciji Slovenije smo pri obravnavi Zakona o izvrševanju proračuna
               Republike Slovenije za leto 2008 in 2009 posebno pozornost posvetili zadolževanju
               države, ki jo zakon opredeljuje v svojem 29. členu. Menimo, da bi morala višina, do
               katere se lahko država zadolži v računu financiranja terjatev in naložb ter odplačila
               dolgov v računu financiranja, biti v letu 2000 enaka, kot v 2009. Zaradi tega smo
               predlagali znižanje višine zadolžitve v letu 2008 iz ene milijardo 573 tisoč evrov na
               868 tisoč evrov. Žal amandma ni bil sprejet, in naš pomislek je bil nerazumljen. Pri
               tem ostajamo še nadalje pri trditvah, da bi morala v času visoke gospodarske rasti
               država ustvariti presežke in znižati obseg zadolževanja. Predlagani 29. člen pa daje
               Vladi manevrski prostor za večje zadolževanje, ki ga bo po našem prepričanju v
               volilnem letu tudi obilno izkoristila.</p>
               <p>Vlada je v 40. členu Zakona o izvrševanju proračuna zapisala, da se neglede na
               določbe zakona, ki ureja zdravniško službo in zakona, ki ureja zdravstveno dejavnost,
               zdravnikov pripravnikov in sekundarjev, zagotavljajo ta sredstva iz Zavoda za
               zdravstveno zavarovanje Slovenije. Obrazložitev navaja, da gre za izjemo. Menimo, da
               je v tem primeru zakonska podlaga jasna. Zagotavljanje sredstev za plače zdravnikov
               pripravnikov in sekundarjev in drugih pripravnikov v zdravstvenih poklicih urejata
               dva zakona - Zakon o zdravniški službi in Zakon o zdravstveni dejavnosti, v katerih
               je zapisano, da sredstva zagotavlja državni proračun. To je evropska praksa, saj mora
               država zagotavljati izobraževanje in usposabljanje zdravstvenih delavcev kot svojo
               izvirno nalogo na področju zdravstvenega varstva. Zavod pa je dolžan skladno z
               veljavnimi predpisi financirati le zdravstvene storitve in nekatere denarne dajatve,
               ki so pravica iz obveznega zdravstvenega zavarovanja. Zaradi navedenega je 40. člen
               ZIPR-a sporen, saj nima zakonske podlage in je po naši presoji takšno prerazporejanje
               sredstev nezakonito. Takšno spremembo na prihodkovni strani bi bilo mogoče storiti le
               ob spremembah prej omenjenih zakonov. V tem primeru gre za krpanje proračunske luknje
               in prelaganje obveznosti na zavod zaradi česar sklepamo, da bo zaradi povišanja teh
               sredstev ostalih pravic iz naslova, ki jih zavod mora zagotavljati, manj. Zaradi
               navedenega bo očitno morala ministrica za zdravje predlagati ministru za finance celo
               povečanje prispevnih stopenj v prispevku za obvezno zdravstveno zavarovanje, to
               potrjuje razprava državnega sekretarja dr. Žiberna na Odboru za zdravstvo dne
               9.11.2007, ko je poslancem povedal, da bo počasi potrebno razmisliti o povišanju
               prispevne stopnje za zdravstvo. To so njegove besede. Z zvišanjem prispevne stopnje
               se bodo delojemalcem znižale neto plače ali pa se bo v primeru povečanja prispevnih
               stopenj delodajalcem povečala obremenitev gospodarstva in s tem znižala gospodarska
               rast.</p>
               <p>V Liberalni demokraciji Slovenije smo že v letu 2000 opozarjali na prenašanje
               obveznosti iz državnega proračuna na Zavod za zdravstveno zavarovanje Slovenije za
               zagotavljanje sredstev za plače pripravnikov in sekundarjev v zdravstvu. Posledica
               teh opozoril in neupoštevanja teh opozoril je in bo znižanje obsega pravic in manjše
               število tudi sekundarjev in pripravnikov.</p>
               <p>V Poslanski skupini LDS pritrjujemo tistim, ki ugotavljajo, da je Vlada ob obravnavi
               ZIPR-a za leti 2008 in 2009 ponovno dokazala, da ni sposobna pripraviti zakona, ki ne
               bi doživel mnogih pripomb Zakonodajno-pravne službe Državnega zbora, pa čeprav to že
               počenja tretjič. In ker Vlada ni pritrdila našim predlogom za spremembo 29. člena,
               torej zadolževanje in 40. člena, torej sekundarji in pripravniki v zdravstvu. In ker
               Vlada noče in, kot izgleda, ne namerava popraviti neustavnih zakonskih določil o
               financiranju občin tako v proračunu kot v ZIPR-u Predloga zakona o izvrševanju
               proračuna za leti 2008 in 2009 v Liberalni demokraciji Slovenije ne bomo podprli.</p>
            </sp>
            <sp xml:id="SDZ4-Izredna-31-2007-11-27.sp228">

               <speaker>PREDSEDNIK FRANCE CUKJATI:</speaker>

               <p>Hvala. Gospod Ciril Testen bo predstavil stališče Poslanske skupine Nove Slovenije.
               Prosim.</p>
            </sp>
            <sp xml:id="SDZ4-Izredna-31-2007-11-27.sp229">

               <speaker>CIRIL TESTEN:</speaker>

               <p>Predsednik, predstavniki Vlade, poslanke in poslanci! V Poslanski skupini Nove
               Slovenije želimo skladno s proračunskimi načeli zagotoviti učinkovito in gospodarno
               rabo proračunskih sredstev. Ker je le-ta brez sprejema Predloga zakona o izvrševanju
               proračuna praktično nemogoča, bomo predlog zakona podprli.</p>
               <p>Osnovna vsebina, ki jo mora urediti zakon o izvrševanju proračuna za posamezno leto
               je opredeljena v 5. členu Zakona o javnih financah. Med drugim mora biti določen
               obseg zadolževanja in vseh predvidenih poroštev države ter obseg zadolžitve javnega
               sektorja na ravni države. Predviden je zgornji limit, torej najvišja dopustna meja,
               ki jo lahko proračun doseže v primeru, da bi prišlo do spremenjenih gospodarskih
               razmer.</p>
               <p>V Poslanski skupini Nove Slovenije zagovarjamo restriktivno načrtovanje javnih
               financ, še bolj pa racionalno obnašanje proračunskih uporabnikov. Prepričani smo, da
               je pomembnejše kot določitev dovoljenega obsega zadolževanja, gospodarno obnašanje
               vseh proračunskih uporabnikov. Za odzivanje na spremenjeno gospodarsko okolje pa
               morata država in minister za finance imeti ustrezne vzvode. Največja nevarnost pri
               izvrševanju proračuna je namreč premajhna prilagodljivost proračunskih izdatkov
               makroekonomskemu okolju. Zadolževanje je zgolj eden od teh. Še vedno namreč predlog
               Zakona o javnih financah ohranja tudi druge vzvode za uravnoteženje proračuna v
               izjemnih primerih. Naj spomnim na finančni stabilizator, avtomatski rebalans, pa tudi
               začasno izvrševanje proračuna in rebalans. Te vzvode lahko v okviru pooblastil, ki
               jih določa predlog zakona uporabi minister za finance oziroma Vlada.</p>
               <p>Prvič se s predlogom Zakona o izvrševanju proračuna glede na določbe novega Zakona o
               financiranju občin določa tudi povprečnina in prihodki občin iz naslova davkov in
               drugih prihodkov državnega proračuna, ki pripadajo občinam. Primeren obseg sredstev
               za financiranje z zakonom določenih nalog občin na prebivalca je bil za leti 2007 in
               2008 določen z zakonom o financiranju občin. Predlog zakona o izvrševanju proračuna
               glede na spremenjena makroekonomska izhodišča določa novo povprečnino za leto 2008 in
               povsem na novo za leto 2009.</p>
               <p>V Poslanski skupini Nove Slovenije smo prepričani, da je spremenjeni način
               financiranja občin predvsem za manj razvite občine primernejši in ugodnejši ter da se
               obseg sredstev, ki so namenjena občinam še naprej veča. Ker sprejem predloga Zakona o
               izvrševanju proračunov za leti 2008 in 2009, v bistvu predstavlja pogoj za
               uveljavitev proračunov, bomo v Poslanski skupini Nove Slovenije predlog podprli.</p>
            </sp>
            <sp xml:id="SDZ4-Izredna-31-2007-11-27.sp230">

               <speaker>PREDSEDNIK FRANCE CUKJATI:</speaker>

               <p>Hvala. Gospod Marijan Drofenik bo predstavil stališče Poslanske skupine Slovenske
               ljudske stranke. Prosim.</p>
            </sp>
            <sp xml:id="SDZ4-Izredna-31-2007-11-27.sp231">

               <speaker>MARIJAN DROFENIK:</speaker>

               <p>Predsednik, spoštovani minister s sodelavci, poslanke, poslanci!</p>
               <p>Zakon o izvrševanju proračunov je pravzaprav prvi pravno nujni zakon, ki ga je treba
               sprejeti, da se uveljavijo proračuni, na katere se nanaša in da se na njegovi podlagi
               lahko začne tudi izvajanje proračunov. S tem zakonom določamo predvsem obseg
               zadolževanja in poroštev Republike Slovenije in celotnega javnega sektorja za leti
               2008 in 2009. Generalno lahko seveda rečemo, da predlagani zakon ustrezno sledi obema
               proračunoma in upošteva vse ostale zakone iz področja proračuna in javnih financ v
               Sloveniji. Na področju javnih financ si je treba še bolj prizadevati za prehod iz
               kulture trošenja v kulturo naložb. Tudi sredstva, namenjena kulturi, izobraževanju,
               znanosti in podobno so lahko naložbe. Mislimo, da je treba jasno povedati, da je
               nujno zavzemanje za presežek v javnih financah v razvojnem ciklu, morebitnega
               primanjkljaja, ki je posledica v prihodnosti donosnih investicij, pa tudi ne gre
               problematizirati. Glede na to, da je gospodarska rast v Sloveniji zelo visoka in ima
               več pozitivnih učinkov, bi bilo ob ohranitvi tega trenda smiselno v letu 2009
               primanjkljaj proračuna še zmanjšati oziroma popraviti proračun tako, da bo imel
               pozitivno bilanco. Posebej pa je treba zagotoviti, da se bo dolgoročna zadolženost
               države zmanjšala bistveno pod maastrichtska merila. Vlada mora tekoče spremljati
               dogajanja na finančnem trgu in tekoče reprogramirati dolgove, ter zmanjševati stroške
               zadolževanja.</p>
               <p>V Poslanski skupini Slovenske ljudske stranke ugotavljamo, da proračuni sledijo našim
               usmeritvam na področju javnih financ. Iz tega vidika bomo seveda predlagani zakon, ki
               bo omogočil izvrševanje proračunov za leti 2008 in 2009 podprli. Si pa želimo v
               prihodnje, predvsem ob nadaljnji gospodarski rasti, še bolj restriktivno
               javnofinančno politiko. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp232">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s predstavitvijo stališč poslanskih skupin. Ker k dopolnjenemu
               predlogu zakona ni bilo vloženih amandmajev, zaključujem drugo obravnavo predloga
               zakona. Odločanje o predlogu zakona bomo v skladu s časovnim potekom seje zbora
               opravili jutri v okviru glasovanj. S tem prekinjam to točko dnevnega reda.</p>
               <p>Prehajamo na <title>4. TOČKO DNEVNEGA REDA - OBRAVNAVA PREDLOGA ODLOKA O LETNEM NAČRTU
                  RAZPOLAGANJA Z NEPREMIČNIM PREMOŽENJEM DRŽAVE V POSAMIČNI VREDNOSTI NAD 300.000
                  EUR ZA ORGANE DRŽAVNE UPRAVE IN ZA PRAVOSODNE ORGANE ZA LETO 2008.</title>
               </p>
               <p>Predlog odloka je v obravnavo zboru predložila Vlada Republike Slovenije. Besedo
               dajem predstavniku Vlade za dopolnilno obrazložitev predloga odloka.</p>
            </sp>
            <sp xml:id="SDZ4-Izredna-31-2007-11-27.sp233">

               <speaker>MAG. ROMAN REP:</speaker>

               <p>Hvala, gospod predsedujoči. Spoštovane poslanke in poslanci! Marca letos je začel
               veljati Zakon o stvarnem premoženju države, pokrajin in občin, ki je na novo in
               enovito uredil področje oziroma načrt ravnanja s stvarnim premoženjem države,
               pokrajin in občin. Navedeni predpis je na novo uredil tudi postopek sprejemanja
               letnega načrta razpolaganja s stvarnim premoženjem države ter razdelitev pristojnosti
               med Vlado in Državnim zborom.</p>
               <p>Tako Državni zbor Republike Slovenije na predlog Vlade sprejema letni načrt
               razpolaganja z nepremičnim premoženjem države za organe državne uprave in pravosodne
               organe za nepremičnine v posamični vrednosti nad 300 tisoč evrov, Vlada pa sprejme
               letni načrt razpolaganja z nepremičninami v posamični vrednosti pod 300 tisoč evrov,
               in sicer na predlog ministrstva, pristojnega za javno upravo. Vlada omenjeni letni
               načrt pošlje tudi v seznanitev Državnemu zboru.</p>
               <p>Predlog odloka za leto 2008 vsebuje 67 nepremičnin, katerih skupna orientacijska
               vrednost znaša 68 milijonov 781 tisoč evrov. Skladno z načrtom gospodarnosti so v
               predlogu odloka vključene tiste nepremičnine v lasti Republike Slovenije, ki jih
               nobeden od upravljavcev stvarnega premoženja države trajno ne potrebuje za
               opravljanje svojih nalog. Od skupnega števila 67 nepremičnin je 32 poslovnih
               prostorov, 5 stanovanj in stanovanjskih stavb, 14 zemljišč in 16 drugih objektov.</p>
               <p>Vlada je prav tako pripravila tudi uskladitveni amandma glede višine zneska
               orientacijske vrednosti. Hvala.</p>
            </sp>
            <sp xml:id="SDZ4-Izredna-31-2007-11-27.sp234">

               <speaker>PREDSEDNIK FRANCE CUKJATI:</speaker>

               <p>Hvala. Predlog odloka je obravnaval Odbor za notranjo politiko, javno upravo in
               pravosodje kot matično delovno telo. Besedo dajem podpredsedniku odbora, gospodu
               Hvaucu, za predstavitev poročila odbora. Prosim.</p>
            </sp>
            <sp xml:id="SDZ4-Izredna-31-2007-11-27.sp235">

               <speaker>SREČKO HVAUC:</speaker>

               <p>Hvala za besedo, gospod predsednik. Odbor za notranjo politiko, javno upravo in
               pravosodje je na 38. seji, dne 8.11.2007, obravnaval Predlog odloka o letnem načrtu
               razpolaganja z nepremičnim premoženjem države v posamični vrednosti nad 300 tisoč
               evrov za organe državne uprave in za pravosodne organe za leto 2008, ki ga je v
               obravnavo na podlagi 11. člena Zakona o stvarnem premoženju države, pokrajin in občin
               in 169.a člena Poslovnika Državnega zbora predložila Vlada Republike Slovenije.</p>
               <p>V uvodu je dopolnilno obrazložitev podal državni sekretar na Ministrstvu za javno
               upravo. V nadaljevanju pa je predstavnica Zakonodajno-pravne službe na podlagi
               pisnega mnenja te službe podala tudi njihove pripombe. In sicer, glavna pripomba je
               bila, da v predlogu odloka pri nobeni nepremičnini ni navedenega podatka o njenem
               statusu. Prav tako je opozorila, da bi bilo z vidika jasnosti predpisa smiselno v
               opombi dodati predvsem način razpolaganja za tiste nepremičnine, za katere je že iz
               obrazložitve predloga odloka jasen vnaprej predviden brezplačni prenos. Predstavnik
               predlagatelja je dodatno pojasnil, da je status nepremičnine opredeljen v dodatnih
               obrazložitvah in da so pri pripravi tega odloka sledili mnenju Zakonodajno-pravne
               službe izpred nekaj let. Način razpolaganja z nepremičninami bo določen v posamičnem
               programu ravnanja z nepremičnino. Člani odbora o predlogu odloka niso razpravljali. K
               predlogu odloka so bili vloženi amandmaji Poslanske skupine DeSUS ter poslanskih
               skupin SDS, NSi, SLS in DeSUS k 2. členu, ki so bili sprejeti. V nadaljevanju je
               odbor sprejel vse člene predloga odloka, torej kot svojega pa je odbor sprejel
               amandma k 2. členu. Sestavni del tega poročila je dopolnjen predlog odloka, ki ga je
               odbor pripravil, tako da je v predlog odloka vključil vse sprejete amandmaje. Hvala
               lepa.</p>
            </sp>
            <sp xml:id="SDZ4-Izredna-31-2007-11-27.sp236">

               <speaker>PREDSEDNIK FRANCE CUKJATI:</speaker>

               <p>Hvala. Sledi predstavitev stališč poslanskih skupin. Gospod Zvonko Černač bo
               predstavil stališče Poslanske skupine Slovenske demokratske stranke.</p>
            </sp>
            <sp xml:id="SDZ4-Izredna-31-2007-11-27.sp237">

               <speaker>ZVONKO ČERNAČ:</speaker>

               <p>Spoštovani kolegici, spoštovani kolegi! Zakon o stvarnem premoženju države, pokrajin
               in občin na novo ureja načrte razpolaganja s stvarnim premoženjem države, pokrajin in
               občin. Po noveli, ki je bila sprejeta letos, kot smo slišali, odloča Državni zbor o
               razpolaganju z nepremičnim premoženjem države v posamični vrednosti nad 300.000
               evrov, Vlada pa za nepremičnine pod to vrednostjo. Ta določba je v funkciji
               operativne izvedbe programa, saj smo bili v preteklih letih priča, ko smo v Državnem
               zboru odločali tudi o simboličnih vrednostih, za kar ni bilo seveda nobene potrebe.
               Stvarno oziroma nepremično premoženje države je že kar nekaj časa uvrščeno tudi na
               tako imenovani interni trg, kar je dobro, saj se ne morejo zgoditi primeri, kot so se
               dogajali v preteklosti, ko je na primer neko ministrstvo nepremičnino smatralo kot
               nepotrebno, jo prodalo, potem jo je pa drugo ministrstvo, to isto nepremičnino, čez
               leto ali dve od privatnega lastnika vzelo za svoje potrebe v najem.</p>
               <p>V poslanski skupini seveda podpiramo sprejem odloka o letnem načrtu razpolaganja z
               nepremičnim premoženjem države v posamični vrednosti nad 300.000 evrov za organe
               državne uprave in za pravosodne organe za leto 2008, za vseh 67 oziroma 66
               nepremičnin, ki so navedene v tem odloku.</p>
               <p>Dovolite mi še nekaj besed okoli posameznih elementih, ki so v tem seznamu. Jaz bi
               rad še posebej izrazil zadovoljstvo glede na interese, ki se pojavljajo v posameznih
               lokalnih okoljih, da se je v okolju, iz katerega prihajam, po mnogih letih uredil
               status nekaterih bivših vojaških nepremičnin, tako da lahko obrtniki, ki so ves čas v
               njih opravljali dejavnost in za te objekte skrbeli, to dejavnost opravljajo še
               naprej, zagotavljajo delo sebi, družinskim članom in drugim in lahko pohvalim, da se
               skozi ta odlok podpira tudi dejavnost kulture in muzejev ne samo v centru, ampak tudi
               na območju drugih lokalnih skupnosti. Vesel sem tudi, da je v tem odloku bivši
               propadajoči dom Jugoslovanske armade v Ilirski Bistrici, ki se predvideva za prenos
               na občine v skladu s 77. členom zakona o uresničevanju javnega interesa za kulturo za
               potrebe občinske javne kulturne infrastrukture, in številni drugi podobni primeri.
               Navedeni primeri in drugi primeri iz drugih okolij so primeri dobre prakse, so
               primeri sodelovanja države in občin, so primeri vzpostavitve nekega partnerskega
               odnosa med državno in lokalno oblastjo. Tisto, kar se mi zdi pomembno, in tudi naši
               poslanski skupini, je tudi to, da je pri tem pomembno, da ni v ospredju samo
               zasledovanje čim višje kupnine, ki v teh primerih niti ni tako pomembna. Je, ampak ne
               prednostno, pač pa zasledovanje tega, da se to premoženje uporablja v smislu
               spodbujanja razvojnih možnosti lokalnih okolij.</p>
               <p>Poslanska skupina, kot sem povedal, sprejem tega odloka podpira.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp238">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospa Breda Pečan bo predstavila stališče Poslanske skupine Socialnih demokratov.</p>
               <p>Prosim.</p>
            </sp>
            <sp xml:id="SDZ4-Izredna-31-2007-11-27.sp239">

               <speaker>BREDA PEČAN:</speaker>

               <p>Hvala lepa, gospod predsednik in dober večer vsem kolegom in kolegicam v dvorani ter
               predstavnikom Vlade.</p>
               <p>Poslanska skupina Socialnih demokratov je ob pregledovanju odloka o letnem načrtu
               razpolaganja z nepremičnim premoženjem države v posamični vrednosti nad 300 tisoč
               evrov za organe državne uprave in pravosodja tako za leto 2008 in za leto 2009
               pravzaprav prišla do stališča oziroma do razumevanja, da oba odloka visita v zraku.
               Prav tako ne moremo mimo grenkega priokusa, ki ga je Vlada postila pri predlogih
               različnih prodaj državnega premoženja. Naj najprej omenim odsotnost strategije
               umeščanja državnih organov v okolje. Seveda je ta naloga zelo zahtevna, še toliko
               bolj, ker Vlada ni uresničila obljubljenega projekta o pokrajinah. Brez kančka slabe
               vesti bi lahko špekulirali, kot to počne Vlada, da bo premeščenih tisoč, 2 tisoč, 5
               tisoč ali celo 10 tisoč uradnikov in strokovnih sodelavcev na delo na pokrajine.
               Takšne spremembe pomenijo tektonske premike pri zagotavljanju prostorskih pogojev za
               delo tako pokrajinskih kot državnih organov. Ker pokrajin ni, ni znano, koliko
               prostora bodo dejansko potrebovali preostali uradniki v državnih organih za
               opravljanje svojega dela in koliko ga bodo potrebovali uradniki in uradnice v
               pokrajinskih organih. Kljub temu, da Vlada ne ve, ali in kdaj pokrajine bodo, koliko
               ljudi bo napoteno na delo na nove organe, brez premisleka želi prodati poslovne
               prostore Ministrstva za notranje zadeve na Štefanovi v Ljubljani, za katere pričakuje
               kupnino v višini 10 milijonov evrov, da ne bi naštevala še vseh drugih predvidenih
               prodaj, ki imajo vse skupen imenovalec, s tem, da je kar nekaj teh prodaj
               razpolaganje v smislu, da bodo nekatere nepremičnine v kar precejšnji vrednosti
               brezplačno prenesene na druge osebe javnega prava, kot so to občine ali pa morda,
               čeprav se to še ne ve, tudi morda na kakšno pokrajino. Logični razmislek je, kje bodo
               sedaj opravljali svojo dejavnost ljudje, ki delajo sedaj v stavbah, ki gredo v
               prodajo, na ministrstvih, sodiščih in podobno.</p>
               <p>Seveda je odgovor enostaven, ker smo vendarle videli tudi načrte razvojnih programov
               in predvidene gradnje oziroma nakupe za nadomestne objekte za vse te organe. Ko pa se
               vprašamo, kdo bo gradil te nadomestne nepremičnine, pa je že druga zgodba. Vlada je
               želela s tem postopkom obiti proračun in je zato pooblastila družbo za svetovanje in
               upravljanje, katere ukinitev je, mimogrede povedano, zamrznila in preko nje
               predvideva gradnjo nove stavbe za sodstvo, v višini 70 milijonov evrov, za
               ministrstva pa za 40 do 50 milijonov evrov. Torej bo mimo proračuna šlo na desetine
               in desetine milijonov evrov. Vendar ta DSU oziroma družba za svetovanje in
               opravljanje ni kakršnokoli podjetje. To je podjetje, ki je bilo mišljeno, da naj bi
               bilo likvidirano, ker je svoje naloge de-facto opravilo, potem pa je kar naenkrat
               bila likvidacija ustavljena in ustanovljen je bil oziroma nastal je na tak način
               pravzaprav proračunski by-pass. Samo vprašajmo se, kdo pravzaprav vodi nadzorni svet
               tega podjetja in še marsikaj drugega.</p>
               <p>Zgodba prodaje državnih nepremičnih je tudi ali pa še bolj zakomplicirana. Vlada se
               odloči prodati nepremičnine, pri podjetju DSU pa se dogovori za gradnjo novih
               objektov, tako da je najbolj ironično, da bo pravzaprav vlada temu podjetju plačevala
               celo najemnino. Naj mi kdo, ki razume te stvari, razloži tak način prodaje, nakupa,
               gradnje itn. Prodam, kreditiram, plačujem najemnino, služi pa nekdo tretji. Socialni
               demokrati zaradi takih mahinacij, ki jih Vlada počne preko skrbno razporejenih in
               skritih by-passov, odloka o razpolaganju z nepremičninami ne bomo podprli. Hvala.
            </p>
            </sp>
            <sp xml:id="SDZ4-Izredna-31-2007-11-27.sp240">

               <speaker>PREDSEDNIK FRANCE CUKJATI:</speaker>

               <p>Hvala. Gospa Majda Zupan bo predstavila stališče poslanske skupine Nove Slovenije.
               Prosim.</p>
            </sp>
            <sp xml:id="SDZ4-Izredna-31-2007-11-27.sp241">

               <speaker>MAJDA ZUPAN:</speaker>

               <p>Hvala lepa za besedo, gospod predsednik. Spoštovani! Letni načrt pomeni izvedbeni
               dokument Vlade na področju ravnanja s stvarnim premoženjem. Posamični državni organi
               imajo izdelano strategijo ravnanja s stvarnim premoženjem, ki so podlaga za sklepanje
               pravnih poslov. Ker je potrebno pravice porabe namenjene za izvedbo letnega načrta,
               rezervirati v državnem proračunu, Vlada letni načrt razpolaganja s stvarnim
               premoženjem države posreduje Državnemu zboru v seznanitev, hkrati s predlogom
               državnega proračuna.</p>
               <p>Letni načrt razpolaganja z nepremičnim premoženjem države je torej razdeljen na dva
               dela: na letni načrt razpolaganja z nepremičnim premoženjem države po posamični
               vrednosti do 300 tisoč evrov, ki ga na predlog Ministrstva za javno upravo sprejme
               Vlada in ga posreduje v vednost Državnemu zboru, in pa letni načrt razpolaganja z
               nepremičnim premoženjem države v posamični vrednosti nad 300 tisoč evrov, ki ga na
               predlog Vlade sprejme Državni zbor. Oba dela torej pomenita enoviten načrt države o
               ravnanju s stvarnim premoženjem za prihodnje leto, to je za leto 2008.</p>
               <p>Letni načrt razpolaganja vključuje zemljišča in stavbe, ki jih nobeden od
               upravljavcev stvarnega premoženja države trajno ne potrebuje za opravljanje svojih
               nalog. Njihove gospodarne rabe ni moč zagotoviti ne z oddajo v najem in ne s kakšnim
               drugačnim načinom izkoriščanja. Optimalno ravnanje naj bi se doseglo z njihovo
               prodajo oziroma z neodplačnim prenosom lastninske pravice. Letni načrt razpolaganja,
               ki vključuje nepremičnine v posamični orientacijski vrednosti nad 300 tisoč evrov za
               leto 2008, se načrtuje v skupni orientacijski vrednosti 86 milijonov 781 tisoč 204
               evrov. Od skupnega števila 67 nepremičnin vsebuje predlog 16 objektov, 32 poslovnih
               prostorov, 5 stanovanj in 14 zemljišč.</p>
               <p>Predlog letnega načrta razpolaganja z nepremičnim premoženjem države je bil na
               matičnem odboru dopolnjen še z vključitvijo nepremičnin v skupni orientacijski
               vrednosti 2 milijona 932 tisoč 111 evrov, s tem da se izključi nepremičnini pod
               zaporedno številko 61 in 14, ki sta bili že prodani. Orientacijska vrednost v skupnem
               znesku, če smo natančni, znaša 87 milijonov 541 tisoč 315 evrov.</p>
               <p>V Poslanski skupini Nove Slovenije bomo predlog odloka podprli. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp242">

               <speaker>PREDSEDNIK FRANCE CUKJATI:</speaker>

               <p>Hvala. Gospod Marjan Drofenik bo predstavil stališče Poslanske skupine Slovenske
               ljudske stranke. Prosim.</p>
            </sp>
            <sp xml:id="SDZ4-Izredna-31-2007-11-27.sp243">

               <speaker>MARJAN DROFENIK:</speaker>

               <p>Hvala lepa, spoštovani predsednik. Gospod minister s sodelavci! Zakon o stvarnem
               premoženju države, pokrajin in občin je na novo uredil postopek sprejema letnega
               načrta razpolaganja s stvarnim premoženjem države ter uredil razdelitev pristojnosti
               med Vlado Republike Slovenije in Državnim zborom. Pristojnost sprejema letnega načrta
               razpolaganja z nepremičnim premoženjem države v posamični vrednosti nad 300 tisoč
               evrov je v pristojnosti Državnega zbora, odločitev glede letnega načrta razpolaganja
               z nepremičnim premoženjem v vrednosti do 300 tisoč evrov pa v pristojnosti Vlade
               Republike Slovenije, z obvezo, da se odločitev pošlje v seznanitev Državnemu
               zboru.</p>
               <p>Slovenska ljudska stranka podpira Predlog odloka o letnem načrtu razpolaganja z
               nepremičnim premoženjem države v posamični vrednosti nad 300 tisoč evrov za organe
               državne uprave in za pravosodne organe za leto 2008, s priporočilom, da se prodaja
               opravi skladno s predpisi, pravili stroke in dobre prakse. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp244">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s predstavitvijo stališč poslanskih skupin.</p>
               <p>Prehajamo na razpravo o edinem amandmaju, ki je bil vložen, in sicer poslanskih
               skupin SDS, NSi, SLS in DeSUS k 2. členu. Želi kdo razpravljati? <stage>(Ne.)</stage> Zaključujem
               razpravo.</p>
               <p>O amandmaju bomo v skladu s časovnim potekom seje zbora odločali jutri v okviru
               glasovanj.</p>
               <p>S tem prekinjam to točko dnevnega reda.</p>
               <p>Prehajamo na <title>5. TOČKO DNEVNEGA REDA - OBRAVNAVA PREDLOGA ODLOKA O LETNEM NAČRTU
                  RAZPOLAGANJA Z NEPREMIČNIM PREMOŽENJEM DRŽAVE V POSAMIČNI VREDNOSTI NAD 300 TISOČ
                  EVROV ZA ORGANE DRŽAVNE UPRAVE IN ZA PRAVOSODNE ORGANE ZA LETO 2009.</title> Predlog
               odloka je v obravnavo zboru predložila Vlada Republike Slovenije. Besedo dajem
               predstavniku Vlade. <stage>(Ne želi.)</stage> Predlog odloka je obravnaval odbor za notranjo
               politiko, javno upravo in pravosodje kot matično delovno telo. Besedo dajem
               podpredsedniku gospodu Srečku Hvaucu za predstavitev poročila odbora. Prosim.</p>
            </sp>
            <sp xml:id="SDZ4-Izredna-31-2007-11-27.sp245">

               <speaker>SREČKO HVAUC:</speaker>

               <p>Hvala lepa za besedo. Spoštovani. Odbor za notranjo politiko, javno upravo in
               pravosodje je na 38. seji, 8.11. tega leta obravnaval predlog odloka o letnem načrtu
               razpolaganja z nepremičnim premoženjem države v posamični vrednosti nad 300.000 evrov
               za organe državne uprave in za pravosodne organe za leto 2009, ki ga je v obravnavo
               na podlagi 11. člena zakona o stvarnem premoženju države pokrajin in občin in v
               skladu s Poslovnikom Državnega zbora predložila Vlada Republike Slovenije. Poslušali
               smo dodatno ustno obrazložitev, pisnega mnenja Zakonodajno-pravne službe in tudi
               predlagatelja. Predlogov ni bilo, vloženih nobenih amandmajev, v nadaljevanju je
               odbor sprejel vse člene k predlogu odloka.</p>
               <p>Ker k predlogu odloka v drugi obravnavi na matičnem delovnem telesu niso bili
               sprejeti amandmaji, Odbor za notranjo politiko, javno upravo in pravosodje Državnemu
               zboru predlaga, da predlog odloka o letnem načrtu razpolaganja z nepremičnim
               premoženjem države v posamični vrednosti nad 300.000 evrov za organe državne uprave
               in za pravosodne organe za leto 2009, enofazni postopek, sprejme v predloženem
               besedilu. Hvala za besedo.</p>
            </sp>
            <sp xml:id="SDZ4-Izredna-31-2007-11-27.sp246">

               <speaker>PREDSEDNIK FRANCE CUKJATI:</speaker>

               <p>Hvala. O predlogu odloka dajem sedaj besedo predstavnikom poslanskih skupin za
               predstavitev njihovih stališč. Gospod Zvonko Černač bo predstavil stališče poslanske
               skupine Slovenske demokratske stranke.</p>
            </sp>
            <sp xml:id="SDZ4-Izredna-31-2007-11-27.sp247">

               <speaker>ZVONKO ČERNAČ:</speaker>

               <p>Še enkrat vsem lep pozdrav. Da se ne bi ponavljali, mislim, da je tričetrt stvari, ki
               sem jih povedal pri odloku za leto 2008, enakih. In če sem prej izrekel pohvalo, mi
               dovolite, da ob obravnavi tega odloka pa dam nek predlog, ki se nanaša tudi za leto
               2008 in se lahko začne uresničevati že v letu 2008. Vemo, da se to stvarno oziroma
               nepremično premoženje upravlja preko posameznih nosilcev, se pravi ministrstev,
               organov v sestavi, kar verjetno ni najbolje. Ne glede na ta interni trg, ki sem ga
               prej omenil, bi bilo verjetno dobro razmisliti tudi o poenotenju tega upravljavca, se
               pravi o nekem organu, ki bi bedel v celoti nad učinkovitostjo gospodarjenja s tem
               premoženjem. O čem govorim? Govorim o tem, da posamezna ministrstva, katerih
               prioritetna funkcija ni ta del oziroma to področje, predvsem tista ministrstva, ki so
               v preteklosti dobila veliko premoženja v naravi, Ministrstvo za obrambo Republike
               Slovenije je eno izmed njih, ima še vedno zelo veliko število praznih objektov,
               predvsem stanovanj, pa tudi drugih objektov, ki niso več v funkciji zagotavljanja
               obrambnih interesov Republike Slovenije. Verjetno bi bilo prav, da se čim prej naredi
               realna ocena teh potreb, kaj dejansko se potrebuje, česa se ne potrebuje in da se te
               nepremičnine, tako stanovanja kot vsi ostali objekti, spravijo v funkcijo ali na tak
               način, da se oddajo, ali na tak način, da se prodajo oziroma prenesejo na občine,
               kjer ni ne takšnega ne drugačnega interesa v skladu s spremenjenim zakonom o stvarnem
               premoženju države, pokrajin in občin, kar je z novelo tega zakona tudi omogočeno.
               Mislim, da bi ta partnerski odnos, o katerem sem govoril prej pri obravnavi odloka za
               leto 2008 se še nadgradil na ta način in mislim, da bi premoženje bilo v najbolj
               operativni funkciji.</p>
               <p>V poslanski skupini podpiramo sprejem odloka o letnem načrtu razpolaganja z
               nepremičnim premoženjem države v posamični vrednosti nad 300.000 evrov za organe
               državne uprave in za pravosodne organe za leto 2009. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp248">

               <speaker>PREDSEDNIK FRANCE CUKJATI:</speaker>

               <p>Hvala. Gospa Majda Zupan bo predstavila stališče Poslanske skupine Nove Slovenije.
               Prosim.</p>
            </sp>
            <sp xml:id="SDZ4-Izredna-31-2007-11-27.sp249">

               <speaker>MAJDA ZUPAN:</speaker>

               <p>Še enkrat hvala lepa za besedo. Spoštovani! Pri predlogu odloka o letnem načrtu
               razpolaganja z nepremičnim premoženjem države posamične vrednosti nad 300.000 evrov
               za organe državne uprave in za pravosodne organe za leto 2009 gre, kot smo ugotovili,
               za enako zadevo kot pri predlogu odloka za leto 2008, pri čemer pa se letni načrt za
               leto 2009 načrtuje v orientacijski vrednosti 12 milijonov 972 tisoč 57 evrov in
               vsebuje 10 nepremičnin, od tega en objekt, tri poslovne prostore in šest
               zemljišč.</p>
               <p>V Poslanski skupini Nove Slovenije bomo predlog odloka za leto 2009 podprli. Hvala
               lepa.</p>
            </sp>
            <sp xml:id="SDZ4-Izredna-31-2007-11-27.sp250">

               <speaker>PREDSEDNIK FRANCE CUKJATI:</speaker>

               <p>Hvala. Gospod Marjan Drofenik bo predstavil stališče Poslanske skupine Slovenske
               ljudske stranke. Prosim.</p>
            </sp>
            <sp xml:id="SDZ4-Izredna-31-2007-11-27.sp251">

               <speaker>MARJAN DROFENIK:</speaker>

               <p>Spoštovani! Bom čisto kratek glede na to, da gre za popolnoma enak, samo za leto
               2009, seveda z drugačno vsebino, bomo rekli samo to, da Slovenska ljudska stranka
               podpira predlog odloka o letnem načrtu razpolaganja z nepremičnim premoženjem države
               v posamični vrednosti nad 300.000 za leto 2009. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp252">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s predstavitvijo stališč poslanskih skupin. Ker matično delovno
               telo ni sprejelo nobenega amandmaja k predlogu odloka, ni možna razprava o posameznih
               členih odloka. Zbor bo odločanje o predlogu odloka v skladu s časovnim potekom seje
               zbora opravil jutri v okviru glasovanj. S tem prekinjam to točko dnevnega reda.</p>
               <p>Prehajamo <title>6. TOČKO DNEVNEGA REDA - OBRAVNAVA PREDLOGA ODLOKA O PROGRAMU PRODAJE
                  DRŽAVNEGA FINANČNEGA PREMOŽENJA ZA LETI 2008 IN 2009.</title> Predlog odloka je v
               obravnavo zboru predložila Vlada Republike Slovenije. Besedo dajem predstavniku Vlade
               za dopolnilno obrazložitev predloga odloka. Gospod minister, dr. Andrej Bajuk,
               izvolite, imate besedo.</p>
            </sp>
            <sp xml:id="SDZ4-Izredna-31-2007-11-27.sp253">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Spoštovani poslanke in poslanci! Vlada Republike
               Slovenije je v okviru gospodarskih in socialnih reform za povečanje blaginje v
               Sloveniji sprejela ukrepe za pregleden in postopen umik države iz gospodarstva in
               usklajeno privatizacijo največjih gospodarskih družb v lasti države. Zato so v ta
               program prodaje finančnega premoženja države poleg večjih gospodarskih družb
               vključene tudi vse kapitalske naložbe, ki so primerne za prodajo, saj mora biti dana
               možnost, da se ob ugodni tržni situaciji le-te prodajajo. Prav tako pa so v program
               uvrščene tudi tiste naložbe, kjer je postopek prodaje že v teku. V skladu z določili
               zakona o javnih financah se v program prodaje navedejo kapitalske naložbe in število
               delnic oziroma poslovni delež, ki je namenjen za prodajo ali drugo razpolaganje.
               Obrazložitev posamezne kapitalske naložbe je samo okvirna, saj je uvrstitev v
               sprejeti program prodaje predpogoj, da se postopek prodaje sploh lahko začne. Ko je
               imenovana komisija za prodajo posamezne kapitalske naložbe, pa se pripravi posamezen
               program prodaje, v katerem se opredelijo razlogi za prodajo in cilji, ki se s prodajo
               želijo doseči, ter metode oziroma način prodaje, s katerim se bodo ti cilji dosegli.
               Pred prodajo je potrebno v sklepu pripravljalnih dejanj premoženje, ki se prodaja,
               tudi ustrezno oceniti. V odlok o programu prodaje državnega finančnega premoženja za
               leti 2008 in 2009 so uvrščene takšne naložbe, ki so v odlok uvrščene že vrsto let.
               Ker so postopki prodaje zahtevni in zato dolgotrajni, predvsem pa močno odvisni od
               razmer na trgu, se posamezne kapitalske naložbe uvrščajo v odlok o programu prodaje
               že nekaj let. Pri večini od kapitalskih naložb, ki so uvrščene v odlok o programu
               prodaje za leti 2008 in 2009, so se postopki prodaje že začeli v letu 2007. Naj
               omenim, da se trenutno zaključuje prva faza prodaje kapitalske naložbe države v Novi
               Kreditni banki Maribor in Telekomu. Kar se tiče Telekoma, je Vlada Republike
               Slovenije v letu 2007 sprejela, nato dopolnila posamezni program prodaje dela
               kapitalske naložbe v družbi Telekom Slovenije d.d., s katerim bo Vlada Republike
               Skupaj s KAD-om in SOD-om prodala do 49% delež. Javni razpis je bil objavljen
               31.8.2007, rok za oddajo nezavezujočih ponudb je iztekel 15.10.2007. Po izboru ožjega
               kroga ponudnikov in opravljenem o skrbnem pregledu Telekoma Slovenije d.d. v novembru
               in decembru, bodo potencialni kupci podali zavezujoče ponudbe, temu pa bo sledil
               izbor najugodnejšega ponudnika in podpis pogodbe z njim predvidoma v januarju 2008.
               Kar se tiče Nove Kreditne banke Maribor, pa ste seznanjeni, da procedura poteka ravno
               v teh dneh. Hvala lepa.</p>
            </sp>
            <sp xml:id="SDZ4-Izredna-31-2007-11-27.sp254">

               <speaker>PREDSEDNIK FRANCE CUKJATI:</speaker>

               <p>Hvala. Predlog odloka je obravnaval Odbor za finance in monetarno politiko kot
               matično delovno telo. Besedo dajem predsedniku, gospodu Starmanu, za predstavitev
               poročila odbora. Prosim.</p>
            </sp>
            <sp xml:id="SDZ4-Izredna-31-2007-11-27.sp255">

               <speaker>BOJAN STARMAN:</speaker>

               <p>Hvala lepa za besedo. Spoštovan! Odbor Državnega zbora Republike Slovenije za finance
               in monetarno politiko je na svoji 33. seji 24.11. obravnaval tudi predlog odloka o
               programu prodaje državnega finančnega premoženja za leti 2008 in 2009, ki ga je
               predložila v obravnavo Vlada Republike Slovenije. V ta program so vključene vse
               kapitalske naložbe, ki so primerne za prodajo, saj mora biti dana možnost, da se ob
               ugodni tržni situaciji le-te prodajo. Ob tem sta v družbah, ki so za državo
               strateškega pomena, prodaja in druga razpolaganja omejena s tem, da država tudi po
               privatizaciji ohrani svoj odločujoč vpliv. Metode in postopki prodaje kapitalskih
               družb države morajo biti določeni tako, da omogočajo hkratno doseganje ključnih
               ciljev prodaje državnega premoženja, ki so poleg maksimirane prodajne cene in s tem
               proračunskih prihodkov še vzpostavitev lastniške strukture, ki bo dolgoročno
               zagotavljala učinkovito upravljanje konkurenčnost ter uspešen razvoj.</p>
               <p>Odboru je bilo posredovano mnenje Zakonodajno-pravne službe. Na seji je bil prisoten
               minister, pristojen za finance, predstavniki in predstavnice s finančnega ministrstva
               in predstavnica Zakonodajno-pravne službe. V dodatnem gradivu je bil predstavljen
               amandma poslanca Vilija Trofenika iz Poslanske skupine Zares ter predlog za amandma
               odbora na podlagi mnenja Zakonodajno-pravne službe k 3. členu odloka. Odbor amandmaja
               poslanca Vilija Trofenika ni sprejel, je pa sprejel amandma k 3. členu. Na osnovi
               tega je bil pripravljen dopolnjen predlog za katerega predlagamo, da ga Državni zbor
               sprejme.</p>
               <p>Hvala lepa.</p>
            </sp>
            <sp xml:id="SDZ4-Izredna-31-2007-11-27.sp256">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>O predlogu odloka dajem besedo predstavnikom poslanskih skupin.</p>
               <p>Besedo ima gospod Zvonko Černač, ki bo predstavil stališče Poslanske skupine
               Slovenske demokratske stranke. Prosim.</p>
            </sp>
            <sp xml:id="SDZ4-Izredna-31-2007-11-27.sp257">

               <speaker>ZVONKO ČERNAČ:</speaker>

               <p>Še enkrat, danes, upam, zadnjič, lep pozdrav vsem prisotnim.</p>
               <p>Izhodišča, na katerih temelji program prodaje državnega finančnega premoženja za leti
               2008 in 2009, izhajajo iz ukrepov za pregleden in postopen umik države iz
               gospodarstva in ukrepov za usklajeno privatizacijo največjih gospodarskih družb v
               lasti države, ki jih je Vlada sprejela v okviru gospodarskih in socialnih reform.</p>
               <p>Pri tem je pomembno, da država v družbah, ki so strateškega pomena za državo, ohrani
               tudi po privatizaciji odločujoč vpliv. Pri vsaki kapitalski naložbi mora biti
               pripravljen program za privatizacijo, ki mora izhajati iz analize potreb panoge in
               potreb podjetja, glede nadaljnjega razvoja ter na osnovi tega izdelane ustrezne
               privatizacijske metode. Metode in postopki kapitalskih naložb morajo biti zbrani
               tako, da omogočajo zasledovanje več ciljev, kjer je poleg maksimiranja prodajne cene
               pomembna še vzpostavitev lastniške strukture, ki bo dolgoročno zagotavljala
               učinkovito upravljanje in razvoj. Nesporno sta, kot smo danes slišali, najpomembnejši
               kapitalski naložbi, ki se trenutno prodajata, deleža države v Novi Kreditni banki
               Maribor in v Telekomu. Prav v tem tednu se nekako zaključuje ta prvi del prve faze
               privatizacije Nove Kreditne banke Maribor. Model je drugačen, kot je bil v
               preteklosti pri Novi Ljubljanski banki, saj pri Novi Ljubljanski banki državljanke in
               državljani nismo imeli možnosti sodelovati pri nakupu njenih delnic. Pri
               privatizaciji Nove Kreditne banke Maribor lahko pod enakimi pogoji sodelujejo vsi
               državljani. Zagotovljena je tudi neka mera pravičnosti, v maksimalni obliki, kot jo
               je pač mogoče glede na obliko privatizacije zagotavljati. In kar se mi zdi pomembno,
               predvidena je stimulacija za vse, ki bodo lastniki delnice eno leto, zato bi bilo
               prav, da kljub skorajšnji možnosti nadaljnje prodaje, ki se bo zgodila z umestitvijo
               delnic na borzo, to naložbo državljani smatrajo kot dolgoročno za svoje otroke, za
               svoje vnuke, da bo vsaj ena slovenska banka ostala tudi v slovenski lasti.</p>
               <p>Očitno pa so bili načini privatizacije v preteklosti drugačni, sicer bi bil na
               seznamu 100 najbogatejših Slovenk in Slovencev vsaj kakšen član Slovenske demokratske
               stranke. Očitno je pa trditev o tem, da na tem seznamu ni članov SDS-a, nekatere v
               opoziciji in njihove simpatizerje tako razburila, da so v preteklih dneh z lupo
               iskali vsaj enega s seznama, ki bi bil vsaj blizu naši stranki. In ker ga niso našli,
               so se poslužili grde laži in tajkuna, kot so ga sami poimenovali, s seznama stotih
               revije Maneger našli kar v Janševi vladi.</p>
               <p>Spoštovane kolegice, spoštovani kolegi! Na lestvici stotih najbogatejših Slovencev in
               Slovenk ni nobenega člana sedanje slovenske Vlade, torej tudi ne gospe Zofije Mazej
               Kukovič, ministrice za zdravje, ki ji je bilo očitano, da sedi na 9. mestu, torej na
               mestu, ki ga zaseda gospod Branko Drobnak iz družbe Poteza.</p>
               <p>Glede na predvidene načine prodaje kapitalskih deležev države in glede na odlok za
               leti 2008 in 2009, ki ga imamo pred seboj, pa ste lahko brez skrbi, predvsem
               spoštovane kolegice in kolegi iz Socialnih demokratov, LDS-a in Zares-a, da ni nobene
               bojazni, da bi se nekateri iz vaše družine oziroma vašim simpatizerjem lahko
               pridružili člani naše stranke. Poslanska skupina Slovenske demokratske stranke seveda
               podpira odlok o programu prodaje državnega finančnega premoženja za leti 2008 in
               2009, ker omogoča transparentno, učinkovito prodajo kapitalskih deležev države, ki je
               predvsem v interesu naših državljank in državljanov. In dovolite mi, da s tega mesta
               še enkrat apeliram na vse, ki so se v teh dneh danes do 16. ure odločili za nakup
               delnic Nove Kreditne banke Maribor. Ne prodajte jih, razen, če je to nujno potrebno!
               Hvala lepa.</p>
            </sp>
            <sp xml:id="SDZ4-Izredna-31-2007-11-27.sp258">

               <speaker>PREDSEDNIK FRANCE CUKJATI:</speaker>

               <p>Hvala. Gospod Ciril Testen bo predstavil stališče Poslanske skupine Nove Slovenije.
            </p>
            </sp>
            <sp xml:id="SDZ4-Izredna-31-2007-11-27.sp259">

               <speaker>CIRIL TESTEN:</speaker>

               <p>Spoštovani predsednik, spoštovani minister s sodelavci, poslanke in poslanci! Odlok o
               programu prodaje državnega finančnega premoženja za leti 2008 in 2009 je pripravljen
               v skladu z določbami zakona o javnih financah. V Poslanski skupini Nove Slovenije
               vztrajamo pri odgovorni in transparentni prodaji državnega premoženja. Ta naj bo
               dosežena s širšim konsenzom v Državnem zboru in pozitivno podporo strokovne javnosti.
               Menimo, da je predlog odloka pripravljen tako, da ga naša poslanska skupina glede na
               omenjene zahteve lahko podpre. Vlada je že v juliju leta 2006 sprejela program umika
               države iz gospodarstva. Predlog je pripravila strokovna skupina, razdelitev naložb v
               tri skupine pa zagotavlja doseganje najbolj optimalnih ciljev za državo. Predlog
               odloka prodaje državnega premoženja sledi temu programu in pred Državni zbor prinaša
               nabor naložb, ki so primerne za prodajo. Ta bi bila realizirana ob ugodni situaciji
               na trgu. Čeprav je osnovni proračunski cilj pri prodaji doseči čim večji prejemek, pa
               je pri prodaji nekaterih kapitalskih naložb ta cilj treba podrediti širšim
               makroekonomskim vidikom za zagotovitev bolj konkurenčnega in uspešnega gospodarskega
               sistema.</p>
               <p>V Poslanski skupini Nove Slovenije bomo predlog odloka podprli, saj želimo
               gospodarskim družbam zagotoviti možnost za učinkovito upravljanje, konkurenčnost in
               uspešen razvoj. Hvala.</p>
            </sp>
            <sp xml:id="SDZ4-Izredna-31-2007-11-27.sp260">

               <speaker>PREDSEDNIK FRANCE CUKJATI:</speaker>

               <p>Hvala. Gospod Sašo Peče bo predstavil stališče Poslanske skupine Slovenske nacionalne
               stranke. Prosim.</p>
            </sp>
            <sp xml:id="SDZ4-Izredna-31-2007-11-27.sp261">

               <speaker>SAŠO PEČE:</speaker>

               <p>Spoštovani prisotni! Dokument, ki je pred nami, je naravnost katastrofa za našo
               državo, Republiko Slovenijo. Vlada Republike Slovenije se je odločila, da nam na 17
               straneh prikaže več kot 20 podjetij, ki jih bo prodala, med njimi vodna gospodarstva,
               banke, dobra podjetja, brez ene same obrazložitve, zakaj. V celotnem tekstu, ki je
               pred nami, gospe in gospodje, nimamo enkrat navedene ne strategije ne razloga, zakaj
               se Vlada Republike Slovenije odloča za tovrstno potezo.</p>
               <p>Glede na to, da imam le pet minut časa, se bom dotaknil le tistih, ki so po moji
               oceni najhujše.</p>
               <p>Pod zaporedno številko najdemo Novo Kreditno banko Maribor. Oba govornika pred menoj
               sta govorila o transparentnosti in pošteni privatizaciji. Lepo vas prosim! Glede na
               odziv ljudi v zvezi s 24% deležem, kot je namenjenih fizičnim osebam, bo ravno vsaka
               oseba dobila vrednostne papirje v višini 250 evrov. In naj reče kdo, da je to
               pošteno! Zaradi tega, ker Vlada Republike Slovenije ni izračunala absorbcijske moči.
               Zakaj je ni izračunala - namenoma je ni izračunala, zato da bo lahko v fazi
               nadaljnjih 24% uveljavljala pravico preko privatizacijske komisije, ki dela po
               sistemu diskrecijske pravice. Ali kdo med nami ve, kaj so elementi diskrecijske
               pravice? Nihče! Razpon cene je seveda tak, da se bo privatizacijska komisija ustavila
               pri višini 25 evrov, ne bo šla na 26, ne bo šla na 27. Zakaj je tako? Ker so
               institucionalni vlagatelji že izbrani, in to že nekaj časa. Vsak, ki se bo vsaj malo
               poglobil v omenjeno zadevo, bo videl, da navkljub temu, da Vlada Republike Slovenije
               govori o transparentnosti, se z Novo Kreditno banko Maribor dogajajo dosti večje
               svinjarije, kot so se dogajale v povezavi z Novo Ljubljansko banko. Tam smo
               državljani vsaj vedeli, ne, tam ne pridemo zraven. Vlada Republike Slovenije bo pa z
               garantiranim deležem na individualnega vlagatelja dosegla popolno razpršenost in s
               tem absolutno odvisnost na trgu. Kar pomeni, da bodo tri od osmih institucionalnih
               vlagateljev, za katere še enkrat poudarjam, da so že danes znani, čeprav se rok sploh
               še ni začel odvijati, posegli v okviru druge faze. In drugo fazo, gospodje, danes
               potrjujete s tem aktom. Ali mislite, da bo Vlada Republike Slovenije pristopila v
               Državni zbor s sistemom druge faze privatizacije Nove Kreditne banke Maribor? Ne, saj
               že s prvo fazo ni pristopila v Državni zbor. Ampak kakorkoli, poskušal sem vas
               prepričati več kot 10-krat v Državnem zboru, da bi spregovorili o bančni inštituciji,
               govornik pred menoj je rekel, naj ostane v slovenski lasti. Ali ste res tako naivni,
               da to govorite ali pa res toliko malo stvari poznate? Odgovora, zakaj, ne bomo našli
               niti v povezavi z vodnimi gospodarstvi. Odgovora, zakaj ne bomo našli ne na področju
               nafte, ne na področju Peka, ne na področju, kar je posebej zanimivo, energetike
               projekta Termoelektrarne, toplarna Ljubljana, potem imamo zelo zanimivo vodno
               gospodarstvo Mura, dravsko vodno gospodarstvo. In teh vodnih gospodarstev je naštetih
               še kar nekaj. Potem se bomo pa odmikali od odgovornosti, ja, saj, nismo vedeli. V
               povezavi dogajanja z Elektro Primorsko, njihovi nakupi, HELV - hidroelektrarne na
               Vrbasu, HETR - hidroelektrarna v Trebišnjici in pa z napovedano podražitvijo cen,
               gospodje in gospe, bodo špekulanti na trgu vrednostnih papirjev, torej samo
               posredniki, zaslužili toliko z vašo pomočjo in izključno na špekulacijo. Ampak
               pustimo te posamezne zadeve. Veste, kaj je v samem dokumentu še bolj zanimivo? RTS
               CM. RTS CM navkljub temu, da se je razpis okoli RTS CM začel odvijati že daljnega
               leta 2005, Vlada Republike Slovenije navkljub sklepu Vlade še vedno trdi, da v okvir
               tega programa RTS CM vključuje. Kaj pa če slučajno pogodba ne bo napisana? Ja, pa iz
               koga se norčuje minister Bajuk oziroma pripravljavci omenjenega gradiva? V primeru
               Nove Kreditne banke Maribor se norčujejo iz državljanov in državljank. V prospektu
               smo videli kolikšen je zagarantiran delež vrednostnih papirjev, ki bo pripadal ob
               velikem povpraševanju. Iz prospekta ni bilo razvidno, kaj bo z naslednjimi 24%, torej
               institucionalnimi vlagatelji .../Opozorilni znak za konec razprave./... Danes pa
               boste s tem, ko boste potrdili to, sprejeli tudi drugo fazo privatizacijo Nove
               Kreditne banke Maribor. V Nacionalni stranki ta dokument ne bo naletel v podporo.
               Iskreno pa upam, da si boste poslanci premislili in ga ne boste podprli. Hvala.</p>
            </sp>
            <sp xml:id="SDZ4-Izredna-31-2007-11-27.sp262">

               <speaker>PREDSEDNIK FRANCE CUKJATI:</speaker>

               <p>Hvala. Končali smo s predstavitvijo stališč poslanskih skupin. Ker k dopolnjenemu
               predlogu odloka ni bilo vloženih amandmajev, bo zbor odločanje o predlogu odloka v
               skladu s časovnim potekom seje zbora opravil jutri v okviru glasovanj. S tem
               prekinjam to točko dnevnega reda.</p>
               <p>Prekinjam tudi sejo zbora, ki jo bomo nadaljevali jutri ob 9. uri. <title><stage>(SEJA JE BILA
                  PREKINJENA 27. NOVEMBRA 2007 OB 17.55.)</stage></title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZKŠIŠ-Javna-001-2005-05-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo in šport</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C298FD0ACA57E282C1256FF900461B2D</idno>
               <idno type="custom" subtype="day">9994F109DFA803F9C1256FFF003670B3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=9994F109DFA803F9C1256FFF003670B3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKŠIŠ-Javna-001-2005-05-12.OZKŠIŠ" n="001">
               <name>Javna predstavitev</name>
               <date when="2005-05-12"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKŠIŠ-Javna-001-2005-05-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKŠIŠ-Javna-001-2005-05-12.OZKŠIŠ">
                        <orgName key="OZKŠIŠ">Odbor za kulturo šolstvo in šport</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO IN ŠPORT</stage>
            <stage type="title">Javna predstavitev mnenj o zakonu o Radioteleviziji Slovenija</stage>
            <stage type="date">(12. maj 2005)</stage>
            <stage type="chairman">Javno predstavitev mnenj je vodil mag. Branko Grims, predsednik
            odbora.</stage>
            <stage type="time">Javna predstavitev mnenj se je pričela ob 10.05 uri.</stage>


            <sp xml:id="SDT4-OZKŠIŠ-Javna-001-2005-05-12.sp1">

               <speaker>PREDSEDNIK MAG. BRANKO GRIMS:</speaker>

               <p>Vsem prav lep pozdrav na javni predstavitvi mnenj o novem zakonu o javni
               radioteleviziji, ki ga je v parlamentarni postopek vložila vlada Republike Slovenije.
               Javna predstavitev mnenj bo potekala predvidoma do 17.00 ure.</p>
               <p>Na javno predstavitev mnenj pa smo povabili tako poslanke in poslance, vlado
               Republike Slovenije, predstavnike javne radiotelevizije, torej generalnega direktorja
               RTV Slovenija, gospoda Aleksa Štakula, predsednika sveta RTV Slovenija mag. Janeza
               Kocijančiča, predsednika nadzornega odbora RTV Slovenija, gospoda Nikolo Damjaniča,
               sindikat kulturno-umetniških ustvarjalcev, ki ga predstavlja predsednica Aleša Valič,
               sindikat delavcev radiodifuzije, ki ga predstavlja predsednik Tom Zalaznik,
               koordinacijo novinarskih sindikatov RTV Slovenija, ki jo predstavlja predsednik Rajko
               Gerič, svet delavcev RTV Slovenija, ki ga predstavlja predsednik Januš Luznar,
               društvo novinarjev Slovenije, ki ga predstavlja predsednik Grega Repovž,
               zainteresirano strokovno in drugo javnost, zlasti pa vse vas, gledalke in gledalce
               ter poslušalke in poslušalce programov RTV Slovenija.</p>
               <p>V sklicu javne predstavitve mnenj smo udeležence prosili, da nam po možnosti
               predhodno posredujejo tudi pisne prispevke; nekateri ste to storili. Vsem, ki ste se
               danes udeležili tega našega soočenja mnenj, in vsem, ki ste posredovali pisne
               prispevke, tudi tiste, ki se potem osebno danes niste mogli udeležiti, lepo
               pozdravljam in se vam za prispevek zahvaljujem.</p>
               <p>Vsi, ki želite sodelovati v razpravi, ste na klopi dobili prijavnice. Prosim, da v
               njej izpolnite tudi temo razprave, tako da bo mogoča lažja koordinacija vrstnega
               reda. In vsi tisti, ki bi želeli besedo, lahko prijavnico še vedno oddate tudi
               kasneje. Tistim, ki pa ste se prijavili že po internetu, pa tega ni treba storiti.</p>
               <p>Prosil bi, da se dogovorimo za naslednje. Poglejte, na začetku bodo po uvodnem delu
               dobili besedo predstavniki RTV Slovenija in pri njih in pri vladi bomo storili
               izjemo, torej bomo dovolili tudi kakšno minuto dlje, saj gre vendar za tiste, ki se
               jih zakon neposredno dotika. Kasneje, ko bo odprta najširša razprava, pa bom prosil,
               da se bomo držali omejitve, torej dogovorjenih petih minut za posameznika. Vsi tisti,
               ki bi želeli svoj prispevek obširneje obrazložiti, lahko to storite v pisni obliki.</p>
               <p>Obveščam vas tudi, da so v preddverju na razpolago sredstva za lažje preživetje zelo
               dolgih ur, kajti danes, kot rečeno, bomo skupaj sedem ur in tako se lahko vsak
               trenutek oglasite zunaj in se odžejate oziroma okrepčate.</p>
               <p>Preden preidemo k splošni razpravi, pa dovolite, da pogled o tematiki, s katero se
               danes ukvarjamo, predstavim tudi sam.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp2">

               <speaker>MAG. BRANKO GRIMS:</speaker>

               <p>Ko govorimo o javni radioteleviziji, je to nekaj, kar presega samo običajno politično
               temo. Gre tudi za ustavnopravno raven tega vprašanja, saj je pravica, da prejme
               nepotvorjeno, objektivno in celovito informacijo, ustavna pravica, ustavna pravica,
               ki je samoumevna glede na mnenje ustavnopravne stroke do te mere, da v mnogih
               evropskih ustavah niti ni tako eksplicitno izražena. Vendar je seveda to temelj
               demokracije. Kajti če posameznik, če državljanka, če državljan ne dobi take
               informacije, potem je demokracija samo farsa, kajti na osnovi teh informacij se potem
               ljudje odločamo, ko izbiramo svoj oblast, ko se odločamo na referendumih in torej
               neposredno odločamo o svoji usodi in o vseh drugih dejanjih, s katerimi se srečujemo
               v našem življenju. Izhajajoč iz dejstva, da to področje javne radiotelevizije urejajo
               poleg ustave  tudi mnoge
               mednarodne pogodbe, se moramo vprašati, ali v Sloveniji v tem trenutku v celoti
               izpolnjujemo pogoje, ki jih za neko javno radiotelevizijo postavlja tako
               ustavnopravna znanost kot tudi ti mednarodni akti, ki jim je Slovenija zavezana.
               Odgovor ni tako enostaven, kajti tisti, ki smo s tem bili soočeni v minulih letih,
               bi, upam, lahko našli soglasje o enem: da je do leta 1994 v Sloveniji javna
               radiotelevizija dejansko tudi funkcionirala v najboljši možni meri kot javna
               radiotelevizija. Potem pa se je zgodilo nekaj, kar se v normalni državi ne bi smelo
               zgoditi: sprejel se je nek poseben, nov zakon o javni radioteleviziji, za katerega je
               eden od najglasnejših sicer javnih strokovnjakov za medijsko področje nedavno na RTV
               Slovenija dejal, da <q>"je bil očitno napisan na kožo eni sami politični liniji, eni
               sami politični stranki, torej LDS,"</q> in potem je nadaljeval, "in zato seveda ni
               nobenega razloga, da bi se ta zakon spremenil.</p>
               <p>Tisto, kar je treba, ko govorimo o politološki analizi učinka posameznega zakona,
               pogledati, je, kako je ta zakon v resnici deloval. In ko pogledamo to, se dotaknimo
               samo tistih dogodkov, o katerih se je veliko govorilo in pisalo v minulih letih, ko
               je ta sedaj veljavni zakon že obstajal in veljal v polni meri. Prišlo je do
               neposrednega prenosa v najbolj gledanem terminu na prvem programu RTV Slovenija
               zasebne proslave privatnega podjetja, tako da je bila celo okrnjena osrednja
               informativna oddaja. Po drugi strani pa je ta ista javna radiotelevizija odklonila
               možnost neposrednega prenosa osrednje proslave, se pravi, 10. obletnice manevrske
               strukture narodne zaščite, čeprav je šlo za državno proslavo. In da je zadeva že prav
               tragikomična, je prav na tej prireditvi RTV Slovenija za svojo pozitivno vlogo v času
               slovenske osamosvojitve iz rok predsednika države v prisotnosti slavnostne čete
               prejela tudi najvišje odlikovanje. Potem so sledili dogodki, ki so odražali posamezne
               referendume in volitve. Recimo, ko je bil razpisan referendum o umetnem oplojevanju
               zdravih samskih žensk, je šel odgovorni urednik na vlado k pristojnemu ministru iz
               vrste LDS in ga je prosil za navodila. In ko je ta navodila vsilil v programu, je
               prišlo do revolta novinarjev in tista novinarka, ki bi morala voditi to oddajo, je
               potem odstopila od vodenja. Seveda, to ni bil edini tak primer. Znan je, recimo, tudi
               primer cenzorskega posega odgovornega urednika, ko je šlo za poročanje o dejanski
               ceni vladnega letala; zopet je prišlo seveda do upravičenega revolta novinarjev. Pa
               potem pošiljanje navodil s strani takratnih vladnih funkcionarjev celo direktno v
               program. In ne boste verjeli, vsi novinarji, tudi zadnjič v Cankarjevem domu, ko je
               Zbor za republiko že predstavljal mnenje o RTV, so potrdili, da so potem uredniki ta
               navodila tudi marljivo ubogali. To se pravi, odgovor, kakšno televizijo smo po letu
               1994 imeli, je preprost: imeli smo javno radiotelevizijo po nazivu in imeli smo
               radiotelevizijo, ki je bila po dejanskem funkcioniranju komercialna, predvsem pa je
               delovala kot vladna radiotelevizija, če uporabljamo pojme, ki so v evropski
               politologiji običajno uveljavljeni.</p>
               <p>Moramo tudi povedati, da ponavadi je pravilo tisto, da riba smrdi pri glavi, kot
               radi rečemo. In niti enkrat v teh primerih ni prišlo do takojšnje reakcije tistega
               dela, ki bi bil glede na veljavno zakonodajo za to najbolj poklican - to je svet RTV
               Slovenija. Včasih je prišlo do odziva, vendar je bil ta pozen in je običajno sledil
               šele temu, ko so že drugi mediji razkrili posamezno dogajanje znotraj RTV hiše in ko
               je pač zaradi pritiska javnosti moralo priti do določenih odmevov. Da je mera polna,
               se je dogajalo celo to, da celo v primerih, ko je, recimo kot v primeru tistega
               posega v program pri neposrednem prenosu zasebne prireditve, celo nadzorni odbor
               ugotovil, soglasno ugotovil, da je šlo za  poseg, ki nima nikakršne pravne osnove, torej za nezakonit
               poseg. Svet RTV Slovenija ni iz tega potegnil nikakršnih konsekvenc. Nadzorni odbor
               pa vsi vemo, je bil po sedanji zakonodaji zgolj papirnati tiger, tisti glas vpijočega
               v puščavi, kadar si je seveda to, da je bil glas, sploh vzel.</p>
               <p>Odgovor na vse te dileme je poskušala oblikovati vlada v zakonu, ki je sedaj v prvi
               fazi, v prvi obravnavi že bil potrjen z absolutno večino glasov vseh poslancev
               državnega zbora. Zato pa, da bi vsi govorili na isti način, in se zavedali vseh teh
               dilem, mi dovolite, da vas opozorim še na nekaj.</p>
               <p>Gre za vprašanje ustavno-pravnega vidika, ki je po mojem trdnem prepričanju za
               zakonodajalca, torej za državni zbor in za državni svet, ki ima tudi določeno vlogo v
               tem postopku, seveda pomembnejši kot pa vsi drugi vidiki. In tu je ugotovitev
               ustavno-pravne stroke v zadnjih desetih letih, tudi nemške, kajti mi pripadamo tako
               imenovanemu germansko-rimskemu pravnemu območju, povsem soglasna. Da vplivanje tako
               imenovane civilne družbe v praksi, zlasti pa v državah brez dolgoletne demokratične
               tradicije, preide v svoje nasprotje. Kajti kjer je prišlo do tako imenovanih
               direktnih imenovanj te civilne družbe, se je to izrodilo v popolno politično
               dominacijo potem neke politične opcije nad javno radiotelevizijo. In dovolite, da vam
               citiram kar profesorja doktor Hoffman-Rima, aktualnega sodnika nemškega ustavnega
               sodišča, in vodilnega komentatorja evropskih ustav, na področju svobode izražanja,
               oziroma medijev. On je izjavil naslednje: <q>"V sistemih, kjer civilna družba sama
               imenuje svoje predstavnike, se RTV sveti, ki so prvotno zamišljeni kot garanti
               neodvisnosti od države in drugih centrov moči, v resnici prelevijo v posrednike
               političnega vpliva. Člani teh teles tvorijo koalicije po strankarskih linijah, in se
               združujejo v tako imenovane prijateljske kroge, ki potem soglašajo o skupnem
               ravnanju. Ta telesa pogosto zlorabijo svoj položaj za politične, ozko strankarske
               cilje, tudi pri svojih imenovanjih. In če je vladajoča stranka na oblasti več časa,
               desetletje, bo njen vpliv povsem zagotovo izrabljen do popolnosti."</q> Kot bi bile te
               besede zapisane za stanje, ki sem ga prej opisal s primeri, ki so dokumentirani, in o
               katerih je bila javnost že seznanjena.</p>
               <p>Pa vendarle je potrebno reči, da je bil to plod njegove ustavno-pravne analize na
               mnogih primerih, kajti zgodba, ki jo srečujemo v Sloveniji, se je odvijala v taki ali
               drugačni obliki še marsikje drugje.</p>
               <p>Dejstvo je, da je v takem sistemu brez zavor, brez transparentnosti, potem rezultat
               ta, da se nivo politične kulture javnega dialoga znižuje. In to ni samo moja
               ugotovitev. To je, če želite, tudi ugotovitev gospoda magistra Klemena Jakliča,
               človeka, ki dela sedaj dva doktorata. Enega na Harvardu, enega na Oxfordu. In ki je
               tudi avtor besedila, ki sem vam ga ravnokar predstavil.</p>
               <p>S tem bi ta uvodni del končal. Opozoril bi le, da načela Evropske unije zahtevajo
               tudi, da ima javna radiotelevizija stalen, stabilen vir financ, ki ji daje tudi
               določeno mero neodvisnosti. In da Evropska unija zahteva, da je poslovanje v okviru
               javne službe že v zakonu nedvoumno ločeno od vsega drugega. To se pravi, od
               morebitnih dopuščenih tržnih dejavnosti. Sedanji zakon temu merilu zagotovo ne
               ustreza več. In tudi to je še en razlog, da je vlada predlagala zakon, o katerem nam
               bo čez minuto spregovoril gospod minister, doktor Vasko Simoniti, in predstavil
               njegovo vsebino.</p>
               <p>Vabim ga k besedi. Hvala.</p>
               <p>Prosim, gospod Simoniti. Po želji.
               </p>
            </sp>
            <sp xml:id="SDT4-OZKŠIŠ-Javna-001-2005-05-12.sp3">

               <speaker>DR. VASKO SIMONITI:</speaker>

               <p>No, hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp4">

               <speaker>PREDSEDNIK MAG. BRANKO GRIMS:</speaker>

               <p>Še to. Lahko govorite ali iz klopi, ali pa stopite za pult. Kot želite.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp5">

               <speaker>DR. VASKO SIMONITI:</speaker>

               <p>Bom ...<stage>/Hrup v ozadju./</stage>... Hvala lepa.</p>
               <p>To kar je že gospod Grims povedal, se bo marsikaj morda ponovilo, ali pa bom malo
               zreduciral, da se ne bomo ponavljali.</p>
               <p>In bi rad povedal v zvezi s tem zakonom samo naslednje, da ne ponavljamo vsega
               tistega, kar smo že v prvi predstavitvi zakona povedali.</p>
               <p>Z zakonom nameravamo urediti razmere v javnem zavodu RTV Slovenija s pomočjo novih
               organizacijskih oblik, ki jih nov predlog ponuja, tako na poslovno-programskemu delu,
               z zmožnostjo uvajanja novih tehnologij, s postavitvijo odgovornosti vodstvene
               strukture, in tisto široko obliko, ki bo odločala o programskih konceptih, shemah in
               načrtih, ki jih bo oblikoval programski svet. Ta bo pa sestavljen na podlagi izredno
               širokega kroga predlagateljev, potrdil pa bo to imenovanje parlament.</p>
               <p>Razmere želimo urediti preko kompetentnih, sposobnih in odgovornih ljudi, ne pa se
               vmešavati v javni zavod in ga oblikovati po političnih interesih.</p>
               <p>Kako vzpostavljamo poslovno programsko odgovornost vodstvene hiše? Jasno določimo
               pristojnosti in odgovornosti nadzornega sveta, ki ima poslovno in nadzorno funkcijo
               in seveda s tem omogočamo predvsem transparentnost delovanja RTV z nalogami, ki so
               jasno tudi zavezane odgovornosti.</p>
               <p>Poudarjeno je bilo največ besed, ali pa največ besed je bilo namenjeno v zvezi s
               programskim svetom, v katerega predlaga kandidate, torej najširša skupnost ljudi,
               kjer pa bodo pravzaprav zelo velike omejitve za to, torej za tistega, ki bo želel
               postati član tega sveta. Imenovane bodo seveda samo kredibilne, ugledne in seveda
               usposobljene osebnosti in ljudje.</p>
               <p>Medtem ko bo imenoval parlament v programski svet neodvisne avtonomne ljudi, kot mu
               ta predlog zakona nalaga, je pa tudi res, da prav s tem, ko bo imenoval parlament
               ljudi, na katere zaradi svoje uglednosti in odličnosti ne bo imel vpliva, sprejema pa
               parlament vendarle za to tudi odgovornost. Gre za imenovanje oseb, vrednih javnega
               zaupanja, in tu prihaja do seveda nekaterih izraženih dvomov, da bi bil parlament
               torej sposoben, kompetenten, da take ljudi tudi izbere.</p>
               <p>Tu je bil govor seveda o civilni družbi, vendar to, kar je morda že gospod Grims
               deloma omenil, bi ponovil. Splošna sprejeta ugotovitev evropske ustavne stroke v
               zvezi s tem problemom pravi, da politika prodre s svojimi predlogi na nivoju civilne
               družbe ravno tako uspešno, kot bi to storila neposredno preko zakonodajalca. Razlika
               pa je v tem, da zakonodajalec odgovarja za svojo morebitno zlorabo na volitvah,
               medtem ko se politika, ki to počne preko civilne družbe, tej odgovornosti izgone, in
               lahko v nedogled izrablja. Torej, po našem predlogu gre v smer depolitizacije tega
               sveta, še posebno pa je to poudarjeno v 17. členu zakona, kjer je zapisano na skoraj
               eni strani pravzaprav kdo vse ne sme in ne more biti imenovan v ta svet.</p>
               <p>Hkrati pa se seveda postavlja sistem neposredne odgovornosti zakonodajalca glede
               imenovanja ljudi, vrednih javnega zaupanja, oziroma varuhov neodvisnosti. To je zelo
               pomembna kontrola in zakonodajalec je glede tega volivcem na očeh. Čeprav se po
               imenovanju dejanskih politični vpliv na sam programski svet zelo ali pa sploh
               zmanjša.</p>
               <p>Nekateri kritiki, ki jim gre v nos oblikovanje programskega sveta pa, prvič
               parlamentu odrekajo demokratičnega duha, kar je po moje zelo čudno. Drugič pa, ker se mi zdi še huje, bodočim
               članom RTV-ja, ki bodo morali izpolnjevati zelo ostra merila samostojnosti,
               neodvisnosti, širokega ugleda in profesionalne odličnosti pa v naprej odrekajo
               demokratičnega duha in verodostojnost.</p>
               <p>Zakon zelo jasno določa, kot sem že omenil, kdo ne more biti član tega programskega
               sveta. In dovolite, da samo še enkrat poudarim, ker večina ljudi zakona ni bralo,
               vsaj prvi del kdo ne more biti imenovan v ta programski svet. V programski svet RTV
               Slovenija ne morejo biti izvoljene in imenovane osebe, ki so ob imenovanju ali v
               obdobju 10 let pred imenovanjem bile, torej za 10 let, člani organov političnih
               strank, poslanke oziroma poslanci evropskega parlamenta ali uslužbenke oziroma
               uslužbenci in funkcionarke oziroma funkcionarji v organih EU, predsednik republike,
               predsednica oziroma predsednik vlade, poslanci, člani državnega sveta, županje
               oziroma župani, ustavne sodnice oziroma ustavni sodniki, ministrice oziroma ministri,
               državnega sekretarke oziroma državni sekretarji in drugi funkcionarji v državnih
               organih, generalni direktorji, generalne sekretarke oziroma generalni sekretarji,
               predstojnice oziroma predstojniki organov v sestavi vlad in vladnih služb, načelnice
               oziroma načelniki upravnih eno in tudi visoko državni uradniki ali urednice ter
               direktorji oziroma tajnice ali tajnice občinskih uprav. Potem je še cela vrsta drugih
               naštetih, jih bom tokrat izpustil, če bo potreba bomo to še dodatno prebrali.</p>
               <p>Takšni premisleki v naprej zavračanje ljudi, ki bodo predlagani niso niti strokovni,
               niti niso v skladu z evropsko demokratično prakso. Pri nas pogosto uporabljamo radi
               primerjave z Evropo, zelo poljubno, a že na začetku povejmo, da je ta zakon povsem v
               skladu z evropskimi demokratičnimi standardi. V Evropi je sestava uprav ali svetov
               ali pa in svetov javnih RTV zelo različna. V večini držav EU imenuje programske svete
               parlament, vlada ali celo sam pristojni minister, recimo za kulturo. Pri tem zanimivo
               nihče ne govori, da imajo tam državno televizijo. Tako smo nedavno slišali naštevanje
               nekaterih primerov, ki naj bi šli v prid kritikom tega novega predloga, a so našteli
               le take, ki jim ustrezajo, pa še te v dobršni meri netočno. Na primer, za Avstrijo je
               bilo rečeno, da imajo velik vpliv neposredno gledalci in gledalke. Tam od 35 članov
               kar 24 imenuje politika. Za Nemčijo, ki je zelo kompliciran sistem obstaja zelo dobra
               študija, prej omenjenega gospoda Jakliča, kjer je tudi zelo jasno v treh državnih
               televizijah kakšna je participacija politike in seveda drugih. Poleg tega imajo
               dežele, same zvezne dežele, ki imajo velik vpliv, imajo pa v velikih primerih zelo
               neposredno pristojnosti politični akterji. Za slavno BBC o kateri se je govorilo,
               kjer 12 guvernerjev imenuje kraljica oziroma njen pooblaščenec se prej posvetuje z
               vladnimi ministri. Mimo grede na zadnjih volitvah je generalni direktor in urednik
               BBC, ki je sodeloval na strankarski listi Tonya Blaira.</p>
               <p>Marsikdaj dajemo za vzor propulzivno, na nekaterih področjih pa zelo konzervativno
               in takrat molčimo, Irsko, kjer ima pri tovrstnih stvareh za televizijo vpliv minister
               in parlament. Da ne govorimo o Češki, Poljski, kaj šele v Italiji, a tudi tako nam
               ljubih državah, ko delamo primerjavi z nami, Nizozemski, Danski, kjer ima vlada ali
               sam minister za kulturo izreden vpliv. A to, če nam ne gre v kontekst zamolčimo ali
               pa rečemo, da to ni pač primerno, take oblike za post komunistično državo. Torej, ali
               je to res? Smo nedemokratični bili v zadnjih 12. letih? To bi zelo rad slišal od
               tistih, ki to kritizirajo. Skratka, Evropa je zelo široke in priporočilo Sveta Evrope
               je, da v okvirih demokratičnih pravil se ne vmešava Svet Evrope v države in da se ne
               vtika pri ureditvi teh problemov, daje pa  priporočila. A ne gre za to, da bi se samo primerjali, mi gremo, po
               mojem mnenju, korak naprej. Javna RTV ima lastna sredstva, ki zagotavljajo
               neodvisnost. Javni RTV bo predlagan svet, na katerega bo potem izgubljen vpliv
               države. Sam svet bo volil generalnega direktorja in vodstveno vertikalo, ne pa tako
               kot danes, ko generalnega direktorja potrjuje parlament ali pa nadzorni odbor in
               podobno. Govorilo se je celo tako grobo, da so nekateri, ki so veliko pisali in
               sklicevali tiskovne konference in bili plat zvona, pa so to delali le takrat, ko je
               šlo za izgubo verjetno njihovega enostranskega vpliva in so imenovali nov predlog
               zakona kar za skropucalo. Pa zraven tega je takrat sedel strokovnjak, ki je potvarjal
               javnomnenjske raziskave in bil povsem neuspešen, še zlasti v zadnjih dveh letih, za
               državni denar. Pa tega ne moti nič, saj gre za pravilne metodološke prijeme, pa
               četudi so rezultati katastrofalni.</p>
               <p>Enako smo slišali, da je zakon prava katastrofa, a nič slišali, razen tega in samo
               to, da gre za v naprej še odrekanje, po mojem mnenju, gre pa zgolj za naprej še
               odrekanje ljudem, ki še niso bili sploh imenovani in če sploh ne vemo kdo bo res
               imenovan v naprej odrekati nekomu demokratičnega duha se mi ne zdi, da je to kakšen
               strokovni argument.</p>
               <p>Naš predlog je povsem v skladu z visokimi standardi evropske demokratične ureditve.
               Številni ugledni ljudje, publicisti, pisatelji, novinarji, visoko izobraženi in
               ugledni ljudje so takte spremembe, ki jih zakon predvideva nedvomno podprli in tudi
               predlagatelj misli, da je zelo dober in veliko boljši od prejšnjega ter da bo
               omogočil samostojen položaj RTV zavoda in utrdil ta zavod v vseh segmentih njegovega
               delovanja ter bo potrdil in utrdil neodvisnost, avtonomnost in radoživost, če hočete,
               do tega, da bi bili ljudje objektivno, pravično, uravnoteženo po naši in svetovni
               stvarnosti obveščeni ter da bi tudi kulturno umetniška ustvarjalnost na RTV, ki je
               bila precej zanemarjena dobila primernejšo pozornost, ki jo javni zavod z vsem tem
               kar zakon predlaga, utrdila in potrdila, da gre za eminentno kulturno institucijo v
               najširšem pomenu te besede. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp6">

               <speaker>PREDSEDNIK MAG. BRANKO GRIMS:</speaker>

               <p>Hvala tudi. Seveda pa se vsi zavedamo, da vsak zakon je mogoče še izboljšati in zato
               predlagam, da posebej pozorno prisluhnemo besedam tistih, ki se jih ta zakon najbolj
               neposredno dotika, torej zaposlenih na javnem zavodu RTV Slovenija. K besedi vam
               generalnega direktorja gospoda Aleksa Štakula.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp7">

               <speaker>ALEKS ŠTAKUL:</speaker>

               <p>Hvala za besedo. Najprej želim poudariti, da so osnove za spremembo zakona o RTV
               Slovenija danes že v sprejetih ciljih strategije razvoja RTV Slovenija do leta 2010,
               kar je obravnaval in potrdil tudi odbor za kulturo pri državnem zboru, kot tudi svet
               RTV.</p>
               <p>Gre za strateške cilje, ki pomenijo zahtevno preobrazbo javno radiotelevizije na
               osnovi ministrskih konferenc Sveta Evrope, pogodbe iz Amsterdama ter dokumenta
               parlamentarne skupščine Sveta Evrope iz januarja 2004, ki namenjajo javnemu
               radiotelevizijskemu servisu posebno skrb in pozornost ter poziva vlade držav, da mu
               omogočijo obstoj in potrebno gmotno osnovo. Iz omenjenih političnih deklaracij in
               odločitev ustavnih sodišč nekaterih teh držav, kot tudi našega ustavnega sodišča,
               izhajajo tudi nekatere praktične izvedbe glede financiranja javnega servisa, pravice
               do pobiranja prispevka ali podobne dajatve, javnih subvencij ali sofinanciranja
               določenih dejavnosti, ki
               morajo zagotoviti programsko in vsebinsko pluralnost, samostojnost ter neodvisnost
               javnih radiotelevizijskih medijev. Zato smo kot enega izjemno pomembnih ciljev v
               strategiji zapisali, da se bo Radiotelevizija Slovenija statusno preoblikovala,
               sodobno voden in organiziran javni servis katerega bodo rešeni problemi lastništva,
               premoženja, zagotovitve trdnega in neodvisnega finančnega vira, povečanja deleža
               države pri sofinanciranju narodnostnih programov in programov za slovence v zamejstvu
               in v svetu in sovlaganj za nujno digitalizacijo ter vodenje in nadzor javnega
               servisa. Zato smo po sprejeti strategiji v lanskem letu pričeli z realizacijo
               zastavljenih ciljev, z oblikovanjem strokovnih izhodišč nove zakonske ureditve javne
               službe oziroma novega zakona o Radioteleviziji Slovenija. V skladu s tako usmeritvijo
               podpiramo in hkrati tudi predlagamo celovito ureditev vseh tistih vprašanj v novem
               zakonu, ki predstavljajo temelj za bolj učinkobito izvajanje javne službe. V tem
               smislu smo tudi predlagali vrsto konkretnih dopolnitev posameznih členov k
               predloženemu zakonu. Zato bi morali predlagani zakon dopolniti tako, da bo ob bolj
               učinkovitem opravljanju in vodenju omogočil tudi organizacijsko in statusno
               prilagoditev novim potrebam v zunanjem okolju, ki se hitro spreminja. Prav na to
               dejstvo v svojem poročilu opozarja tudi nadzorni odbor. Obstoječa ureditev pravnega
               položaja radiotelevizije in njenih organov ter njene dejavnosti, se je v praksi
               pokazala kot pretoga in v marsičem neustrezna. Gre zlasti za ne dovolj pregledno
               razmejitev med javno službo in tržnimi dejavnosti radiotelevizije ter za pretogo in
               glede na naravo dejavnosti radiotelevizije, neustrezno statusno pravno
               organiziranost. To predstavlja tudi temeljno izhodišče za bodočo novo pravno ureditev
               radiotelevizije. Na to sem dolžan opozoriti, ker so v preteklih štirih letih zahtevne
               tranzicije, ki še zdaleč ni končana, ampak gre za dolgoročen proces, doseženi vidni
               pozitivni rezultati in premiki, ki se ne skladajo z nekaterimi pavšalnimi ocenami, da
               je radiotelevizija v globoki krizi in izgubi. Največji del vsega kar je občutno
               vplivalo na poslovni rezultat, je posledica odločitev posameznih vodstev v
               preteklosti, kot tudi dejavnikov, ki niso v domeni odgovornosti radiotelevizijskega
               vodstva. Analiza poslovanja za pretekla leta kaže, da je javni zavod izredno
               izpostavljen različnim tveganjem, ki so opredeljena kot politična, davčna in
               zakonodajna tveganja. Gre za tveganja, ki so posledica diskrecijske pravice
               odločanja, predvsem države, ki povzroča spremembe v poslovnem, davčnem in drugih
               okoljih. Vsakoletna priprava programsko-poslovnega načrta je vezana na restrektivno
               načrtovanje, tako na strani prihodkov kot tudi odhodkov. Zaradi arbitrarnega
               odločanja vlade o višini radiotelevizijskega prispevka smo od leta 1999 do konca
               lanskega leta izgubili za 8 in pol milijarde tolarjev potencialnega prihodka, ki
               predstavlja 72% našega celotnega prihodka. Višina odobrenega prispevka je bila za
               polovico manjša od zakonsko dovoljene. Tako smo vsako leto, v zadnjih štirih letih že
               v izhodiščih priprave posameznega programsko-poslovnega načrta znižali stroške za 1
               in pol do 2 milijardi tolarjev. To je bil velik prispevek celotnega kolektiva pri
               racionalizaciji stroškov, iskanja notranjih rezerv, prenove delovnih provesov in
               dviga notranje produktivnosti. Hkrati pa imamo v veliki meri fiksirane odhodke v
               skupini stroškov dela. Dodatno je višino RTV prispevka protiustavno posegel zakon o
               medijih z odvajanjem 3% za programe posebnega pomena. V svoji odločbi je ob
               razveljavitvi omenjenega člena Ustavno sodišče RS poudarilo, da je zakonodajalec s
               tem, ko je financiranje nacionalnih programov izločil iz državnega proračuna in določitev višine naročnine
               oziroma prispevka ter njene izterjave, v veliki meri prepustil Radioteleviziji
               Slovenija, javnemu zavodu s tem zagotovil določeno stopnjo samostojnosti, potrebno
               zaradi preprečitve političnih in gospodarskih vplivov na programsko vsebino in
               kvaliteto. Sprememba zakonodaje na področju javnih financ je samo v letu 2002
               naložila za 2,7 milijarde vzpostavitev ... države za tako imenovane dolgoročne
               obveznosti. Dodatne obremenitve, prav tako s strani države smo bili deležni v višini
               742 milijonov tolarjev z obračunavanjem višjih stopenj amortizacije. In ko vsem tem
               dobiozam preštejete še neplačan prometni davek k zakonskimi zamudnimi obresti za leta
               1996/98 v višini 5 in pol milijarde tolarjev je povsem jasno, da v bilanci presežek
               odhodkov znatno presega prihodke. Ampak na vse to vodstvo nima nobenega vpliva. Res
               pa je, da smo davek lani odplačali in znižali našo zadolžitev, ki smo jo od leta 2001
               prepolovili in bo ob koncu letošnjega leta le še 2 in pol milijarde tolarjev. Da
               dosledno uresničujemo sanacijski program, da prenavljamo poslovne procese, da smo v
               obdobju prenove poslovno-informacijskega sistema, in da si prizadevamo ob koncu leta
               2006 pridobiti ISO standard kakovosti. In ne samo to, dosegamo velike finančne
               prihranke na področju variabilnih stroškov, ob upoštevanju gibanj inflacije, smo jih
               realno zmanjšali za 7% točk tako pri stroških materiala, končnih telefonskih
               transportnih stroških, službenih potovanjih, in da ne navajam dalje. Seveda pa je še
               vedno osrednji problem mujno zmanjšanje celotnih stroškov dela. Zato moramo do leta
               2008 zmanjšati število redno zaposlenih in stalnih honorarnih sodelavcev za 600. Da
               ne omenjam vseh drugih aktivnosti na področju izobraževanja. V lastnem izobraževalnem
               središču se izobražuje tisoč sodelavk in sodelavcev in pridobiva najrazličnejša in
               nujno potrebna znanja, ki jih terja sodobnejši način vodenja in uvajanje nove
               zahtevnejše digitalne tehnologije. Kljub vsem omenjenim finančnim težavam pa smo
               uspeli ne samo ohraniti, ampak celo povečati visoki delež gledanosti televizijskih in
               poslušanosti radijskih programov, kar nas v okviru evropskega združenja radiodifuznih
               organizacij uvršča med osmerico z najvišjim deležem javnih servisov v Evropi, ki so
               uspeli ohraniti z visoko kakovostnimi in raznovrstnimi programi zveste poslušalce in
               gledalce. In ta ocena velja za celotno našo ponudbo informativnih, izobraževalnih,
               kulturno-umetniških in razvedrilnih programov. In so tudi po svojem obsegu
               primerljivi z drugimi javnimi servisi v Evropski uniji. Prav zato je še kako
               pomembno, kakšna bo naša jutrišnja nova organiziranost in kakšne bodo možnosti za
               sodobnejši in učinkovitejši način vodenja in opravljanja Radiotelevizije Slovenija in
               kakšna bo njena notranja organiziranosti, ki bo v funkciji javne službe, in ki bo
               omogočila prožnejšo razmejitev in vodenje tržnih dejavnosti v rez radikalnega zasuka,
               ki ga lahko omogočajo tudi sprememb zakona o radioteleviziji, ni možno zagotoviti
               stabilnega razvoja. S tega vidika je nujno dopolniti in jasno razmejiti tudi
               pristojnosti programskega sveta in nadzornega sveta.</p>
               <p>Kar zadeva podržavljanje radiotelevizije pa menim, da je ta bila opravljena že leta
               1990. Ko je bil takratni RTV spremenjen način vodenja, opravljanja in gospodarjenja s
               premoženjem na osnovah proračunske logike, kar onemogoča učinkovito, suvereno,
               racionalno in gospodarno opravljanje. Kakor tudi z lansko vključitvijo vseh
               zaposlenih, vključno z novinarji, sistem plač javnega sektorja. Skratka, prepričan
               sem, da je samo s konkretnimi predlogi izboljšav posameznih členov predloženega
               zakona nujno narediti dodaten napor, da bi zakon razrešil vsa tista vprašanja, ki
               bodo največji slovenski kulturni ustanovi omogočila trdno rast in razvoj  v korist javnega interesa, ki ga
               predstavljajo naši poslušalci in gledalci.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp8">

               <speaker>PREDSEDNIK MAG. BRANKO GRIMS:</speaker>

               <p>Hvala lepa gospodu generalnemu direktorju. K besedi vabim predsednika Sveta RTV
               Slovenija, gospoda Janeza Kocijančiča. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp9">

               <speaker>JANEZ KOCIJANČIČ:</speaker>

               <p>Hvala, za besedo. Jaz kot predsednik sveta predstavljam Svet RTV Slovenija, ki je
               najvišji organ upravljanja.</p>
               <p>Današnja seja, današnja javna predstavitev mnenj je prva seja, na katero je bil Svet
               RTV Slovenija uradno povabljen. Jaz sem si drznil povabiti tudi ostale člane sveta in
               vidim, da jih je kar nekaj tukaj, mislim da je to vsebovano tudi v javnem vabilu na
               sejo. V tem smislu moram ugotoviti ta Svet RTV Slovenija, o katerem je veliko govora
               v obrazložitvi zakona in v razlogih za spremembe zakona pravzaprav do tega trenutka
               ni imel prave prilike sodelovati pri nastajanju zakona. Mi smo kljub temu, potem ko
               je bil predlog zakona objavljen opravili razpravo na seji sveta, ker je svet pluralni
               organ nismo delali zaključkov, ampak smo napravili avtorizirani stenogram iz te seje,
               jaz sem ga poslal predsedniku državnega zbora, mislim, da je lahko koristen v
               nadaljnjem delu na zakonu. Drugače pa seveda za mene tipično, da je zakon do objave
               na spletni strani ministrstva za kulturo nastajal za zaprtimi vrati oziroma kot bi
               rekel, da je zakon o javni Radioteleviziji nastajal na tajni način.</p>
               <p>Moje mnenje je, da je zakon slab, da je konceptualno sporen in jaz bi zelo cenil, če
               bi bila koalicija, vladna večina sposobna in pripravljena za razmislek o
               konceptualnih usmeritvah tega zakona. Kadar se spreminja zakon gotovo je cela vrsta
               dosedanjih rešitev takih, da terjajo spremembe, je najprej potrebno narediti analizo
               stanja. Jaz analize stanja na tem področju videl nisem, tisto kar je vsebovano v
               obrazložitvi tudi v današnjih dveh uvodnih nastopih predsednika odbora in ministra je
               bolj skupek vrednostnih ocen tudi nekaterih političnih diskvalifikacij kar je lahko
               osnova za neki ...<stage>/Nerazumljivo./</stage>... pristop k zakonu, gotovo pa ne neka realna
               osnova k spreminjanju zakonodaje na tem področju.</p>
               <p>Temeljno vprašanje z mojega vzornega kota je, ali je pri opravljanju javnega zavoda
               zaželena vloga civilne družbe ali ne in ali je novi zakon predlog novega zakona v tem
               smislu korak naprej ali nazaj. Moje mnenje je, da je korak nazaj, kajti prepričan
               sem, da zakon v bistvu predvideva podržavljanje javnega zavoda ob velikem
               spreminjanju kompetenc organov v programski svet od 29-ih članov, 21 članov imenujejo
               v različne predloge državni organi in v nadzorni svet od 11-ih 9. Avtonomnost civilne
               družbe se pa po mojem prepričanju odraža predvsem v tem, da sama imenuje svoje
               predstavnike. Civilna družba je pač taka kot je in če avtonomno imenuje svoje
               predstavnike, potem ima neposreden vpliv, če pa o imenovanju predstavnikov civilne
               družbe odločajo državni organi, potem je to politična verifikacija teh predstavništev
               in se spremeni v svoje nasprotje.</p>
               <p>Drugi konceptualni problem je problem združevanja oziroma razdruževanja temeljnih
               funkcij vodenja v  zavodu. Gre
               namreč za poslovno in programsko funkcijo. Tu zakon daje v nasprotju z obrazložitvijo
               dva povsem različna odgovora. Na nivoju upravljanja je povsem razdeljena programska
               in poslovna funkcija, saj ima programski svet poslovno pa nadzorni svet, na nivoju
               generalnega direktorja pa je ta funkcija združena. Moje mnenje je, da je ogromna
               koncentracija kompetenc v rokah generalnega direktorja zelo sporna, da v bistvu
               omogoča ob negativnem razpletu komisarsko upravo zavoda. S tem, da se mi zlasti zdi
               sporno, jaz pravzaprav nimam pomislekov, da bi imel generalni direktor tako
               programske kot poslovne kompetence, to je evropska praksa, ampak imam pa velike
               pomisleke proti temu, da bi generalni direktor imenoval odgovorne urednike in
               direktorja radia in televizije. Mislim, da je za avtonomnost uredniške funkcije mnogo
               primernejše, da jih voli za to ustrezni organ verjetno programski svet. Sploh
               demokratični sistemi upravljanja in funkcioniranja terjajo delitev ne pa
               koncentracijo oblasti, zdi se mi zelo sporna združitev nadzorne funkcije in funkcije
               odločanja o finančnih vprašanjih pa tam do statuta v rokah nadzornega sveta. Mislim,
               da je to zelo specifično pravzaprav ne poznam primera, kjer bi bilo to urejeno na
               taki način in tudi ne poznam argumentov za to.</p>
               <p>Na koncu, da vam tega ne ostanem dolžan. Mislim, da je paranoičen strah pred
               politiki in člen, ki za 10 let pripoveduje vsem, ki so se na ta ali na oni način
               ukvarjali z državnimi ali političnimi funkcijami edinstven, da ga pravzaprav res ni
               nikjer v Evropi in da na neopravičen način izključi iz upravljanja teh funkcij 1000
               ali pa morda več 1000 ljudi. Gre namreč za to, da pri nas velja ustavni sistem, 43.
               člen ustave to ureja, da ima vsakdo pravico voliti in biti izvoljen in da je volilna
               pravica splošna in enaka. Ta omejitev je smiselna, in kompatibilnost, se pravi, da
               teh dveh funkcij ni možno sočasno opraviti, smiselna bi bila tudi eno določeno krajše
               obdobje. Moram pa povedati s samim dejstvom, da so v Svetu, vsaj v teh dveh svetih,
               ki sem jih jaz vodil so delovali bivši ministri iz leve in desne, bivši poslanci iz
               leve in desne, bivši guverner banke, bivši državni sekretarji, župani in podobni,
               samega tega dejstva ni bilo pravzaprav nobenih negativnih konsekvenc.</p>
               <p>Če lahko na koncu povem še, ker imam pač enkratno priliko za to, eden kratek
               komentar na tisti del obrazložitve, ki se nanaša na mojo osebo, potem pa naj zelo
               kratko povem, je pa v obrazložitvi zakona, zato lahko o tem govorim. Naj povem, da
               nikoli nisem vodil bivše totalitarne stranke in tisti, ki to trdijo ali pa pišejo v
               tujino naj se vpraša po svoji vesti. Drugič. Da, ne poznam nobenega primera cenzure
               na javnem radiju in televiziji v tem sedemletnem obdobju nobenega dokumentiranega
               primera cenzure, zlasti z cenzuro se ni nikdar ukvarjal svet in njegov predsednik.
               Tretjič. Da, ni res, da se je predsednik sveta zavzemal za krčenje pravic novinarjev,
               gre za tisto znamenito prekvalifikacijo soglasja v mnenje. Te stvari je urejal
               zakonodajalec, mislim pa, da organi, ki so imenovani na osnovi zakona nimajo niti
               pravice niti možnosti, da bi se o zakonskih solucijah opredeljevali post festum. Zamolčano je, da v svetu
               predstavljam enega od pomembnih delov civilne družbe, športno sfero, in da sem tam
               seveda izvoljen na demokratičnih volitvah, kot sem bil na demokratičnih volitvah
               vedno izvoljen za predsednika sveta.</p>
               <p>Drugače pa, gospod Grims, če dovolite, imenovali ste štiri primere, kjer naj bi šlo
               za politične intervencije v delovanju zavoda. Prvi je znameniti primer Mercator, ki
               se je zgodil pred petimi leti. Šlo je za prenos proslave največjega podjetja v
               državi, ob udeležbi političnih predstavnikov. O tem so odločali ljudje, od katerih
               nihče ni več v javnem zavodu, niti generalni direktor niti direktor televizije, niti
               odgovorni urednik niti tisti, ki so o tem odločali; se pravi, gre že za zelo lanski
               sneg. To je obravnaval nadzorni odbor, obravnaval je tudi svet radiotelevizije.
               Splošno mnenje je bilo, da je bilo to neprimerno. In od takrat do danes v petih letih
               ni bilo več nobene proslave nobenega podjetja. Če to ni ustrezen rezultat, ne vem,
               kaj naj bi bilo.</p>
               <p>Prenos proslave manevrske zaščite, upravičeno, legitimno mnenje. K meni je zadnje
               dni prišlo na desetine ljudi, ki so smatrali, da bi morali prenašati, recimo,
               proslavo iz Ajdovščine. Toda ko se neka programska odločitev naredi, to je avtonomna
               volja programskih delavcev, jo je za nazaj težko spreminjati, da se pa kaj naučiti za
               naprej.</p>
               <p>O samskih ženskah in tisti intervenciji težko sodim, ker primera sploh ne poznam, na
               njega doslej še ni nihče opozoril, vsaj da bi jaz vedel.</p>
               <p>Kar se tiče cene vladnega letala in zatrjevanega cenzorskega posega v program, pa
               naj povem to, da je takratni odgovorni urednik informativnih programov, gospod Uroš
               Lipušček, zahteval, da se neka cena, ki se mu je zdela sporna, preveri. In je
               informacija, namesto da bi bila objavljena v Dnevniku, bila objavljena v Odmevih. O
               tem je govoril svet in z glasovanjem ocenil, z ogromno večino, da ni šlo za cenzorski
               poseg.</p>
               <p>Tako da ne vem, če se da na osnovi tega izluščiti tezo, da je to komercialna
               televizija, da je to vladna televizija, da je to LDS-ovska televizija. Moje globoko
               prepričanje je, da nobena stranka na Slovenskem v zadnjih letih ni mogla smatrati, da
               je to njena televizija. Bila so nihanja v to ali ono smer, bile so napake, bili so
               odstopi, marsikaj terja kritično analizo, ampak v glavnem so bile vlade do
               radiotelevizije mačehovsko razpoložene, zlasti kar se tiče financiranja. V tem smislu
               je seveda zavod ohranil svojo neodvisno pozicijo. Ostal je tisti medij, ki ima
               največjo verodostojnost, po meritvah javnega mnenja, če ne upoštevam mnenja ministra,
               da je to potvorjeno vsaj v nekaterih primerih. In to je zavod, ki ima po mojem mnenju
               veliko integriteto. Zato meni zelo, zelo zlovešče zvenijo različna mnenja, ki jih
               slišim ob debati o zavodu, kjer bi nekateri urejali zunanjepolitični, nekateri
               notranjepolitični program, nekateri imeli minutaže in sekundaže. Tega vsaj v svetu in
               organih upravljanja doslej nismo delali, in to bi bil po mojem seveda velik odstop od
               tistega, kar bi bili naši cilji.</p>
               <p>Moje mnenje in moj predlog je, spoštovani gospodje, da dobro razmislite o problemu
               in da ugotovite, da je pravzaprav neka dnevnopolitična potreba lahko v hudi
               kontradikciji s tistim, kar je nek civilizacijski trend. Marsikaj se da spremeniti,
               marsikaj je možno izboljšati, ampak moje prepričanje je, da je na principu
               upravljanja javnega zavoda, kjer bo z njim upravljala javnost, civilna družba in ne
               država, da je to pravilna usmeritev in da bi se kazalo potruditi v to smer, ne pa v
               to, v katero se trudite vi.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp10">

               <speaker>PREDSEDNIK MAG. BRANKO GRIMS:</speaker>

               <p>Hvala. Replike bodo na koncu in tako bom ravnal tudi sam. Gospod Nikola Damjanič ima
               besedo, predsednik nadzornega odbora RTV Slovenija. Prosim. 
               </p>
            </sp>
            <sp xml:id="SDT4-OZKŠIŠ-Javna-001-2005-05-12.sp11">

               <speaker>NIKOLA DAMJANIČ:</speaker>

               <p>Hvala za besedo. Spoštovani! Glede na dejstvo, da je snovalec predloga novega zakona
               o RTV pred menoj vodil nadzorni odbor javnega zavoda, kjer si je očitno nabral dobrih
               izkušenj, da je brez težav spisal predlog zakona, dovolite, da povem nekaj besed o
               razmerah v javnem zavodu, ki temeljijo na mojih izkušnjah na tej funkciji.</p>
               <p>Nadzorni odbor RTV Slovenija je v minulih treh letih večkrat opozoril na težave v
               poslovanju in na druge probleme, s katerimi se otepa zavod, in je dal številne pobude
               za ureditev razmer in konsolidacijo poslovanja RTV Slovenija. Večkrat smo poudarili,
               da je treba sedanji sistem organizacije in vodenja javnega zavoda dodelati in
               izpopolniti, v samem zavodu pa opraviti prepotrebne sanacijske procese. Na slednjem
               je bilo že kar veliko narejenega, kar poraja prve sadove. Javni zavod je lani po
               dolgoletnem poslovanju z izgubo uspešno končal poslovno leto. Letošnji rezultati iz
               prvih treh mesecev pa so še bolj spodbudni, kar kaže na dejstvo, da sedanje
               organizacijske strukture nikakor ni treba postaviti na glavo, temveč jo je le
               prevetriti in na podlagi resne analize odpraviti tiste hibe, ki ovirajo normalno
               delovanje javnega zavoda.</p>
               <p>Kar zadeva samo vodenje javnega zavoda, menim, da je sedanja oblika v osnovi dobro
               zastavljena. Da pa bi bilo treba predvsem doreči položaj generalnega direktorja.
               Predvsem se mi zdi posrečena sedanja delitev kompetenc med svetom zavoda in nadzornim
               odborom, saj svet v imenu široke javnosti opravlja upravljavsko funkcijo, nadzorni
               odbor pa v imenu ustanovitelja nadzira poslovanje zavoda. Predlagane spremembe
               koncentrirajo moč v rokah nadzornega organa, kar praviloma ni dobro, še posebej zato,
               ker se vloga sveta vse bolj približuje statusu nekakšnega cenzorskega organa, ki naj
               bi se ukvarjal le z vsebino. Glede na predlagani način volitev članov nadzornega
               organa je več kot očitno, da si država skuša v vsakem pogledu prilastiti upravljavsko
               funkcijo nad javnim zavodom. Ko gre za položaj generalnega direktorja, smo v sedanjem
               nadzornem odboru ves čas zagovarjali stališče, da je treba njegove kompetence precej
               bolj natančno opredeliti in na nekaterih področjih morda tudi razširiti. Sedanja
               ureditev, ko je vodenje zavoda razpršeno med generalnim direktorjem in dvema
               programskima direktorjema, ki jih voli svet in so po svoje precej neodvisni od
               generalnega direktorja, povzroča precejšnjo entropijo pri vodenju zavoda. Na te
               težave smo v nadzornem odboru že opozarjali in menimo, da bi bilo smiselno zakonsko
               urediti. Predlog zakona, ki ga imamo pred seboj, kaže na konceptualno poseganje v
               rešitve, iz česar je možno sklepati, da predlagateljem ne gre za realno razreševanje
               problema, temveč si skušajo le-to podrediti in jo spremeniti iz javne v državno.
               Torej žal ne gre za urejanje, temveč podrejanje. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp12">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. K besedi vabim gospo Alešo Valič, predsednico sindikata
               kulturno-umetniških ustvarjalcev RTV Slovenija. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp13">

               <speaker>ALEŠA VALIČ:</speaker>

               <p>Zahvaljujem se za besedo, vendar bi jo prepustila pravemu predsedniku našega
               sindikata, in to je Peter Kosmač; je pač prišlo do napake, zato prepuščam besedo
               njemu.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp14">

               <speaker>PREDSEDNIK MAG. BRANKO GRIMS:</speaker>

               <p>Očitno razpolaga državni zbor s starejšim podatkom. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp15">

               <speaker>PETER KOSMAČ:</speaker>

               <p>Hvala lepa za besedo. Spoštovani! Sindikat kulturnih in umetniških ustvarjalcev
               Radiotelevizije Slovenija, ki vključuje večino ustvarjalcev v tem javnem zavodu, je
               pretehtal predlog zakona o Radioteleviziji Slovenija. Pripombe nanj ter predloge je
               naslovil na predlagatelja in na odbor za kulturo, šolstvo in šport. Sindikat se ni
               opredeljeval o sprejemljivosti ali nesprejemljivosti predlaganega zakona, v dobri
               veri, da bo zakon za ves javni zavod spodbuden na vseh področjih. Še več, po izvedbi
               zakona pričakujemo, da se bo nacionalna radiotelevizija v še večji meri
               demokratizirala.</p>
               <p>Pri dosedanji razpravi o predlogu zakona ocenjujemo, da se ustvarja tako imenovali
               halo efekt glede ogroženosti avtonomije ustvarjalcev, ki naj bi jo povzročal predlog
               novega zakona.  Na področju
               kulturno umetniškega ustvarjanja te nevarnosti ne vidimo, seveda pa, če se ne bo
               nadaljevalo sedanje, že kar alarmantno usihanje domače produkcije kulturno umetniških
               vsebin na radiu in televiziji Slovenija. Za primer lahko navedemo, da skorajda ni več
               izvirnih televizijskih dram in filmov, adaptacij gledaliških oziroma opernih
               predstav, tudi ni več izvirne glasbene produkcije za radijski in televizijski namen,
               tako klasične kot zabavne, ni več domače produkcije risanih, animiranih filmov,
               izvirnega otroškega programa, vpada število radijskih igr, kljub domačim in
               mednarodnim priznanjem. Pričakujemo, da bo državni zbor upošteval naš predlog in v
               nov zakon zapisal tudi obseg teh vsebin v obliki razmerja med kulturno umetniškimi in
               informativnimi vsebinami. Dosedanji pogovori s predlagateljem zakona s vzpodbudni.
               Jasno je stališče ministrstva za kulturo, da je RTV Slovenija predvsem hiša kulture.
               Slovenska samobitnost na področju avdio vizualnih medijev v okviru Evrope pa bo
               prepoznavna v kulturi, zato smo obseg v dosedanji razpravi začudeni, da so v zvezi s
               predlogom zakona o RTV Slovenija tako močno poudarja poklic novinarja, drugih
               poklicev, ki tudi ustvarjajo programsko podobo in produkcijsko tehnično izvedbo pa se
               ne omenja, tudi v predlogu zakona ne. Ustvarja se tako imenovana kartelizacija
               novinarskega poklica. Ob vsem spoštovanju do novinarskega dela to ni dobro ne za
               novinarski poklic, ne za odnose v javnem zavodu samem. Ena od nalog RTV Slovenija je
               namreč gotovo tudi uveljavljanje značilnih poklicev za radijsko dejavnost. Tako bi
               bili tudi ustrezno cenjeni. Ali bodo predlagane rešitve v zakonu o RTV Slovenija
               glede organiziranosti javnega zavoda, pristojnosti generalnega direktorja, sestava in
               pristojnosti organov javnega zavoda ter financiranje javnega zavoda omogočile večjo
               odgovornost, bolj transparento poslovanje, oblikovanje in bolj kvaliteten program.
               Tudi to nas sprašujete.</p>
               <p>Sindikat kulturnih in umetniških ustvarjalcev RTV Slovenija se zavzema za tako
               organiziranost in vodenje, ki boste odražala njegovo poslanstvo in njegov status
               javne kulturne ustanove. Izkušnje kažejo, da je združevanje programskega in
               poslovnega vodenja z vidika odgovornosti nujna. Z vidika možnosti vsebinskega
               poseganja v programe pa bi lahko ogrozila avtonomijo programskega ustvarjanja. Večja
               odgovornost je eden od ciljev novega zakona bi s tem postala brezpredmetna. Če naj
               odgovornost dobi smisel in ga želi doseči predlagatelj mora biti v domeni
               ustvarjalcev programa, kakor tudi vseh tistih, ki sprejemajo poslovne in programske
               odločitve, nadzirajo izvedbo ter odločitev in konec koncev tudi v domeni
               ustanovitelja samega. Taka razporeditev odgovornosti prav gotovo pozitivno vplivala
               tudi na kakovost programa.</p>
               <p>Kako omogočiti civilni družbi sooblikovanje programov, tudi to nas sprašujete?
               Rešitev, ki se je doslej najbolj obnesla so programski sosveti pri posameznih
               programih, uredniških in projektnih. Sestavljajo jih kompetentni predstavniki
               zainteresirane javnosti. S tem bi programskemu svetu omogočili kakovosten preglede
               nad snovanjem vsakoletnih programskih načrtov in razreševanja poglavitnih vprašanj,
               ki se pri tem pojavljajo. Programski svet bi se tako resnično ukvarjal s strategijo
               radijskih in televizijskih programov. Članice in člani programskega sveta s tem
               nosijo največjo odgovornost. Jasno je, da morajo biti izbrani po takih merilih, ki
               bodo to odgovornost lahko tudi osebno prevzemali. Številčnost programskega sveta bi
               lahko bila precej manjša, zato pa bi bil pri svojem delu učinkovitejši.</p>
               <p>Predvideno povečanje pristojnosti nadzornega sveta je logično. Izhaja iz koncepta
               predloga zakona, s tem pa se bo povečala tudi osebna odgovornost članov nadzornega
               sveta. Razumemo, da se ta odgovornost članov nadzornega sveta lahko tudi
               materializira. To določilo zakon mora vsebovati. S pričo tega so članice ali člani
               nadzornega sveta lahko le visoko usposobljeni strokovnjaki za posamezna področja.
               Zato, da bi RTV Slovenija kakovostno izvajala svoje poslanstvo je stalni finančni vir
               edina zanesljiva tudi v svetu uporabljena rešitev, še zlasti za kulturno umetniško
               produkcijo v najširšem pomenu. Vse od negovanja kulturne dediščine, ki je nastala v
               okviru RTV Slovenija in digitalizacija nosilcev zapisa te dediščine, do njenega
                   predstavljanja v programih.
               Od vsakoletne produkcije novih kulturno umetniških programov do uvajanja najnovejših
               tehnologij, ki omogočajo dostop domače in tuje javnosti neposredno v vse programe in
               do interaktivnega oziroma <q>"on line"</q> izobraževanja. Slednje mora nujno finančno
               podpreti tudi izvrševalka ustanoviteljskih pravic.</p>
               <p>V zakonu o RTV Slovenija pa pričakujemo tudi ureditev avtorske in sorodnih pravic
               pri ponudbi programov iz slovenske produkcije, tako po prizemeljskem omrežju, kot po
               satelitski distribuciji programa ter v spletni ponudbi. Ta zalogaj je velik, vendar
               če to ne bo urejeno se po izkušnjah evropskih radio televizij obetajo tudi pravni
               zapleti. S tem lahko postanejo programi mrtev kapital. Zakon, ki bi ta
               ...<stage>/Nerazumljivo./</stage> okvir za ustvarjanje kakovostnih nacionalnih programov in za
               odgovorno vodenje in upravljanje lahko v sindikatu kulturnih in umetniških
               ustvarjalcev RTV Slovenija lahko samo pozdravimo. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp16">

               <speaker>PREDSEDNIK MAG. BRANKO GRIMS:</speaker>

               <p>Hvala vam. K besedi vabim gospoda Rajka Geriča, predsednika koordinacij novinarskih
               sindikatov RTV Slovenija. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp17">

               <speaker>RAJKO GERIČ:</speaker>

               <p>Spoštovani! Dovolite mi, da vas kot novinar javne radiotelevizije nagovorim iz
               sredine, ne pa iz poslanske klopi, pa tudi sicer smo novinarji navajeni govoriti
               obrazom in ne hrbtom.</p>
               <p>Če bi danes za to govornico skušal braniti obstoječo kadrovsko in normativno
               ureditev javnega zavoda RTV Slovenija, potem bi lagal samemu sebi in kolegom, ki so
               sindikatu novinarjev stali ob strani, ko smo novinarji nacionalne televizije
               opozarjali na nedopustna ravnanja in posege na RTV Slovenija. Novinarji smo tako leta
               1998 opozorili na primere korupcije in nezakonitega ravnanja vodstva RTV. Naše, z
               dokumenti podkrepljene trditev, so se neprebrane preselile z mize Sveta RTV, ki je
               mrzlično branil vodstvo v Železnikovo omaro. Tri leta je trajalo, da je tudi državni
               zbor spoznal, da takšno vodstvo ni primerno, žal ni nihče sankcioniral nesposobnosti
               in arogance Sveta RTV in njenega predsednika. Očitno so bile žrtvovane manjše glave.
               Leta 1999 nas je doletel še grob poseg v avtonomnost novinarjev RTV. Takrat ste nam v
               tem državnem zboru za to govornico odvzeli soglasje ob imenovanju odgovornih
               urednikov in prav s te govornice so nam poslanci takratne vladajoče koalicije s figo
               v žepu zagotavljali, da si kljub ukinitvi soglasja ne predstavljajo, da bi kak
               direktor na javnem zavodu upal predlagati v izvolitev odgovornega urednika, ki ne bi
               imel soglasja kolektiva. Zgodilo se je natanko to. Brez pozitivnega mnenja zaposlenih
               so bili imenovani trije uredniki in nihče od njih ni dokončal svojega mandata. Vsi so
               odstopili. Eden je moral odstopiti zaradi cenzure. To kar se je zgodilo sva s kolegom
               Slakom napovedala takrat, ko sva z amandmaji in prek veta skušala zavarovati
               avtonomnost novinarjev, vladajoča politika se ni dala motiti. Svojo zmoto je spoznala
               šele po nekaj letih. Se je tudi kaj naučila? Dvomim, kajti leta 2001 smo novinarji
               protestirali, ker ste nas uvrstili med javne uslužbence. To smo ocenili kot državni
               udar na RTV, pa ni zaleglo. Vladajoča koalicija ima vedno prav, so nam rekli in tri
               leta po tem pred vami stoji neprostovoljni javni uslužbenec, ki mu država še vedno ni
               našla primernega mesta v zakonu, kamor ga je, kljub mednarodnim protestom, sama
               uvrstila.</p>
               <p>Ves ta uvod se mi zdi potreben, da opredelim zakaj nimam nobenega razloga, da bi
               zaupal v dobronamernost sedanje politike in njenih posegov pod krinko ureditve razmer
               v javnem zavodu RTV Slovenija. Politika je in bo vpletena v delovanje javnega zavoda
               RTV Slovenija. Vprašanje, ki se zastavlja pa je, ali bo ta politika tudi odgovorna v
               tej meri, da bo poskrbela za verodostojno in neodvisno javno televizijo ali pa bo z
               zakonsko spremembo zgolj poskrbela za zamenjavo njihovih z njihovimi. Da bi
               preprečili zgolj prevzem javnega zavoda mora zakon vsebovati varovalke. Prva je
               zagotovo redni in ne izredni postopek sprejemanja. Druga je soočenje mnenj strokovne
               in zainteresirane javnosti o zakonu in ta je že doslej prinesla nekaj pomembnih,
               manjših popravkov sicer, nedodelanega zakona. Danes je pred vami tretja možnost, ko
               vam, vsem poslancem, predvsem pa poslancem vladajoče koalicije v premislek ponujamo
               še dodatne popravke ali bolje varovalke.  Menim, da je predvsem pomembno, da se v organih odločanja
               v javnem zavodu poveča število in pomen tistih, ki v njem delamo, zato predlagamo, da
               se poveča število zaposlenih tako v programskem, kot v nadzornem svetu. Omogoči naj
               se zakonito delovanje sveta delavcev, imenovanje urednikov pa naj ostane v rokah
               vrhovnega organa, po novem programskega sveta, ali pa nam vrnite soglasje. In tako,
               kot ste sami zapisali v obrazložitvi zakonskega predloga, popravite nedopusten poseg
               iz leta 1999.</p>
               <p>S konkretnimi predlogi amandmajev vas ne bom utrujal, tako kot v preteklosti. Ga bom
               predal vsem poslanskim skupinam. In vaša razprava in glasovanje bo pokazala, ali nas
               boste upoštevali.</p>
               <p>Od stroke in tako imenovane civilne družbe pa pričakujemo, da bo imenovala svoje
               člane programskega sveta, in tako ne bo omogočila politiki, da bi po tekočem traku
               imenovala svoje člane programskega sveta. Ampak da boste poskrbeli verodostojna
               imena, ki jim ne bo vseeno kakšna bo javna RTV v prihodnosti, in ki jih bo koalicija
               le stežka izločila, če misli resno s postavitvijo organa, ki bo dostojno nadomestil
               sedaj neučinkoviti in s politiko preobremenjeni svet RTV-ja.</p>
               <p>Vsaka odločitev pa bo politična. In tisti, ki jo boste sprejeli, boste zanjo tudi
               nosili odgovornost.</p>
               <p>Ko sem danes prihajal sem, sem se spraševal predvsem eno. Ali bo kdo poslušal kar mu
               govorim, ali pa bomo čez nekaj let novinarji le še malce bolj obtolčeni, vendar
               moralni zmagovalci, ki bodo lahko le rekli <q>"Saj smo vas opozarjali, pa nas niste
               poslušali"</q>.</p>
               <p>Zato končujem z besedami našega legendarnega kolega <q>"Ostanite še naprej z nami"</q>.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp18">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Preden zaključimo s sindikati, bil je vabljen tudi sindikat delavcev
               radiodifuzije, predsednik Tomza Laznik, vendar ga danes med nami ne vidim. Ali je
               kakšen drug zastopnik tega sindikata? Če pa ne, potem pa vabim naslednjega. To je
               gospod Januš Luznar, predsednik sveta delavcev RTV Slovenija. Znano je, da so sicer s
               tem svetom bili v preteklosti zapleti, vendar sam osebno sem prepričan, da je tudi on
               verodostojen predstavnik. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp19">

               <speaker>JANUŠ LUZNAR:</speaker>

               <p>Hvala lepa. Jaz bom ravno tako šel v sredino, da se slišimo bolj, ker se žal tam ne
               sliši tako, kot s tega mesta. Hvala za besedo, hvala gospodu predsedniku odbora.</p>
               <p>Spoštovane poslanke in poslanci, spoštovane gospe in gospodje!</p>
               <p>Naj kar preberem nekaj odzivov, oziroma mnenj v zvezi s temi devetimi točkami, ki
               jih odbor pošilja kot vprašanje. Povečanje odgovornosti in transparentnosti in
               kvalitete bo na vseh nivojih dela, vodenja in upravljanja omogočila zaposlenim RTV
               nove in bolj zdrave razmere za ustvarjanje. Omogoči naj široko zastavljenega vpliva
               javnosti skozi organe upravljanja zavoda, mora s seboj prinesti tudi povečano
               odgovornost predstavnikov javnosti v teh organih. Ta odgovornost pa mora biti tudi
               jasno opredeljena in zapisana. Merila za članstvo v organih zavoda naj bodo še bolj
               podrobno opredeljena. Na primer kodeks članov programskega sveta, nadzornega sveta in
               v tem smislu. Merila in načela o neodvisnosti in samostojnosti izražanja novinarjev
               zanesljivo pripadejo vsem kreativnim ustvarjalcem v RTV Slovenija.</p>
               <p>Poseben program o poročanju iz parlamenta ne bo bistveno povečal demokratične
               ustavne pravice državljank in državljanov do obveščenosti. Uvedba tega programa
               zanesljivo zahteva poglobljeno analizo z namenom, da se kasneje ne bi pojavili novi,
               dodatni zapleti, finančni, organizacijske, pravne, kadrovske in tudi estetske narave.</p>
               <p>Vpliv uporabnikov na RTV programe najbrž ne bo nikoli zastopan v taki meri, kot bi
               si v sistemu produkcije in upravljanja javne RTV in razvite demokratične družbe sicer
               želeli. Čeprav današnje moderne tehnologije dopuščajo vedno nove in nove možnosti na
               tem področju. Tukaj se moramo morda vprašati obratno. Ali bo vpliv zaposlenih na
               odločanje v organih upravljanja RTV dovolj prepoznaven? Že sedaj je namreč število
               predstavnikov zaposlenih v svetu RTV in nadzornem odboru moteče majhno. Resno lahko
               dvomimo, da med zaposlenimi v RTV ni strokovnjakov in profesionalcev, ki bi koristno
               prispevali k delu organov upravljanja zavoda RTV.</p>
               <p>Predlagane rešitve na področju digitalizacije tehnologije v RTV so dokaj ustrezno
               zapisane in odvisne od aktualnega razumevanja pristojnih ministrstev. Povečanje pristojnosti in sestave
               nadzornega sveta v RTV bosta zanesljivo močno vplivala na produkcijske procese v RTV.
               Tu se ponovno, kot v točki 6, pojavlja resno vprašanje minimalne zastopanosti
               zaposlenih v tem organu upravljanja.</p>
               <p>Možnosti in oblike financiranja RTV dejavnosti so v primerjavi s financiranjem
               zahodno evropskih javnih RTV realno primerljive.</p>
               <p>Mnoge dileme in podrobnosti, ki so tukaj navedene, so rešljive s temeljitejšim
               upoštevanjem načel, ki so zapisana v mednarodnem ISO standardu kvalitete in
               odličnosti BC 9001/2003, ki govori o proizvajalcih RTV in internetnih vsebin.
               Dokument priporoča svojim članicam tudi EBU, Evropska zveza radijskih in TV postaj,
               katere RTV Slovenija član smo. Ta standard kar najpodrobneje razdeljuje vsa vprašanja
               odnosov med uporabniki in širšo družbo, poslušalci in gledalci, upravo in osebjem RTV
               hiše in tudi nacionalno zakonodajno oblastjo. Za razumevanjem temeljnih načel iz tega
               standarda pa le ena od zapisanih vsebin. Demokracija je politični sistem, ki omogoča
               spremembo v družbi brez nasilja, kontrolo tistih, ki so na oblasti, pravico
               državljanov do sodelovanja pri sprejemanju političnih odločitev, identifikacijo
               nasprotnih pogledov, s katerimi družba lahko oblikuje konsenz in RTV industriji
               omogoča znatno prispevati k socialnemu razvoju demokracij na področju kjer
               deluje.</p>
               <p>Zaposleni v RTV Slovenija se že daljše obdobje zavedamo, da so statusne in notranje
               organizacijske spremembe v RTV Slovenija nujno potrebne. Naj pa slonijo na
               kvalitetnem in usklajenem zakonu, ki bo imel za posledico kvalitetne pogoje za delo,
               in še bolj kvalitetne programe s tem.</p>
               <p>Spoštovane članice in člane državnega zbora obveščam, da smo predloge za spremembe
               dveh členov v zvezi z delovanjem sveta delavcev RTV Slovenija oddali že 14. aprila
               2005 vsem trem pristojnim ministrstvom, ministrstvu za kulturo, javno upravo in za
               delo. Poslanskim skupinam in poslancem pa danes dostavljam ti dve dopolnili k
               omenjenemu predlogu zakona RTV. To sta dopolnjeni 26. člen in 47.a člen v priloženem
               tekstu s pojasnili.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp20">

               <speaker>PREDSEDNIK MAG. BRANKO GRIMS:</speaker>

               <p>Najlepša hvala. K besedi vabim še gospoda Gregorja Repovža, predsednika društva
               novinarjev Slovenije. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp21">

               <speaker>GREGOR REPOVŽ:</speaker>

               <p>Spoštovane poslanke in poslanci! Spoštovane udeleženke in udeleženci! Hvala za
               vabilo.</p>
               <p>Ta razprava, ki danes poteka, ni razprava, ki bi lahko nadomestila predhodno javno
               predstavitev tega zakona, razpravo in usklajevanje, ki se jih vse te faze, ki se jih
               opravi pred sprejemom zakona.</p>
               <p>Po našem mnenju gre tudi v tej razpravi, in na to smo dolžni opozoriti, za poskus
               prikriti dejanski postopek, ki je potekal pri pripravi tega zakona, v katerem je
               predlagatelj naredil vse, da bi onemogočil konstruktiven dialog o teh spremembah.</p>
               <p>Najprej, uvodoma, bi zavrnil neke neresnice, ki se ves čas ponavljajo, in na katere
               je treba opozoriti. Ni res, da bi društvo novinarjev, oziroma njegov predstavnik v
               svetu podprl izvolitev sedanjega predsednika sveta RTV. Ni res, da novinarji, oziroma
               društvo novinarjev zagovarja sedanjo zakonodajo, temveč trdimo, da je treba na tej
               zakonodaji graditi naprej, oziroma nadaljevati z izključevanjem politike iz nje. Ni
               res, da smo imeli možnost dati pripombe. Ponudili so nam en delovni dan za pripombe.
               Pogovor pa je bil aroganten. Ni res, da je predlagatelj prisluhnil pripombam. Ni res,
               da leta in leta ne opozarjamo na anomalije. Oziroma če karikiram, kako poteka tudi v
               tem trenutku ta razprava, to je tako, kot da bi pri avtu brez motorja, ki nam ga
               ponujajo kot vrhunski izdelek, lahko se pogovarjali o nedelujočih smernikih. In ni
               res, da je nacionalna radiotelevizija neprofesionalna in pristranska. To so laži, in
               to s v tem trenutku tudi politični pritiski na javno radiotelevizijo.  Celo več. Ta javna televizija
               je bila vedno kritična in neprizanesljiva do vsake oblasti. Vedno, vedno in iz dneva
               v dan se je ponavljalo tudi naslednje dejstvo, da ko je prišlo do objave prispevkov,
               tako iz drugih medijev kot iz javne RTV Slovenija, je naslednji dan zelo pogosto
               opozicija prav te argumente uporabljala pri svojih kritikah oblasti. Čeprav se
               poskuša pomen Sveta Evrope razvrednotiti v nastopu ministra, pa bi ponovili
               opozorila, ki jih je izrekel Svet Evrope, ko gre za spreminjanje javnih RTV servisov
               v postkomunističnih državah pod katere spada tudi Slovenija. Takole pravi: "Zakoni se
               spreminjajo zato, ker si niso zagotovili politične kontrole nad organizacijami, ki
               opravljajo javen RTV servis. Primer takšnega ravnanja je na primer Hrvaške, kjer so v
               zakonu o RTV, ki je bil sprejet leta 2001 in po katerem je programski svet, so
               sestavljali posamezniki, ki so jih imenovale organizacije civilne družbe, leta 2003
               zamenjali z novim zakonom po katerem je programski svet imenovan v parlamentu. Tudi v
               Bolgariji je bil podoben proces. Vsebinsko, moram vam pojasniti, je predlog, ki ga
               predlaga vlada, izredno podoben predlogu zakonskemu besedilu na hrvaškem. Še več,
               Svet Evrope opozarja na naslednje; imenovanje članov nadzornih teles s strani
               parlamenta, je v državah z vzpostavljeno demokracijo in visoko razvito politično
               kulturo drugačen proces kot enak postopek v neutrjenih demokracijah. Imenovanje
               regulatornih organov javnih radiotelevizij bi moralo zato biti v teh državah, kot je
               le mogoče, vzeto iz rok politikov in zaupano civilni družbi. Čeprav tudi ta postopek
               v visoko spolitiziranih družbah kakršne te so, ni brez tveganja, pa pomeni zmanjšanje
               neposredne kontrole.</p>
               <p>Res je, primerjalni pregled sestave in pristojnosti organov v Evropi, nam pokaže, da
               so rešitve zelo različne. Razlika obstaja glede sestave, števila organov, njihovih
               članov, strukture, imenovanja, postopka imenovanja, vse to. Ampak, tisto kar poznajo
               mnoge države in ministrstvo tudi v predlogu zakona zanika oziroma ne omenja, so
               neposredna imenovanja članov s strani različnih civilno-družbenih organizacij.</p>
               <p>Društva novinarjev Slovenije se že od sprejema obstoječega zakona zavzema za
               dokončno devolatizacijo<stage>(?)</stage> Sveta RTV in s tem tudi radiotelevizija. To pa pomeni, da
               zagovarjamo že ves čas stališče, da naj se politika že končno umakne popolnoma iz
               upravljanja javne RTV. Javna RTV naj bo podvržena kontroli javnosti. To je njena
               televizija in javnost naj jo kontrolira. In ta javnost mora biti zastopana v
               najširšem smislu in naj predstavlja vse spektre civilne družbe. Zato v skladu s
               priporočili sveta Evrope se zavzemamo za ohranitev in razširitev neposrednega
               imenovanja članov sveta RTV oziroma odslej recimo programskega sveta s strani
               civilno-družbenih organizacij. Zakon gre žal v nasprotno smer. Pri tem, v tej
               odločitvi, da se uvede ta parlamentarni način imenovanja, ki ga mi ne podpiramo, je
               treba opozoriti, da seveda je ta koncept, ki ga preneša v Slovenijo vlada, zelo
               poenostavljen, in da nima, nima varovalk, ki so redno vgrajene v tovrstne zakone.
               Postopek izbire civilne družbe je strašansko poenostavljen in dejansko prepuščen
               polno politiki. Če naredimo primerjave z drugimi državami, vidimo par poudarkov in
               tudi to so priporočila, ki jih dajejo vse relevantne organizacije, ki jih zakon sicer
               ne navaja.</p>
               <p>Prvič, mora biti postopek odprt in transparenten. Organizacijam civilne družbe mora
               biti dana priložnost učinkovito predlagati kandidate. Spomnil vas bom na 15-dnevni
               rok, ki je v zakonu. Kandidatne liste morajo biti objavljene v naprej, javnost mora
               dobiti možnost, da se opredeli in članstvo sveta mora to paleto, presek družbe jasno
               zastopati.</p>
               <p>Drugič. Ko gre za tovrstna imenovanja, gre za imenovanja z 2/3 večino parlamenta, ne
               pa z običajno večino.  In
               vsak kandidat za člana sveta se mora tudi predstaviti v parlamentu. Tudi tega pogoja
               predlagani zakon ne izpolnjuje. Za zmanjšanje možnosti politizacije je uveljavljena
               ureditev, da so mandati članov sveta, ki jih imenuje parlament in drugi, različno
               dolgi, šest, štiri, dve leti, tudi zato, da ob vsakokratni menjavi vlade oziroma
               vladajoče koalicije ne pride do zamenjave celotnega sveta RTV. Predlog, če že vlada
               želi tak predlog, ki mu mi nasprotujemo, bo moral torej pri imenovanju članov
               programskega sveta vsebovati odprt in transparenten in jasen postopek izbiranja
               kandidatov. Časovna komponenta - njo sem že izpostavil. Zagotoviti bi morali javnosti
               dovolj časa, ne pa, da se določi 15-dni, kar kaže, da gre za navidezno demokratičen
               postopek. Opredeljeni bi morali biti ciljni interes oziroma ciljna paleta zastopanih
               interesov. Obveza objavljanja teh kandidatov in temu bi morala slediti predstavitev
               kandidatov, odločanje poslancev z 2/3 večino. Poleg tega, ne samo, da gre imenovanje
               vseh teh ljudi preko državnega zbora, poleg tega si politika ohranja svojih 5 članov
               v tem svetu. Ohranja kljub temu, kljub temu direktnih 5 političnih predstavnikov,
               kljub temu, da naj bi se domnevno umikala.</p>
               <p>Naslednje dejstvo je, da ta zakon ne vsebuje zelo pomembne in relevantne določbe, in
               da glede na to, kaj se dogaja že v sedanjih, ko se je zahtevalo ne samo razprave o
               posameznih, oddaja s strani svetnikov, pri čemer velja pogledati kateri svetniki so
               to bili, ne samo v oddajah, ampak celo v posameznih novinarjih. Povsod je ena prva
               zapoved, ki jo zakoni vedno vsebujejo je, da programski nadzorni sveti nimajo pravice
               posegati v posamezne dele programa pred njihovo objavo in na sploh ne sprejemati
               odločitev in stališč, ki so povezani s temi objavami. Celo hrvaški zakon, ki je tako
               kritiziran s strani Ovse in s strani Sveta Evrope, ima naslednjo dikcijo: <q>"S ciljem
               zagotavljanja avtonomnosti uredniškega in novinarskega dela svet HRT ne sme
               pregledovati posameznih oddaj in drugih delov programa preden so ti objavljeni in ne
               more sprejemati odločitev in stališč, ki so povezani z njihovo objavo."</q> Pri čemer pa
               je še bolj pomembno opozorilo, da ta programski svet seveda ni več ključen organ
               opravljanja, in da je to treba zelo jasno pogledati, ta zakon. Začne se že z
               določilom, da nadzorni svet sprejema statut zavoda, kar je absurdno. Jasno je, da
               vedno, in taka so tudi priporočila vrhunskih strokovnjakov, da vedno sprejema statut
               javne RTV prav svet, ne pa nadzorni odbor, ki sploh že po imenu ni organ, ki bi lahko
               sprejemal tovrstne dokumente. V vsej pregledani literaturi, ki jo navajamo v svojih
               dokumentih, ki so jih dobile poslanke in poslanci državnega zbora, ni niti enega
               predloga, ki bi sprejemanju statuta javne RTV prepustil nadzornemu odboru. Seveda pa
               je treba pogledati to odločitev tudi v povezavi s sestavi nadzornega odbora, ki naj
               ne bi bil ključni organ. Kdo imenuje ta nadzorni odbor? Vlada in parlament. Imenujeta
               torej politično, ne iz civilne družbe. Gre za politične predstavnike ključnega
               organa. Mednarodno je to primerjalno pravno nevzdržno, prav tako je pa nevzdržno s
               stališča avtonomije in neodvisnosti zavoda kot celote od politične kontrole
               vsakokratne vladajoče koalicije. Zlasti na to opozarjamo. To ni zakon za danes, ampak
               je to zakon za vsako naslednjo koalicijo. Dvomimo, da bi politika z veseljem
               odstopila od takega zakona, katerakoli. Vpliv je zelo močen.</p>
               <p>Naslednje kar je, je seveda, da mora med pristojnosti pravega programskega sveta in
               ne tega okrnjenega, soditi tudi imenovanje direktorja radia in televizije v soglasju
               ali pa na predlog generalnega
               direktorja in prav tako velja za imenovanje odgovornih urednikov s predhodnim
               soglasjem uredništva in na predlog morda ali z mnenjem direktorja radia in
               televizije.</p>
               <p>Pristojnosti programskega sveta so namreč katastrofalno skrčene, vse dejavnosti se
               dogajajo na predlog generalnega direktorja, ta seveda mora imeti pristojnosti, da
               lahko vodi javni servis, vendar pa je naloga programskega sveta, da oblikuje
               programske smernice in posredno nadzoruje uresničevanje poslanstva RTV. Zakaj tukaj
               pravim posredno? Zato, ker je seveda normalno in primerljivo, da je programski svet
               tisti, ki imenuje nadzorni svet, ne pa, da sta to državni zbor in vlada, to je
               absurdno.</p>
               <p>Problematičnost nadzornega odbora oziroma sveta pa ni le v njegovi sestavi. Torej v
               dejstvu, da ga organ, res v manjšini zaposlenih, predstavljajo direktni predstavniki
               vlade in parlamentarnih političnih strank, ampak v tej omenjeni razširitvi
               pristojnosti, dejansko to postaja organ upravljanja.</p>
               <p>Ne vidimo razloga za novost v zakonu, ki vladi omogoča, da nazorni odbor neposredno
               imenuje štiri člane, to povečuje pritisk vlade na javni RTV servis. V luči
               pristojnosti tega organa si ta povečani neposredni vpliv razlagamo kot poizkus
               izvajanja nadzora in vpliva nad programom RTV Slovenija. Če bi bila volja
               predlagatelja zakona dejansko učinkovitejši nadzor nad poslovanjem bi v zakon na
               primer nedvomno zapisal, da bi morali biti člani nadzornega sveta oziroma odbora
               strokovnjaki na področju financ in opravljanja, tega določila ni.</p>
               <p>Nadzorni odbori sploh če se dela primerjavo z gospodarskimi družbami namreč mora v
               skladu s svojo funkcijo, ki je nadzor poslovanja, ne upravljanje, ampak nadzor
               poslovanja in vsekakor nadzirati finančno poročilo oziroma zaključni račun in z njim
               soglašati, prav tako, se seznaniti z letnim finančno poslovnim načrtom. Ker, pa je
               finančno poslovni načrt neločljivo povezan z načrtovanim programom menimo, da je za
               javno RTV nujno, da programsko poslovni načrt sprejemani in najvišji in najširši
               organ, ki pa ni ta, ki je predlagan. To je le vrh anomalije in osredotočili smo se na
               to, ki ne zagotavljajo avtonomnega dela javne radiotelevizije pri čemer pa mi ne
               dvomimo in ne mislimo, da bo zaradi tega prišlo do situacije, ki bi jih novinarji
               sledili navodilom oblasti. Prepričani smo, da so novinarke in novinarji javnega RTV
               servisa tudi v drugačnih zakonskih razmerah še vedno pokončni in zmožni upora, vodi
               konstantne konflikte in vodi v padanje ugleda RTV. Hvala.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp22">

               <speaker>PREDSEDNIK MAG. BRANKO GRIMS:</speaker>

               <p>...<stage>/Ni vključen./</stage>... ..<stage>/Nerazumljivo./</stage>... ..<stage>/Vklop mikrofona./</stage>... Prvi dobi besedo
               gospod Duško Kos iz studia Moderna, ki se je prijavil po internetu. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp23">

               <speaker>DUŠKO KOS:</speaker>

               <p>Spoštovani zbor, gospe in gospodje. Najlepša hvala za besedo. Sicer sem se prijavil k
               mislim, da sedmi točki razprave, nameravam govoriti o digitalizaciji vplivov tega
               zakona na digitalizacijo, da možnosti uspešnega nastopa Radiotelevizija Slovenija v
               eridigitalizacije.</p>
               <p>Eden od ključnih momentov pri digitalizaciji radioteleviziji je seveda
               interaktivnost vsebin, ki jih predvajajo radiotelevizijske hiše. Predlog zakona o
               radioteleviziji Slovenije se dotika tega področja posredno in tudi zelo neposredno v
               15. členu zakona, ko prepoveduje TV prodajo kot posebno zvrst uvrščevanja na prvem in
               drugem programu RTV Slovenija in jo dovoljuje samo na posebnem kanalu na tretjem
               programu, ki bo namenjen neposrednim prenosom sej državnega zbora.</p>
               <p>Glede na to, da je tema moje razprava ta, sprašujem gospoda predsedujočega ali je to
               tista tema, s katero bi otvorili razpravo.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp24">

               <speaker>PREDSEDNIK MAG. BRANKO GRIMS:</speaker>

               <p>Prvi ste se prijavil, imate pravice govoriti. Izvolite.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp25">

               <speaker>DUŠAN KOS:</speaker>

               <p>V redu. Hvala lepa. Torej v evropski skupnosti je televizijska prodaja urejena z
               evropsko konvencijo o čezmejni televiziji in protokolom, ki spreminja evropsko
               konvencijo o čezmejni televiziji. Oba akta sta sestavni del pravnega reda RS na
                   področju oglaševanja in
               kot taka na področju oglaševanja in tv prodaje ne ločujeta komercialnih in
               nacionalnih programov. Evropska konvencija o čezmejni televiziji in protokol, ki
               spreminja evropsko konvencijo o čezmejni televiziji postavljata tv prodajo in še
               posebej okna za tv prodajo kot posebno zvrst oglaševanja 16. člen protokola, kar
               priča o posebnem statusu in pomenu tv prodaje in oken namenjenih tv prodaji, kar
               izvira iz informativnega in interaktivnega značaja tv prodaje. Razvojni trendi
               televizije, še posebej njena digitalizacija postavlja interaktivno komponento v
               ospredje, saj je že danes gledalec vse pogosto v vlogi kupca ali uporabnika storitev,
               ki so na voljo na televizijskem zaslonu, širi se spektor izdelkov in storitev, ki se
               tržijo preko televizijskega oglaševanja z neposrednim odzivom in ponavljajo se nove
               forme in formatje. Tv prodaja postaja tudi vse bolj oglaševalsko prodajno orodje
               uglednih blagovnih znamk. Televizijske postaje, ki se bodo odpovedale možnosti
               televizijske prodaje v svojih programih bodo zamudile enega od trendov, ki bo
               zaznamoval televizijo prihodnosti. To je tudi razlog, da je v državah Evropske unije
               delež časa namenjenega tv prodaji reguliran tako kot je to navedeno v protokoli, ki
               je z letom 1.1.1999 ta delež povečal na današnjo raven. Gre torej za izjemno
               perspektivno in dinamično panogo, zato se danes v EU z njo ukvarjajo vodilne družbe
               od ...<stage>/Nerazumljivo./</stage>... Media Sveta. Že iz teh razlogov se pridružujemo tako
               združenju oglaševalcev Slovenije pri slovenski oglaševalski zbornici kot združenju za
               direktni marketing, ki opozarjata za nevzdržnost predlagane diskriminatorne ureditve
               in pozivata k spremembi predlagane ureditve.</p>
               <p>Drugi razlog, zakaj smo zaprosili za besedo pa je usoda podjetja, ki ga bo sprememba
               direktno prizadeva in oškodovala. Studio Moderna je danes odzivno podjetje za
               direktni marketing in še posebej za tv prodajo v Vzhodni in Srednji Evropi. Večino
               prihodkov ustvarimo prav s to dejavnostjo, delujemo v 19-ih državah in smo s trdim
               delom uspeli ustvariti vodilni položaj v regiji, v neprestani in ostri tržni tekmi z
               multinacionalkami in lokalno konkurenco. Ta, torej lokalna konkurenca nas je
               ustavljala tudi tako, da je izposlovala prepoved tv prodaje na nacionalnih
               televizijah na Hrvaškem in v Makedoniji kar je izjemen primer v naši soseščini z
               izključnim namenom, da ustavi slovensko podjetje in ga iztisne iz trga.</p>
               <p>Danes smo podjetje, ki je po ocenah največjih strokovnih avtoritet, ki se ukvarjajo
               s presojo podjetij in bank edino vzhodno evropsko podjetje ustanovljeno po letu 1999,
               ki je postalo prava multinacionalka. Obstaja seveda zelo veliko podjetij, ki so
               nastala po letu 90, ki so mnogo večja in bolj dobičkonosna, kot je Studio Moderna,
               vendar pa so vsa podjetja to rast dosegla na domačem trgu ali še morda na kakšnem
               sosednjem, nihče pa ni izvozil poslovnega modela na takšen način kot smo ga mi na
               druge trge. Med tem, ko so se druga podjetja naslonila na svoje lokalne prednosti smo
               mi svoj razvoj zasnovali na konkurenčnem, poslovnem modelu. V mednarodnem poslovnem
               svetu uživamo velik ugled in nekdanji tekmeci iz velikih multinacionalk danes
               prihajajo k nam v Ljubljano po izmenjavo izkušanj z nami. Namesto, da bi bila država
               ponosna na takšno podjetje ga poskuša ustaviti in onemogočiti. Ne znamo si
               predstavljati komu v Sloveniji so uspehi nekaterih domačih podjetij tako sporni, da
               se jih poskuša za vsako oceno ustaviti in komu v Sloveniji so bližje naši tuji
               konkurenti kot slovensko podjetje. V tej panogi, v kateri delamo mi se lahko v dveh
               do treh letih ustavi nekaj 100 in v roku 5 do 6 preko 1000 novih ekološko čistih
               delovnih mest za visoko izobražene kadre.</p>
               <p>Slovenija lahko v prihodnje uspešno servisira EU povečalo v eni izmed najhitreje
               rastočih panog v svetu v direktnem marketingu, seveda pa smo prepričani, da podjetje,
               ki doma ni politični zaželeno ne more biti nosilec razvoja v novem sektorju
               industrije toda...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp26">

               <speaker>PREDSEDNIK MAG. BRANKO GRIMS:</speaker>

               <p>Kolega, žal čas se je iztekel. Kot sem povedal v splošni razpravi bo to omejeno na 5
               minut. Lahko pa daste pisno vsa gradiva, ki boste dali pisno pa tudi vse pač
               prispevke v obliki magnetograma bomo seveda posredovali vsem poslancem državnega
               zbora in pa vladi RS tako, da se bo vsak lahko do njih opredelil. Naslednji se je
               javil k besedi, gospod Alojzij Pavlin. Prosim. 
               </p>
            </sp>
            <sp xml:id="SDT4-OZKŠIŠ-Javna-001-2005-05-12.sp27">

               <speaker>ALOJZIJ PAVLIN:</speaker>

               <p>Spoštovani! V bistvu sem jaz tukaj samo javnost, nisem iz nobene firme ali kaj
               takega, tako da verjetno nimam ne vem kakšnega strokovnega mnenja. Bom pa malo
               obdelal ta vprašanja, za katera ste vi tudi povprašali javnost za mnenje. Pa bom
               začel kar pri vprašanju digitalizacije, ki ga je kolega že načel.</p>
               <p>Digitalizacija je po mojem mnenju ena draga igračka. Je seveda lep trend to, nekaj
               modernega, ja, vsi hočemo biti digitalni, ampak jaz osebno dvomim, da si lahko
               slovenska nacionalna televizija privošči proces digitalizacije, tako kot je tu v
               zakonu zahtevano, in arhiviranje in predvajanje v digitalnem formatu. Bom primerjal
               to zadevo - nekaj podobnega skušajo ustvariti v Berlinu. Berlin je začel z
               digitalizacijo, oni to oddajajo že terestrialno, digitalno, pri čemer moramo mi tudi
               upoštevati, da ima Berlin, mesto samo, trikrat večji bruto domači proizvod, kot ga
               ima pa cela Slovenija. Tako da mislim, da bi bilo celotno to zadevo treba še enkrat
               premisliti. In mogoče bi bilo bolj smiselno finance, ki bi se stekle v
               digitalizacijo, prenesti v kvaliteto programa in tako pridobiti večji tržni delež, ne
               pa da ljudje gledajo POP TV namesto RTV.</p>
               <p>Kar se tiče vprašanja 4, glede neodvisnosti novinarjev. Mi imamo tukaj v bistvu samo
               navodila podana. Stari zakon oziroma trenutni zakon in predlog zakona sta precej
               enaka, kar se tega tiče. V bistvu je samo vstavljena določba glede tega, da morajo
               biti novinarji tudi politično neopredeljeni in neodvisni. Avstrijci imajo to veliko
               bolje rešeno. Oni pravijo, da morajo biti popolnoma - da so dolžni biti neodvisni,
               tako tržno kot politično. Mogoče bi bilo tukaj treba pogledati, kako imajo to rešeno
               v Avstriji.</p>
               <p>Potem je tu vprašanje o alternativnem viru financiranju. Avstrijci imajo tu možnost,
               da se RTV oziroma ORF pri njih vključi v tuja podjetja, tuja in domača, in tako dobi
               določen vir financiranja zraven. Koliko je to stabilen vir in koliko je to v skladu z
               ustavnimi določbami, tega zdaj ne garantiram, vendar se mi pa zdi smiselno tudi to
               razmisliti.</p>
               <p>Potem imam tu še nekaj vprašanj. Namreč, člen 17 lepo določa, kako, katere osebe ne
               smejo v svet. Ne določa pa tudi, da njihovi družinski člani ne smejo v svet. To bi
               bilo mogoče, ne vem, no... Tako da v bistvu tudi žene in družinski člani poslancev in
               tega potem smejo noter.</p>
               <p>Pa še ena majhna opomba zraven. Člen 11, drugi odstavek, ki obravnava versko
               propagando. Tu določa, da je verska propaganda prepovedana, pri čemer opredeljuje
               versko propagando kot komercialne oglase društev oziroma <q>"verska propaganda po tem
               zakonu so plačani oglasi verskih skupnosti"</q>. Torej, jaz ne smem delati verske
               propagande, ker nisem verska skupnost?</p>
               <p>To je v bistvu vse, kar sem hotel povedati. Lepo se vam zahvaljujem za pozornost.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp28">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. K besedi vabim gospoda Milana Ljubiča iz združenja avdio-vizualnih
               avtorjev Slovenije. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp29">

               <speaker>MILAN LJUBIČ:</speaker>

               <p>Hvala za besedo. Očitno se sučemo okoli vprašanja, ki sta ga predgovornika začela.
               Lotevam se 6. in 7. člena. Avtorsko pravo ne ločuje nekomercialnih in komercialnih
               namenov, temveč ločuje odkupljene in neodkupljene pravice. Če avtorske pravice niso
               urejene, niso odkupljene, jih pač ne moreš uporabljati, pa je čisto vseeno, ali v tak
               ali pa v drugačen namen. Opozoril bi na nekaj, verjetno je bila to nerodnost:
               <q>"Posnetki iz arhivov so za nekomercialne namene ob plačilu sorazmernih stroškov
               njihovega razmnoževanja dostopni javnosti."</q> In 4. točka 6. člena: <q>"Posnetki iz
               arhivov so za komercialne namene ob plačilu sorazmernih stroškov njihovega
               razmnoževanja oziroma posredovanja dostopni javnosti, skladno z zakonom, ki ureja
               avtorske pravice."</q> To pomeni, da si televizija vsakokrat zaračuna svoje materialne
               stroške transferja tega uporabnikom, ampak če ni komercialne uporabe, avtorji
               izvisijo, ker to  ni tu
               napisano. Predlagamo, da se 3. in 4. točka združita, doda pa se, da se ob tem morajo
               spoštovati avtorske pravice.</p>
               <p>Ravno tako se nam zdi nerodno, da RTV Slovenija mora pri načinu razširjanja
               upoštevati nove tehnologije, internet, digitalno radiodifuzijo, satelit, ampak nikjer
               v predlogu ni besedila o tem, da je treba spoštovati avtorske pravice. V tej dvorani
               je bil lansko leto sprejet zakon o avtorskih in sorodnih pravicah, torej popravek
               zakona, ki je sicer star deset let in ki določa celo vrsto področij, kjer morajo biti
               avtorske pravice urejene. Tako na primer, ko je beseda o televiziji, smo nekoč mi, ki
               smo sodelovali s televizijo, imeli avtorske pravice oziroma pogodbe, odkupljene za
               premierno predvajanje in dve reprizi, dve ponovitvi. Z drugo ponovitvijo so nam te
               pogodbe ugasnile oziroma so pravice prešle na nas in avtorskega dela brez ponovnega
               odkupa ni možno uporabiti. 101. člen zakona o avtorski in sorodnih pravicah določa,
               da avtorsko delo, nastalo v delovnem razmerju - tu imam v mislih uslužbence
               televizije - traja deset let. Po desetih letih avtorska pravica delodajalca ugasne in
               pravica preide nazaj na avtorja in ne moreš ti tega še enkrat uporabljati, če nisi
               ponovno odkupil. Da ne govorim o zakonu o avtorski pravici, ki določa posebej
               urejanje pravic za nove medije, satelit, internet in tako naprej, kajti mi imamo
               starejše pogodbe za zemeljsko televizijo, nekateri samo za kinematografijo, nekateri
               samo za Slovenijo, za izvoz moraš posebej delati. In to se mi zdijo nerodnosti, ki
               jih je lahko popraviti, ampak jih je vsekakor treba upoštevati.</p>
               <p>V imenu naše filmofilske branže bi opozoril še na to, da se v naši stroki nismo nič
               pogovarjali o politiki, pač pa samo o strokovnih vprašanjih. In imamo kritično
               pripombo na vse, kar se je dogajalo v zvezi s tem zakonom do današnjih dni, kajti
               strašno veliko so poslanci in novinarji govorili o novinarskem delu, ki predstavlja
               po moji oceni, ko gledam televizijski spored, 25 do 30% dnevnega sporeda. O tem, kar
               je gospod minister uvodoma povedal, da je televizija močan faktor umetniškega in
               kulturnega življenja, in o tem delu programa se je komajda rekla kaka beseda, zato bi
               tudi na ta del opozorili. Gospod minister je povedal, kdo vse ne morejo biti člani
               nadzornega sveta, programskega sveta. Jaz bi vam rad povedal oziroma prenesel eno
               drugo dilemo. V naši stroki zlepa ne dobimo nekoga, ki bi hotel biti član tega
               organa. Ker član tega organa ne sme sodelovati. In mi živimo, navsezadnje večina
               ljudi je le v svobodnem poklicu, no, nekaj tudi v kaki službi, in preprosto, če si
               član tega foruma, ne smeš ne pisati za radio ne snemati za televizijo. In zato nas
               trenutno v svetu, ki mu predseduje gospod Janez Kocijančič, zastopa novinar Dela.
               Noben filmski ustvarjalec ali televizijski ustvarjalec v svojem poklicu, ampak
               novinar Dela, ker v naših vrstah ga ne dobimo. Slovenija ima pa dva milijona
               prebivalcev, pa če ta zbor lahko nategne Slovence na štiri milijone, vsaka mu čast!</p>
               <p>Glede programa imamo določene pripombe. Nimamo nič proti poslancem, nimamo nič proti
               politiki, ampak v zvezi s tretjim programom je eden od naših kolegov v razgovoru ob
               pripravi na to rekel, ja, kdo nam bo pa dan raztegnil na več kot 24 ur, saj nimamo
               časa! Al' moramo delat pa spat pa jest, pa ne moremo samo televizije gledat.  Je pa res, da imamo v Sloveniji
               težave z denarjem, in za karkoli rečeš, pravijo <q>"Ni denarja"</q>. Sedaj, če je denar za
               tretji program, to jaz ne bi vedel.</p>
               <p>Gospod Grims,</p>
            </sp>
            <sp xml:id="SDT4-OZKŠIŠ-Javna-001-2005-05-12.sp30">

               <speaker>PREDSEDNIK MAG. BRANKO GRIMS:</speaker>

               <p>Če dovolite, problem je tudi čas, in pet minut se izteka.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp31">

               <speaker>MILAN LJUBIČ:</speaker>

               <p>Razumem. Samo to sem vam hotel reči, da boste vse podrobnosti dobili po elektronski
               pošti.</p>
               <p>Hvala.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp32">

               <speaker>PREDSEDNIK MAG. BRANKO GRIMS:</speaker>

               <p>Hvala vam. K besedi vabim gospo Ireno Bide iz regionalne televizije Vaš kanal Novo
               mesto. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp33">

               <speaker>IRENA BIDE:</speaker>

               <p>Spoštovani!</p>
               <p>Govorila bom na točko financiranja programa in odgovornosti v javno dobro, kot
               direktorica televizije Vaš kanal iz Novega mesta. Tako kot nacionalna RTV, tudi naš
               program deluje v javno dobro, in smo pomembno dopolnilo nacionalnemu programu. Visok
               odstotek gledanosti našega programa je potrditev naših gledalcev, da želijo in
               potrebujejo regijske in lokalne informacije.</p>
               <p>Vodim televizijsko hišo, ki sodi med tiste medije, ki so si pridobili status
               programa posebnega pomena. Verjamem da ste seznanjeni, kaj od nas izdajateljev, ki
               pripravljamo programe posebnega pomena, zahteva zakon. Opozarjam pa na najbolj
               vitalen del. Zakon zahteva, da moramo dnevno pripravljati najmanj 30% lastnih,
               lokalnih in regionalnih programskih vsebin, s točno določeno tematiko, ki niso
               komercialno zanimive za oglaševalce. Potem, ko je bil pred štirimi leti zakon o
               medijih s tremi odstotki RTV naročnine zagotovljen vsaj delno stabilen vir
               financiranja, smo se intenzivno lotili priprave zahtevanih programskih vsebin, da bi
               tako izpolnili svoje poslanstvo. Zakon od nas zahteva izpolnjevanje programskih
               kriterijev. Očitno pa nihče v tej državi odgovorno ne razmišlja, kako bomo mediji s
               statusom posebnega pomena zagotovili tak program.</p>
               <p>Glavni vir financiranja javne televizije je RTV naročnina. Za gledanje regionalnega
               programa Vaš kanal, in drugih programov s statusom posebnega pomena, gledalci ne
               plačujejo niti tolarja.</p>
               <p>V predlogu zakona o RTV, ki je tema današnje javne razprave, so bili regionalni in
               lokalni mediji s statusom posebnega pomena, ki delujemo v javno dobro, s strani
               pripravljavcev zakona prezrti. Sprašujem se zakaj? Kje so razlogi takšnemu
               nedemokratičnemu ravnanju? Vem, odgovor piscev zakona je, da se pripravlja nov zakon
               o medijih, ki predvideva ustanovitev posebnega sklada, iz katerega naj bi se
               financirali tudi programi posebnega pomena. Izhajajoč iz lastnih izkušenj, tem
               obljubam ne verjamem.</p>
               <p>V tej isti dvorani, v tem hramu slovenske demokracije, je bil v prejšnjem sklicu
               državnega zbora potrjen zakon o medijih, ki je v svojem 82. členu jasno in nedvoumno
               nalagal javni RTV, da mora 3% RTV prispevka nameniti za delovanje programov posebnega
               pomena. Od sprejetja zakona mineva ta mesec 4 leta. In do danes se ni zgodilo nič
               konkretnega.</p>
               <p>Kdo mi lahko danes, tukaj, v tem trenutku, da jasno zagotovilo, da bo država
               dejansko zagotovila proračunski denar? Mislim da ga ni junaka. Če se motim, me
               prepričajte z dokazili in dejanji, ne zgolj obljubami na papirju.</p>
               <p>Televizija Vaš kanal je v lanskem letu na razpisih pridobila finančna sredstva.
               Imamo podpisane pogodbe z ministrstvom za kulturo, programske vsebine smo že zdavnaj
               naredili in objavili. A za izvedbo le teh do danes nismo prejeli plačila iz zakonsko
               določenega RTV prispevka, ki nam upravičeno pripada.</p>
               <p>Prepričana sem, da je edina realna rešitev zagotavljanja stabilnega vira
               sofinanciranja, da se v zakon zapiše, da se za delovanje programov posebnega
                  pomena zagotovijo sredstva
               iz RTV naročnine v višini 3%.</p>
               <p>Prepričana sem, da je to edini pravi vir za naprej. Preprosto, denar na posebnem
               računu RTV za sofinanciranje programov posebnega pomena je. Postavlja pa se
               vprašanje, kakšna je pot, da bi ta težko prisluženi denar za nazaj prišel v naše
               roke. Vendar eno je rešitev za nazaj, in drugo vprašanje in sistemska rešitev za
               naprej.</p>
               <p>V koalicijski pogodbi sedanje vladajoče garniture je med cilji zapisano tudi, da naj
               bi se poskušala poiskati trajna sistemska rešitev sofinanciranja regionalnih in
               lokalnih medijev s statusom posebnega pomena, ki nesporno, kot je bilo že nič
               kolikokrat potrjeno in dokazano, zavzemajo pomembno mesto pri informiranju javnosti v
               tej državi. Ker pa v tej državi očitno lahko zelo enostavno dosežeš neizpolnjevanje
               zakona, ali če povem drugače. Pritožiš se na pristojno pravno institucijo. Nimam
               nikakršnega zagotovila, da bo novi zakon o medijih resnično zagotavljal rešitev za
               naš obstoj. K takšnemu prepričanju so me še dodatno spodbudile zadnje izrečene besede
               finančnega ministra, da bodo nekateri programi iz koalicijske pogodbe morali pač
               počakati na boljše čase.</p>
               <p>Ob koncu naj ponovim, da sem trdno prepričana, da je edina prava in realna pot zakon
               o RTV in njegov 28. člen, ki govori o financiranju. Vanj je potrebno jasno zapisati
               alinejo, iz katere bo nedvoumno razviden način črpanja sredstev za delovanje
               programov posebnega pomena. Verjamem, da bo v tej dvorani prevladala politična volja
               in razum. Da bodo poslanci in poslanke doumeli in razumeli položaj, v katerem smo se
               znašli izdajatelji radijskih in televizijskih programov posebnega pomena ter
               vključili v predlog zakona o RTV dopolnilo, ki bo zagotavljalo izdajateljem RTV
               programov s statusom posebnega pomena stabilen in edini realni vir sofinanciranja
               naših programov v javno dobro.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp34">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Naslednji je na vrsti doktor Albert Haras. Predstavnik madžarske narodne
               skupnosti. Predajam mu besedo. Poglejte, sedaj bom ravnal tako, da bom vsakič prebral
               še kdo je naslednji, potem za njim na vrsti, tako da tisti, ki ste zunaj, lahko s tem
               računate. Naslednji bo na vrsti za njim gospod Jožef Jerovšek.</p>
               <p>Gospod Albert Haras, imate besedo.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp35">

               <speaker>ALBERT HARAS:</speaker>

               <p>Hvala za besedo. Spoštovane in spoštovani!</p>
               <p>K predlogu zakona podajam sledeče mnenje, ki temelji na sklepu pomurske-madžarske
               samoupravne narodne skupnosti, ki je bil oblikovan v sodelovanju s poslanko madžarske
               narodne skupnosti in ob upoštevanju sklepov programskega sveta za radijski in TV
               program za madžarsko narodno skupnost.</p>
               <p>Predlog zakona o RTV Slovenija posega v dosedanji nivo samostojnosti in doseženo
               kvaliteto radijskega in TV programa za madžarsko narodno skupnost. Namesto da bi
               zakon pripadnikom madžarske narodne skupnosti omogočil nadaljnji razvoj in
               kvalitetnejše zagotavljanje ustavne pravice do informiranja v materinem jeziku, se z
               ukinitvijo instituta direktorja obeh programov pristojnost odločanja o programskih
               vprašanjih in predvsem o obsegu finančnih sredstev, prenaša na direktorja radia in
               direktorja televizije, oziroma generalnega direktorja, ki nima dovolj temeljitega
               vpogleda v dejanske probleme in glede madžarske narodne skupnosti.</p>
               <p>Določbe predloga zakona, ki se nanašajo na narodnostne programe, niso napisane v
               duhu nekaterih prevzetih mednarodnih obveznosti Republike Slovenije do manjšin, med
               drugimi na primer obširna konvencija za varstvo narodnih manjšin ali evropske listine
               o regionalnih ali manjšinskih jezikih, niti v duhu pravic narodnih skupnosti, ki
               izhajajo iz ustave Republike Slovenije, in ne upoštevajo 11. člena koalicijske
               pogodbe vlade, kjer je zapisano tudi, citiram, <q>"posebna pozornost velja krepitvi
               institucij narodnih skupnosti, njunih jezikov in kultur"</q>.</p>
               <p>Ministrstvo za kulturo v predhodni fazi razprave ni upoštevalo nobene pripombe in
               sugestije, ki jih je posredovala pomurska madžarska samoupravna narodna skupnost, in
               ki je predlagala, da se naj bi v okviru predloga zakona o RTV Slovenija opredeli nova
               organizacija programov  za
               madžarsko narodno skupnost, in sicer na osnovi naslednjih izhodišč.</p>
               <p>Prvič. Dosedanja raven vodstvenih pristojnosti programa za madžarsko narodno
               skupnost se v sklopu zavoda ne zmanjša, uredi se enako kot na ravni RTV Slovenija,
               smiselno z določbami imenovanja in pristojnosti direktorja radijskih in direktorja
               televizijskih programov se imenuje direktor radijskih in televizijskih programov za
               madžarsko oziroma italijansko narodno skupnost.</p>
               <p>Drugič. Programski svet v predlogu zakona o odbor. Za madžarsko skupnost ima enake
               pristojnosti glede narodnostnih programov, kakor programski svet RTV Slovenija za
               nacionalne in televizijske radijske programe, med drugim tudi pristojnost dajanja
               soglasja k imenovanju in k razrešitvi direktorja radijskih in televizijskih programov
               za madžarsko narodno skupnost in pristojnost imenovanja in razrešitve odgovornega
               urednika televizije in radia.</p>
               <p>Tretjič. V nadzorni svet, če bo tako pomemben organ predlaga svojega predstavnika
               tudi madžarska narodna skupnost.</p>
               <p>Četrtič. V programski svet za madžarsko narodno skupnost se imenuje vsaj en
               predstavnik zaposlenih v RTV programih za madžarsko narodno skupnost.</p>
               <p>Petič. Ob programski samostojnosti se izpostavi tudi večja finančna oziroma
               organizacijska samostojnost studiev narodnostnih programov, seveda, vsekakor v sklopu
               javnega zavoda RTV Slovenija. Na podlagi predstavljenih izhodišč priloženo podajam
               tudi konkretne predloge, ki jih sedaj ne bom dal, sprememb določenih členov predloga
               zakona, ki se nanašajo na pravice in pristojnosti narodnih skupnosti. Prosim, da
               pripravljavci zakona narodnim skupnostim omogočajo nadaljnji razvoj elektronskih
               medijev in v novem zakonu upoštevajo njihove pripombe. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp36">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Gospoda poslanca Jerovška ta trenutek ni v dvorani, bo dobil besedo
               kasneje. K besedi vabim gospoda Vlada Žabota iz Društva slovenskih pisateljev, za
               njim pa bo na vrsti gospod Jože Skok.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp37">

               <speaker>VLADO ŽABOT:</speaker>

               <p>Spoštovani prisotni! Že iz uvoda, pa tudi iz več členov predloga zakona o RTV
               Slovenija izhaja, da bodo na področju jezikovne kulturne in umetniške ustvarjalnosti
               kot enega nosilnih programskih stebrov javnega zavoda RTV ključno vlogo še naprej
               imeli slovenski pisatelji, dramatiki, scenaristi, režiserji, dramaturgi, igralci in
               drugi brez katerih si tovrstne umetniške produkcije in zagotavljanja tovrstnega
               javnega interesa pač ni mogoče predstavljati. Tega dela v skladu z javnim interesom
               kratko malo ne bodo mogli opravljati niti politiki, niti ne kvalificirani poslušalci
               in gledalci iz slovenskih statističnih regij in prav tako ne pripadniki v Sloveniji
               registriranih verskih skupnosti ali člani SAZU. Zato je pa čudno, da predlog zakona
               predvideva, da bi interese resničnih ustvarjalcev slovenskega kulturnega in
               umetniškega programa in temu ustrezne strokovne standarde v organih zavoda RTV lahko
               zastopali po regijskem ali kakšnem že ključu izbrani predstavniki gledalcev in
               poslušalcev ali po predsedniku republike imenovana predstavnika verskih skupnosti in
               en predstavnik SAZU. Očitno je sestavljavec tega zakonskega predloga tudi tokrat jih
               je potrebno spomniti, da imajo slovenski literarni in dramski ustvarjalci svoj
               strokovni stanovski asociaciji, katerih ugled je v slovenski civilni družbi in
               javnosti nesporen in da so v preteklosti prav predstavniki Društva slovenskih
               pisateljev in Združenja dramskih ustvarjalcev Slovenije imeli pomembno, marsikdaj
               celo odločilno vlogo pri preoblikovanju javne RTV Slovenija v verodostojno medijsko
               javno ustanovo s posebnim poudarkom na kulturni razsežnosti javne televizije in
               neodvisnem novinarstvu.</p>
               <p>Kljub temu pa sedaj ne moremo mimo dejstva, da predlog zakona prav tema asociacijama
               nesporno posebnega nacionalnega kulturnega pomena poskuša zmanjšati ali celo do cela
               spregledati njuno tudi 150 letno veljavo in vse nedvomne zasluge pri vzpostavljanju
               demokratičnih standardov v tej družbi. Vsekakor je v odnosu do vladajoče politike ali
               parlamentarne večine  jo
               izenačuje z vsemi ostalimi društvi in združenji ter vsemi ostalimi pričakovanimi
               predlogi posameznih poslušalcev in gledalcev v Sloveniji. Tako se torej slovenskim
               pisateljem in dramskim ustvarjalcev obeta, da jim bo politika po svoji presoji
               izbrala ali pa tudi neizbrala predstavnike njihovih interesov v zavodu, ki s svojim
               javnim namenom in pomenom v veliki meri temelji prav na njihovem ustvarjalnem delu.
               Ob vsem tem lahko rečem, da Društvo slovenskih pisateljev in Združenje dramskih
               umetnikov Slovenije v odnosu do javnega zavoda RTV Slovenija ter do slovenske civilne
               družbe in politike že dolgo presegata partikularne stanovske opcije in da se v skladu
               z javnim interesom že dolgo zavzemata za veljavo standardov sodobnih evropskih
               demokratičnih družb za vzpostavljanje ustreznih pogojev za ohranjanje in razvijanje
               slovenske nacionalne in kulturne identitete. Iz te opcije preseganja ozkih stanovskih
               partikularnih interesov, ki je že dolgo javno prepoznavna in priznana opcija Društva
               slovenskih pisateljev in Združenja dramskih ustvarjalcev Slovenije. Torej lahko
               razumemo, da je avtorje zakonskega predloga morda vodilo prepričanje, da delegatski
               sistem ni tisto čemur bi lahko docela zaupali javni interes in da skratka seštevek
               partikularnih interesov ni in ne more biti enak javnemu interesu. Vendar pa smo se
               delegatskemu sistemu pripravljeni odpovedati samo pod pogojem, da bo nov sistem
               boljši, javnemu interesu ustreznejši in da se s svojim strankarskim in koalicijskim
               partikularnim interesom v prid vse splošnega javnega interesa obenem jasno odpove
               tudi politika.</p>
               <p>Ni namreč mogoče soglašati z zakonom, ki bi sedaj takšni, drugič drugačni vladajoči
               koaliciji omogočal, da bi po svoji meri in potrebah ter v skladu s svojo politično
               opcijo določala kaj je strokovni in javni interes, ki naj ju zavod RTV Slovenija v
               bodoče uresničuje na področju informiranja, izobraževanja, kulture in razvedrila in
               kaj ne. Prav tako ne moremo pristajati na to, da bi takšna ali drugačna vladajoča
               koalicija določala kdo je zanjo ustrezna civilna družba in kdo ne. Zato je za
               nadgradnjo dosedanjega delegatskega sistema v Svetu RTV prej ko ne nujno potrebno
               pristati na političen kompromis in zakon sprejeti z dvotretjinsko večino. Šele
               dvotretjinska usklajenost bo namreč dovolj verodostojno jamstvo, da zakon ne bo
               služil partikularni političnim in strankarskim in koalicijskim interesom vladajoče
               večine. In prav tako bo dvotretjinska usklajenost v parlamentu omogočila, da bodo v
               organu javne RTV imenovani posamezniki, ki jim je zares mogoče zaupati, tako
               strokovni interes slovenskih pisateljev in dramskih ustvarjalcev, kot tudi na javni
               zavod RTV Slovenija vezan vsesplošni javni interes. V nasprotnem primeru tako
               sestavljenega predloga zakona ne moremo podpirati. Politiki, ki bi tak zakon želeli
               sprejeti z navadno parlamentarno večino pa ne moremo priznati korektnega odnosa do
               stroke in javnega civilnega interesa v Republiki Sloveniji.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp38">

               <speaker>PREDSEDNIK MAG. BRANKO GRIMS:</speaker>

               <p>Najlepša hvala. Besedo ima gospod Jožef Skok, predstavnik sindikata novinarjev Radia
               Slovenija, za njim pa bo dobila besedo gospa Marjetka Uhan.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp39">

               <speaker>JOŽEF SKOK:</speaker>

               <p>Lep pozdrav vsem skupaj! Predstavljam sindikat novinarjev Radia Slovenije v katerem
               je organiziranih dve tretjini vseh novinarjev. Na Radiu Slovenija je okoli 150
               zaposlenih novinarjev. Naj že na začetku izrazim protest proti načinu priprave in
               sprejemanja predloga zakona o RTV Slovenija, ki je vsaj v prvotni obliki nastajal v
               tajnosti, v ozkem krogu še zdaj neznanih avtorjev.  Tudi popravljen zakonski predlog je po našem mnenju
               nesprejemljiv, ker je že v osnovnem namenu zgrešen in naravnan k spremembi javne RTV
               v državno. Zakon ne ogroža le novinarske in uredniške avtonomije, temveč tudi
               zmanjšuje vpliv najširše javnosti na javni RTV servis in po drugi strani krepi vpliv
               vsakokratne vladajoče koalicije na programe RTV.</p>
               <p>Tudi današnja javna predstavitev mnenj ni najširša javna razprava, saj so možnosti
               za bistvene popravke zakonskega predloga potem, ko je ta zakon že v parlamentarnem
               postopku, močno omejene. Glede na to, da je zakonski predlog že v parlamentu, in bo
               torej prej ali slej sprejet, smo tudi v sindikatu radijskih novinarjev sklenili
               predstaviti svoje predloge za nekatere nujne popravke zakona, predvsem tiste, ki
               zadevajo novinarsko in uredniško avtonomijo ter vpliv zaposlenih na delovanje javnega
               zavoda.</p>
               <p>V 18. členu, ki določa sestavo programskega sveta predlagamo popravek, da bi
               zaposleni na RTV, namesto predlaganih treh, imeli v svetu pet članov, ki bi jih sami
               na neposrednih volitvah izvolili iz svojih vrst, in sicer po enega Radio Slovenija,
               Televizija Slovenija, RTV center Maribor, RTV center Koper in RTV tehnika.</p>
               <p>Položaj, potrebe in poslanstvo posameznih delov javnega zavoda so namreč tako
               specifični, da bi vsak od teh delov moral imeti v programskem svetu svojega
               predstavnika. Predlagana rešitev, da bi 16 predstavnikov tako imenovane civilne
               družbe v programski svet imenoval državni zbor, po našem mnenju ni sprejemljiva, ker
               bi se s tem okrepil vpliv parlamentarne večine na RTV. Teoretično bi se lahko
               zgodilo, da bi vseh teh 16 članov s preglasovanjem vsilila aktualna vladajoča
               politična opcija. Proti takšni teoretični možnosti ni v predlaganem zakonu nobene,
               oziroma zadostne zaščite. Te predstavnike bi morale, tako kot doslej, neposredno
               izvoliti same civilno-družbene organizacije.</p>
               <p>22. člen. Predlagani način imenovanja direktorja urada in televizije, odgovornih in
               resornih urednikov, je po našem mnenju nesprejemljiv, ker grobo posega v uredniško in
               novinarsko avtonomijo. Predlagamo rešitev, da direktorja radia in televizije na
               podlagi javnega razpisa imenuje in razreši programski svet na predlog generalnega
               direktorja. Odgovorne urednike na podlagi javnega razpisa imenuje in razreši
               programski svet na predlog direktorjev radia in TV ob soglasju novinarjev. Resorne
               urednike imenuje in razreši odgovorni urednik. V tem členu predlagamo tudi popravek,
               namesto formulacije <q>"predstavništvo programskih delavcev"</q>, bi morali vnesti
               <q>"predstavništvo novinarjev"</q>. Programski delavci namreč nismo zgolj novinarji, temveč
               tudi tehniki, napovedovalci in drugi profili zaposlenih. O imenovanju odgovornih
               urednikov bi morali soodločati samo novinarji.</p>
               <p>25. člen. Predlagani način imenovanja nadzornega sveta, da bi večino članov
               imenovala vlada in državni zbor, je po naši oceni nesprejemljiv, ker vodi k
               podrejanju tega organa in s tem celotnega zavoda politiki, oziroma vladi. RTV kot
               javni servis potrebuje neodvisne in strokovno podkovane nadzornike. Zato sindikat
               radijskih novinarjev predlaga rešitev, da 8 od 11. članov nadzornega sveta imenuje
               programski svet RTV, 3 pa iz svojih vrst na neposrednih volitvah izberejo
               predstavniki zaposlenih, namesto sedaj predlaganih dveh predstavnikov.</p>
               <p>26. člen, ki govori o pristojnostih nadzornega sveta, je po našem mnenju treba
               spremeniti tako, da statuta zavoda ne bo sprejemal nadzorni svet, ampak programski
               svet RTV. Statut je namreč temeljni akt vsakega podjetja ali ustanove. V medijskih
               hišah določa tudi stopnjo novinarske in uredniške avtonomije. Tako pomembnega akta pa
               ne more sprejemati nadzorni svet, temveč bi ga moral sprejemati programski svet. Tu
               naj opozorimo, da v večini drugih javnih zavodov in podjetij, statut sprejema svet
               zavoda, oziroma skupščina ustanoviteljev, ne pa le peščica nadzornikov.</p>
               <p>V sindikatu radijskih novinarjev opozarjamo še na eno nevarno past, ki se skriva v
               predlaganem zakonu o RTV, natančneje v njegovem 17. členu če se vrnemo nekoliko
               nazaj, ki govori o pristojnostih programskega sveta. Ta člen med drugim določa, da
               programski svet obravnava tudi pripombe in predloge poslušalcev in gledalcev in se do
               njih opredeli. Ta alineja po našem mnenju skriva še eno možnost strankarskega  nadzora nad RTV, zaščita pravic
               poslušalcev in gledalcev bi bila povsem drugačna, če bi, tako kot je zapisana v
               sedanjih poklicnih merilih in načelih novinarske etike v programih RTV Slovenija,
               imeli institucijo varuha teh načel, ombudsmana, ki bi pritožbe presojal z vidika
               profesionalnih standardov. Predlagani zakon takšnega ombudsmana sploh ne omenja. In
               predlagamo zato tudi ustrezni popravek.</p>
               <p>Hvala za pozornost in tudi za povabilo.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp40">

               <speaker>PREDSEDNIK MAG. BRANKO GRIMS:</speaker>

               <p>Hvala. Naslednja ima besedo gospa Marjetka Uhan. Za njo dobi besedo gospa Majda
               Širca.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp41">

               <speaker>MARJETKA UHAN:</speaker>

               <p>Hvala lepa za besedo. Spoštovani vsi prisotni, spoštovani doma pred sprejemniki.</p>
               <p>Na današnji javni predstavitvi se bom omejila na razpravo o plačevanju RTV prispevka
               in prenosu sej državnega zbora in delovnih teles, saj bo o programskem svetu in
               imenovanju generalnega direktorja nadzornega odbora verjetno še veliko govora s
               strani prisotnih.</p>
               <p>V Novi Sloveniji smo prepričani, da mora biti plačevanje prispevka RTV naročnine,
               oziroma imenovanje prispevka za opravljanje radijske in televizijske dejavnosti
               vezano na imetje radijskih in televizijskih sprejemnikov, ki omogočajo sprejem RTV
               programov na območju Republike Slovenije. Seveda pa mora biti tudi zagotovljena
               slišnost in vidnost programov RTV.</p>
               <p>Smo proti temu, da se šteje, da ima RTV sprejemnike vsaka pravna ali fizična oseba,
               ki je odjemalka električne energije, in tako tudi avtomatsko zavezanka za plačevanje
               RTV prispevka. Sicer pa mora to dokazovati.</p>
               <p>Iz študije, ki jo je izdelal raziskovalni sektor v državnem zboru je razvidno, da
               ima takšen način pobiranja mislim da samo Grčija. Ostale države pa glede na imetje
               aparatov, oziroma na koriščenje.</p>
               <p>V Novi Sloveniji smo proti samoumevnemu zagotavljanju finančnih sredstev. Treba je
               graditi na zaupanju uporabnikov javnega medija, in si vire dohodka zagotavljati s
               kvalitetnim delom javnega zavoda. Le kvalitetno delo, ustrezna vsebina in
               objektivnost so poroštvo, da bodo državljani RTV sprejeli za svojo. Žal je bilo v
               preteklosti veliko tega zapravljenega. Želimo to zaupanje povrniti poslušalcem in
               gledalcem, davkoplačevalcem.</p>
               <p>Ni res, da te ne zanima, kaj se dogaja na tako imenovani nacionalki. Še več. Želijo
               imeti vpliv na oblikovanje programov in poslovanje. Do sedaj te možnosti vsi niso
               imeli.</p>
               <p>Prav danes zjutraj sem slišala pri poročilih, ko je novinarka poročala o današnji
               javni predstavitvi RTV zakona, in naštevala kdo vse je vabljen na današnjo
               prireditev, in je izrazila dvom, da pa bomo videli, če gledalce in poslušalce ta tema
               sploh zanima. Seveda jih zanima, zato pa imajo RTV sprejemnike, in jih uporabljajo.
               Imajo pa tudi pravico, da jih nimajo in jih ne gledajo in poslušajo. Električna
               energija pa z naročnino nima nobene zveze. Le to, da je le eden izmed virov, ki
               omogoča priključitev aparatov.</p>
               <p>Kot poslanka državnega zbora bi podala še mnenje Nove Slovenije glede prenosa sej
               državnega zbora in delovnih teles, ki so predvidene v zakonskem predlogu. Državljanke
               in državljani imajo pravico in željo, da so informirani o delu zakonodajne oblasti,
               in ne samo o izsledkih, ki se določenemu uredniku zdijo pomembne. Kako pa bomo to
               uredili, pa v današnji dobi informacijske tehnologije res ne bi smel biti
               problem.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp42">

               <speaker>PREDSEDNIK MAG. BRANKO GRIMS:</speaker>

               <p>Najlepša hvala. Besedo ima gospa Majda Širca. Za njo pa je na vrsti gospod Jožef
               Školč. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp43">

               <speaker>MAJDA ŠIRCA:</speaker>

               <p>Spoštovani gospod minister, spoštovani prisotni!</p>
               <p>Govorimo o javni televiziji, trenutno še. A kot kaže ne dolgo. Vanjo nedvomno vstopa
               politika. Uvaja netransparentne postopke imenovanja po ključu politične
               kompatibilnosti, glavni poslovnik hiše, statut izroča nadzorovanim nadzornikom,
               diktaturno uvaja nov program, ki se zažira v frekvence drugih in posega v programsko
               avtonomijo, uvaja desetletno
               prepoved imenovanj tudi v Evropi zaposlenih strokovnjakov, predvsem pa ne loči kaj je
               javno in kar državno. To pomeni, da ima slovenska vlada velik problem in posledično
               vsi mi z njo. Iz glavnega organa upravljanja javnega zavoda želi izriniti
               predstavnike civilne družbe. Društvo pisateljev kot eno izmed šestnajstih civilno
               družbenih organizacij si ne bo smelo več izbirati svojega zastopnika, izbrala ga bo
               vladajoča oblast katerakoli pač bo, če ji bo to všeč. Ne samo pisateljem tudi
               skladateljem, filmskim delavcem, invalidom, gluhim, slepim, vsem vam zakon izreka
               nezaupnico in vam jemlje možnost, da si sami izbirate svoje predstavnike v ključnem
               organu hiše. Kaj je narobe, kaj je narobe z vami, da vam vlada jemlje avtonomijo in
               nas s tem spravlja v odvisnost od vsakodnevne politične oblasti? Povejte pisatelji,
               dramatiki, invalidi, sindikati, kmetje, mladinci, upokojenci, športniki in novinarji
               kaj je narobe z vami, da vas hoče določati oblast in ne vaša čast?</p>
               <p>Naj na začetku odgovorim na eno izmed enajstih tez, ki smo jih v Liberalni
               demokraciji predlagali odboru za kulturo za današnjo javno razpravo a jih predsednik,
               novi predsednik odbora ni vključil četudi so bile izglasovane. Torej, ena izmed
               tovrstnih tez je bila, kakšne posledice bi imel vstop politiko v javni zavod seveda
               tudi v luči novinarske neodvisnosti. Posledice so lahko usodne, pomenijo lahko
               discipliniranje novinarjev, diktiranje uredniških odločitev, prikrojevanje sporočil,
               odpuščanje nelojalnih in pripuščanje kompatibilnih ljudi. Sprememba statuta, ki bo z
               devetim predstavniki oblasti od skupno enajstih, od skupno enajstih članov nadzornega
               sveta, lahko na otročje lahek način se zgodila zelo enostavno. Ukinitev hišnega
               kodeksa je lahko tudi prvi na vrsti, ki je v želji po čim večji objektivnosti šel
               celo tako daleč, da je določal priporočljive in manj priporočljive snemalne kote, saj
               poznamo to zgodbo o žabi in ptičji perspektivi, ki ni vedno priporočljiva za snemanje
               predvsem političnih predstavnikov. In kaj sprašuje novopečeni predsednik odbora za
               kulturo v tezah, ki jih predstavlja? Ali bo predlagani zakon omogočil oblikovanje
               bolj kvalitetnih RTV programov? Mogoče, ampak omogočil bo oblikovanje prav vladnih in
               usmerjenih programov. Ali bo oziroma katere rešitve bi lahko okrepile novinarsko
               neodvisnost? To sprašujete, gospod predsednik, kot pisec tega, sopisec tega
               katastrofalnega predloga temveč tudi teh vprašanj. Skratka, kateri ukrep lahko ustavi
               vas ali katerokoli politično opcijo pa kolege, da boste nehali pritiskati na urednike
               in novinarje koliko sekund informativnega programa pripada vašim apetitom? So problem
               novinarji ali pritiski na njih? Ogrožen novinar ali urednik, ki ima kaj izgubiti vas
               bo poslušal in se vam bo predal, da ne rečem prodal. To vemo iz časov, ki smo jih
               presegli. Predan novinar ni ne berljiv in niti gladljiv. Mogoče totalitarni politik,
               ki hoče ustvariti red in disciplino po svojem kopitu pa je družbi škodljiv. Ali
               potrebujemo posebni parlamentarni program na televiziji Slovenija, sprašujte.
               Odvisno. Zagotovo bi bil unikum, saj ni države, ki bi uzakonila prenos vseh sej
               državnega zbora in njihovih delovnih teles, ne samo, skratka parlamentarnih sej. No,
               internetne prenose imamo že nekaj časa, tudi televizijske, toda pridobljene na
               osnovni konkurenčnih ponudb, in sicer interes za njih obstaja, to dokazujete, sploh
               če se prenosi razumejo kot produkcija lastnega programa, ki pomembno zviša kvoto
               domače produkcije pa čeprav vemo, da gre za tehnično produkcijo državnega zbora. Toda
               ima RTV lahko monopol nad prenosi? Težko. Sploh pa, kaj s frekvencami, so, jih ni, pa
               tudi ali ima RTV monopol nad televizijsko prodajo, ki bi polnila prazne teke
               državnega zbora? Vprašljivo.  Televizijska prodaja na javni televiziji, zagatno. Pa ne le zaradi
               mešanja zakonov s sesalniki, praški in kozmodiski, temveč zaradi mešanja javnega
               interesa z evidentno pridobitno dejavnostjo.</p>
               <p>Nadalje. Ali naj se javni zavod financira drugače kot se sedaj? Torej v kolikor se
               vam bo, spoštovana oblast, ta zakon izšel na način, kot ste si ga zamislili, potem
               lahko RTV financirate iz proračuna. Televizija bo kot vladna last in vlada jo lahko
               tudi financira. Zakaj pa ne, ne le dirigira. Če ne bo poslušna, ji boste lahko
               zagrozili, da je ne boste plačevali in naj vas ne skrbi, da bo vedno v strahu pred
               tem. Strah jo bo delal vodljivo in ponižno. Oblast bo sicer zadovoljna s svojo podobo
               na ekranih, gledalke in gledalci pa bodo ogoljufani.</p>
               <p>Kaj pomenijo povečane pristojnosti nadzornega sveta? Norost. Funkcija nadzornih
               organov je povsod po svetu nadziranje ne pa opravljanje. V kar se levi novi nadzorni
               svet, ki je popolnoma politično sestavljen. V državnem zboru smo lani, kot je bilo
               danes že rečeno, potrdili strategijo razvoja RTV Slovenije do leta 2010. Strategija
               analizira stanje in tudi predlaga rešitve, številne rešitve. In kaj beremo v tej
               strategiji? Pravi: <q>"Nekaj se zagotovo ne sme zgoditi, programski svet se ne sme
               oblikovati na način, ko bi kadarkoli parlament igral arbitrarno vlogo pri izbiri
               članov."</q> Pri nadzornem svetu pa se strategija spotakne zgolj ob eno dejstvo, da člani
               niso dovolj kompetentni, finančni strokovnjaki. To vemo iz nekaterih izkušenj iz
               preteklosti. Skratka, televizija je last vseh nas in ne le tistih, ki zmagujejo na
               volitvah. In še eno vprašanje.</p>
               <p>Ali zakon omogoča najširši civilni družbi kandidiranje v programski svet? To je
               dvoumno vprašanje, retorično vprašanje. Seveda omogoča kandidiranje takorekoč
               komerkoli. Društev je več kot tisoč. Od ljubiteljev mineralov do ljubiteljev, ne vem,
               svetega grala. Izbor pa bo opravil politični mlin. Ne gre za prefinjen politični trik
               oziroma absolutno, gre za prefinjen politični trik, ki se odvija pod pretvezo tako
               imenovane demokracije. Namreč zelo arogantno se v obrazložitvi zapiše, da je sedanji
               svet RTV ideološko in politično kontaminiran. Toda hkrati se predlaga točno to,
               politično obvladljivo vodstvo. Seveda, vsi govorijo, da bo šlo za prosvetljene
               izbrance in ne za ljudi, kot, če citiram iz magnetograma prejšnje seje <q>"ki bi
               operirali svojo avtoriteto na in jo naslanjali na neke izvotljene tradicije
               nekdanjega političnega gibanja"</q>. Prosim vas, lažnost te demokratične zgodbe je v tem,
               da se bodo kandidati nabirali na demokratičen način, nabor pa se bo samovoljno
               selekcioniral. <stage>(Imam še čas?)</stage></p>
               <p>Skratka, porabila ga bom za pripravo amandmajev. Hvala.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp44">

               <speaker>PREDSEDNIK MAG. BRANKO GRIMS:</speaker>

               <p>Najlepša hvala. Besedo dajem gospodu Jožefu Školču, za njim pa je na vrsti gospod
               Aurelio Juri.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp45">

               <speaker>JOŽEF ŠKOLČ:</speaker>

               <p>Hvala lepa. Torej tukaj se da in verjetno je smiselno določene stvari ponavljati,
               ampak tisto, kar bi bilo najbolje narediti s tem predlogom je, da bi na ta zakonski
               predlog pozabili in v bistvu začeli znova in nekje drugje. Tako bi bilo mogoče na
               precej enakopraven način obravnavati zelo različna videnja, ki so bila podana od 1.
               aprila nam vsem, ki jih bomo danes slišali, in ki se bodo verjetno kasneje pustila
               ujeti tudi v past tega pripravljanja amandmajev. Ampak tisto, kar velja vseeno
               povedati, da je velika verjetnost, da na koncu pravzaprav bistvenih stvari ne bo
               mogoče spremeniti.  Zato
               ponavljam, da ta zakon in kontekst tega zakona z vsemi drugimi potezami, ki jih tudi
               pripravlja vladajoča koalicija, je slab. Treba ga je zavrniti in se ga je treba tudi
               bati. Problem je namreč v tem, da se poskuša, kot se temu reče, vzpostaviti nove
               metle, se vzpostavlja red ali lepše rečeno, prevzema odgovornost za stanje na RTV. In
               tisto, česar se jaz najbolj bojim, je, da je vlada tista, ki bo prevzela odgovornost
               za stanje na javnem zavodu. S tem stavkom je pač povedano tudi tisto, kdo bo o
               stvareh odločal, ne glede na to, kako bodo učinkovite.</p>
               <p>Velja pa ob tem povedati, da vzdušje za to v neki meri nastajalo tudi znotraj RTV.
               Ne samo v tolikokrat omenjenem svetu in načinu funkcioniranja sveta, bistveno drugače
               ni bilo s svetom tudi, ko ga je vodil pokojni gospod Šeligo. Tudi takrat so bile
               težave, ampak so se mogoče drugi manj glasno in manj učinkovito pritoževali. Tisto,
               na kar ciljam, je to, da je to vodstvo televizije s svojo nemočjo, da določene stvari
               ureja, pripravilo podlago za to, da se radikalno poseže v status javnega zavoda. V
               tem je velika odgovornost generalnega direktorja Štakula in tudi še koga prej, ker za
               stvari, ki jih niso mogli narediti, so enostavno prevračali odgovornost na omejitve v
               zakonu. To jih ni oviralo, ko so sprejemali funkcije. Zato bi rad to tukaj povedal,
               ker ni vse samo problem politike. Drugi del problema so ti spori, ki so znotraj RTV
               in struje ter politična uklanjanja in druge vrste kalkulacije, o katerih se šušlja in
               o katerih se govori, in tudi to parcialno reševanje problemov. To, da posameznih
               sindikatov ne zanima celota, ampak samo posamični deli, to je dobra podlaga za to, da
               oblast lahko manipulira. Tako da s tega vidika ni mogoče izpostavljati samo nekih
               posamičnih segmentov, recimo, kulturno-umetniškega programa ali orkestra ali ne vem
               koga, in reči, če bo to urejeno, potem bo zakon za nas sprejemljiv. Ta zakon je kljub
               vsemu treba gledati v njegovi vseobsežnosti in tudi v tistih učinkih, ki jih ima na
               vse tiste, ki niso tam zaposleni, in na vse tiste, ki ne delajo svoje kariere ne v
               kulturno-umetniških ne v novinarskih krogih. To je, bom rekel, velika institucija, ki
               vpliva na marsikaj več kot na politične odločitve. In s tega vidika bi tisti, ki
               dajejo soglasja ali nesoglasje k posamičnim rešitvam, morali razmišljati tudi o tem.
               Da bodo določene rešitve slabe, verjemite, ne bo to plod kompromisov v parlamentu,
               ampak bo plod kompromisov z ljudmi, ki so zaposleni na RTV.</p>
               <p>Ena od slabosti te rešitve, o kateri je bilo malo govora in ki poslabšuje položaj
               javne RTV, so tudi viri prihodkov. Če vi v bistvu zmanjšujete te možnosti RTV, da
               tržno deluje, potem ste mu zmanjšali finančni manever. Pa tu ne gre samo za znamenito
               TV prodajo in premestitev v ta fantomski tretji program, ampak tudi za druge
               omejitve. Če mu zmanjšujete finančne možnosti, veste, da ga delate bolj odvisnega. Če
               po drugi strani govorite, da mora proračun določene stvari v večji meri financirati,
                   ga tudi delate finančno
               odvisnega. S tega vidika je ta razprava o elektriki in o števcih in kako je to
               krivično zelo nevarna za finančno samostojnost RTV. Tega se je pač treba zavedati.
               Skratka, zmanjševanje tržnih možnosti in povečevanje izdatkov proračuna zmanjšuje
               samostojnost zavoda. Obe ti dve stvari se v tem zakonu prikradeta, ampak ker to, bom
               rekel, teh parcialnih interesov pretirano ne vznemirja, v bistvu si nastavite še
               večjo uzdo okrog vratu.</p>
               <p>V čem je zdaj smisel vsega tega govorjenja? Ker smo pač v državnem zboru, je
               dopuščeno, da se brez potrditve lahko reče, da so vse politike in vsi politiki isti.
               Če je temu tako, potem, koga v bistvu nagovarjamo, nagovarjate? Tu se jaz seveda ne
               čutim kaj posebej prizadetega, ampak te vrste govor kaže na neko kljub vsemu
               površnost v dojemanju te konkretne situacije, ki se ji reče sprejemanje zakonodaje s
               področja RTV. Ne gre tu samo za vprašanje taktičnih ali strateških zavezništev, ampak
               gre kljub vsemu tudi za to, da obstajajo razlike v politikah, četudi se ponavljajo
               lahko zelo sorodne napake skozi desetletja. <stage>/Opozorilni znak za konec./</stage></p>
               <p>No, tisto, kar bi pa še nekako rad rekel, je, da je vse to treba gledati tudi v
               kontekstu mednarodnega položaja Slovenije. Mi v tem trenutku predsedujemo OVSE. Naš
               minister hodi po vseh tako imenovanih kriznih področjih in preverja stanje...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp46">

               <speaker>PREDSEDNIK MAG. BRANKO GRIMS:</speaker>

               <p>Gospod Školč, to je treba gledati tudi v časovnem kontekstu in vas čas je potekel.
               Poleg tega bi prosil, da se držimo teme. Najlepša hvala.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp47">

               <speaker>JOŽEF ŠKOLČ:</speaker>

               <p>Gospod Grims, jaz vem, da danes ure tečejo tako, kot želite vi. Za vas omejitve ni
               bilo, jaz jo sprejemam, ampak to ne bo spremenilo dejstva, da obstaja neka razpoka
               med politiko zagovarjanja neodvisnosti medijev v Ukrajini in Belorusiji in
               podržavljanjem v Sloveniji. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp48">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Glede na željo bom nekaj odgovoril na koncu. Sedaj pa dajem besedo
               gospodu Aureliu Juriju, za njim pa je na vrsti gospod Leo Oblak.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp49">

               <speaker>AURELIO JURI:</speaker>

               <p>Hvala. Lep dan vsem! Kot poslanec, politik in nekdaj tudi dolgoletni novinar,
               radijski in televizijski, ko sem zagledal, prebral predlog zakona, sem ga takoj
               ocenil za slabega in povsem neprimernega vizavi cilja, ki ga zasledujemo, to je,
               boljša javna radiotelevizija. Za takšnega sem ga presodil, seveda, ki ni bil vreden
               in si ni zaslužil parlamentarne procedure. Toda vladajoča večina je odločila drugače.
               Predlogu je pripisala oceno primernosti za nadaljnji postopek in slednji nadaljuje
               svojo pot. So pa kolegice in kolegi vladajoče koalicije zmogli vsaj toliko modrosti
               in pameti, da smo to pot nekoliko upočasnili in jo privedli do današnje javne
               predstavitve mnenj. Ali bo predlagatelj slednje kaj upošteval? Tudi če bo pod udarom
               sam osnovni koncept zakona oziroma mu bo koristila in vsem nam le kot fasada
               demokratičnosti razprave, je drugo vprašanje. Izjave, ki jih je dajal ob zaključku
               splošne obravnave, mi pretiranega optimizma ne vlivajo.  Kakorkoli že, velja poizkusiti in upati, da se vladi
               in večini, ki jo podpira, odprejo obzorja, da vendarle prisluhneta kvalificirani
               stroki in povzemata njena opozorila ter konkretno predlagane rešitve. Poziv gre
               predvsem vam, gospod minister, ki boste pripravili nenazadnje besedilo za drugo
               branje, pri tem pa bi vas rad slišal, ko nisem v vašem uvodu slišal, obsežnem in
               dokaj preglednem poročilu o delovanju zavoda, ki smo ga te dni prejeli v parlamentu
               in zlasti o tem kar smo napisali in danes tudi povedali, generalni direktor,
               predsednik sveta in predsednik nadzornega odbora, in ki ne opravičuje tako
               radikalnega posega v obstoječi zakon, češ RTV posluje tako rekoč dobro. In kaj menite
               o tem, kar nam sporoča, priporoča in nas svari, tokrat zelo obsežno, pisno in
               dokumentirano, Upravni odbor društva novinarjev Slovenije. Ko je govora o
               spoštovanju, neodvisnosti in avtonomnosti novinarjev, je namreč njihov glas, glas z
               nedvomno največjo avtoriteto in kompetenco nad katerim drugega ni, najmanj če prihaja
               iz vladnih in strankarskih vrst. Če resno in iskreno presegate na njihovo
               neodvisnost, bi morali gospod minister, novinarjem, ko o njej spregovorijo,
               prisluhniti takoj, brez zadržkov in pomislekov, ne pa jim dopovedovati, da so v
               zmoti, da vi ste edini garant njihove avtonomije. Pa me čudi, seveda rešpektiram to
               stališče, me pa nekoliko čudi, da kulturni in umetniški ustvarjalci ne vidijo
               nevarnosti glede lastne avtonomije. Ko pa sprašujemo o merilih za članstvo v organih
               zavoda, ni pomembno, po mojem, koliko dolga, političnega samoučiščevanja ali
               politične dekontaminacije, bivšega državnega ali strankarskega funkcionarja, ki bi
               rad vstopil v tak organ. Konkretno predlagam, da sme v programski svet RTV le
               predstavnik, da ne sme v programski svet RTV le predstavnik vlade in parlamenta, kar
               strankarski funkcionar ali župan v prejšnjem in tekočem mandatu, pa ne v daljšem
               obdobju. Ali pa, pomembno je kdo, kako in čemu ga imenuje. In predlog je pred nami.
               Govori o tem, da večino programskega sveta imenuje oglasniška večina in ne civilna
               družba. Ponavljam to, na kar sem že opozoril prvi, splošne obravnave. Ureditev, ki je
               predlagana, omogoča, da bo vseh 16 članic in članov sveta po tako imenovanem predlogu
               poslušalk in poslušalcev oziroma gledalk in gledalcev, izbranih, danes recimo, iz
               vrst najbolj militantnih eminenc nove revije in zbora za republiko, za katere tudi
               otroci vedo katere politične in idejne provinence so. Jutri morda, ko bo oblast
               spremenjena, pa iz vrst Foruma 21 ali česa podobnega. Zgodba o neimenovanju dr.
               Škrkove in imenovanju Brezigarjeve, tukaj v tej dvorani, je nadvse poučen in svarilen
               primer, kako se med nepolitičnimi, strokovnimi in samostojnimi eminencami politično
               izbira in kadruje. Skratka, vodila politika in necivilna družba bo imela glavno
               besedo pri poslovnem in programskem vodenju zavoda in je to pogubno, zato
               nesprejemljivo. Če že ne drugje, vsaj pri tem vas pozivam, da prisluhnemo novinarjem
               in sledimo njihovemu predlogu petega odstavka 17. člena, sicer bo z javnostjo RTV in
               avtonomijo urednikov in novinarjev, pa tudi drugih ustvarjalcev, po mojem katastrofa.
               Dobili bomo ne le vladno, ampak kar režimsko radiotelevizijo, ki ne more biti odraz
               sodobne demokratične, napredne odprte družbe. In tudi sam ne bom imel pomislekov, če
               bo treba zadevo internacionalizirati še bolj kot je, žal vsem nam v nečast. Hvala.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp50">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Jaz bi samo prosil, da se vzdržimo kakšnih prehudih kvalifikacij.</p>
               <p>Besedo dajem naslednjemu, to je gospod Leo Oblak. Za njim pa bi dal besedo potem, če
               se strinjate, gospe Tatjani Pirc in gospodu Igorju Likarju iz RTV Slovenija. Namreč
               posebej sta prosila, da zaradi drugih delovnih obveznosti želita besedo naprej, ker
               gre za notranje, se pravi za zaposlena, bi jim dal prednost.</p>
               <p>Gospod Leo Oblak, imate besedo. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp51">

               <speaker>LEO OBLAK:</speaker>

               <p>Hvala za besedo. Sem Leo Oblak, direktor radijske mreže Infonet. Razpravljal bom na
               temo finančne preglednosti poslovanja RTV, bil znotraj petih minut.</p>
               <p>V zadnjem mesecu sem poslušal veliko razprav na temo novega zakona o RTV, ampak žal
               je moj občutek, da premalo pozornosti posvečamo eni ključni komponenti.  Moje stališče je, da potrebujemo
               nov zakon, ki bo omogočal, da se imenuje in razrešuje svet in nadzorne organe na
               način, ki bo omogočal tudi neposredno odgovornost za finančno stanje v RTV hiši, ki
               jo je treba nujno sanirat in iz ostalih govorov sklepam, da se tudi drugi s tem
               strinjajo. In če bo ta isti zakon postal in lahko zavzamemo vzor angleški BBC dovolj
               jasna pravila igre, politično opredeljenost direktorja ne bo mogla tako vplivati na
               to kaj počnejo novinarji, če imamo jasna pravila se direktor ne more vtikati v delo
               novinarjev in tak vzor je BBC, ker kot že omenjeno, ministri oziroma vlada kraljici
               predlaga kandidate, ki se potrdijo. In če bi kdo šel prebrat statut BBC-ja bi
               ugotovil kdaj vse lahko kraljica sama razrešuje direktorje oziroma njen pooblaščenec.</p>
               <p>Da bom lažje predstavil moja stališča sem šel na internet, se pravi na javno
               dostopen vir in si sprintal BBC-jevo letno poročilo za leto 2004, se pravi 2004 še ni
               dostopno. 136 strani obsega letno poročilo BBC. Od tega 40 strani finance. Koliko
               stanejo oddaje, kakšne so plače direktorjev BBC-ja, njihovi prejemki, pokojninsko
               zavarovanje, vsa plačila, ki so izvedena za ljudi, ki upravljajo javno podjetje. Na
               kar me je zanimalo kako zgleda to pri naši slovenski javni RTV Slovenija. Gre za 77
               strani obsežno poročilo za 2003. Samo, če kdo ve koliko strani je namenjeno
               finančnemu poročilu, za kaj se porabi 26 oziroma 28 milijard? Dve strani plus uvod.
               Če greste pa isto na javno dostopne vire in pogledati Radio Cerkno, ki ima 2 milijona
               in pol na mesec ima celo objavljeno povprečno plačo. RTV Slovenija 28.000 milijonov
               porabljenih sredstev na dveh straneh. To kar je javno dostopno.</p>
               <p>Potem sem se v moji raziskavi s pomočjo novinarjev dokopal do zelo zanimivega
               poslovno programskega načrta za leto 2004. Zaupno gradivo, ampak to je javna TV,
               ampak nosi zaupno. Se pravi, na istem listu imate besedo javna navedene stroške
               oddaj, ki jih vsi gledamo in plačujemo z naročnino in na istem listu zaupno. Zanima
               me zakaj, recimo, ne moremo vedeti koliko staje, na primer oddaja Operne arije -
               slovenski sodobni ples, zgodovina slovenske opere, Miklavžev večer. V čem je problem,
               da mi ne smemo vedeti koliko stane ena oddaja. Mogoče je problem, da če zvemo, da
               oddaja Pepi vse ve stane letno 9 milijonov 800, je mogoče problem, če izvemo, da
               oddaja Knjiga mene briga 595.000 na oddajo. Zakaj ne bi lahko gledalci pogledali
               koliko stanejo vsebine? V čem ta strah? V Sloveniji ni konkurence, ki bi lahko
               zlorabila te podatke in konkurirala RTV s tako obširno lastno produkcijo.</p>
               <p>Potem pa gremo po tem poročilu, ki je zaupno, kljub temu, da gre za javni zavod in
               najdemo oddajo Jonas show, predvideno za 2004 108 milijonov tolarjev. Je kdo gledal
               to oddajo? Ne, ker je ni bilo. Nekateri novinarji so spraševali kaj je s tem
               denarjem, odgovora niso dobili.</p>
               <p>Ko sem se pripravljal za danes sem bral Nedelo, mislim, da nisem edini bral zadnjega
               Nedela, in sicer najvišja izplačana plača v javnem sektorju, samo pri eni plači je
               zvezdica, ker ni podatka - javni zavod RTV direktor. Na straneh BBC-ja lahko
               preberete vse podatke.</p>
               <p>Če opazujem transparentnost in javnost podatkov RTV Slovenija s finančnega vidika je
               to zame ne javna, ampak tajna RTV. In če se moram odločati med tajno in državno RTV,
               potem imam raje državno RTV. Hvala.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp52">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Besedo dajem gospe Tatjani Pirc, govorila bo v imenu aktiva Društva
               novinarjev Radia Slovenije.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp53">

               <speaker>TATJANA PIRC:</speaker>

               <p>Lepo pozdravljeni! Na politiko, šport in medije se vsi spoznamo. Povejte mi kdo
               izmed tistih o katerih mediji 
               pogosto ali pa tudi redkeje poročajo si želi kritičnih novinarjev. Zato se počutim
               kot novinarka malce neprijetno, ko začno politiki katerekoli strani govoriti o
               neodvisnem novinarstvu. Zgodovina javne RTV je dolga in burna. Leta 1925 so morali
               biti napovedovalci na BBC-ju med delom v radijskem studiju oblečeni v večerne obleke,
               v smokinge zaradi spoštovanja do poslušalcev. To pravilo je postavil prvi generalni
               direktor BBC John Reed, ki je BBC dolgo vodil s svojo jekleno roko in opozarjal na
               moralno odgovornost vseh, ki ustvarjajo program. Reed je namreč, zato ga omenjam,
               zarisal osnovni profil postaje, ki deluje kot javna ustanova. Preziral je komercialni
               radio. Tisti, ki jim intelektualnost BBC-ja ni všeč so kmalu dobili Radio Luksemburg,
               ki je zgolj in samo zabaval. Pred 13 leti, ko je Radio Luksemburg nehal oddajati je
               njegov programski direktor dejal, da je bil Radio Luksemburg prva postaja, ki je
               predvajala kar so ljudje hoteli slišati. Kdor je želel zamajati temelje javne
               radiotelevizije je vedno uporabil to orožje, da tisto kar javna RTV daje ni dobro.
               Zgodovina javne radiotelevizije je torej ves čas povezana z vprašanjem kaj ljudje
               hočejo videti in slišati in to je bilo in je še vedno najbolj rodovitno polje za
               različne manipulacije in uveljavljanje interesov najrazličnejših.</p>
               <p>Ko je John Reed postavljal temelje takrat le javnega radija, televizije še ni bilo,
               okoli leta 1920 je bil to evropski odgovor na komercializacijo radija v ZDA. Da je
               obveščanje javnosti odvisno zgolj od trga so privrženci ideje javnega radija ocenili
               kot najslabšo možno rešitev. Nekateri pravijo, da javna radiotelevizija tu in sedaj
               deluje baročno. Pa preletimo temeljna pra načela javne radiotelevizije, ki so bila
               zapisana pred več kot 75 leti: programi naj bodo dostopni vsem, plačevanje naročnine,
               osnovni cilje so kakovostni programi in ne število poslušalcev, toda zanimiv program
               za vse, pripravljati je treba tudi oddaje za manjšine, krepiti nacionalno identiteto,
               avtonomnost in še naslednje načelo svoboda pri ustvarjanju in urejanju programov. Kaj
               je v tem RTV baroku starem 75 let slabega? To so še vedno naši cilji in ideali. Javna
               radiotelevizija je namreč po mojem mnenju proces in ne stanje. Za javno
               radiotelevizijo se moramo boriti vsak dan. V idealnih razmerah bi javni RTV poslušali
               ali gledali tisti, ki želijo vedeti kaj se dogaja okoli njih, nas pa bi izbrali
               zaradi tega, ker je vse kar ponujamo verodostojno. To je idealna javna RTV, ki bi
               morala biti najvišje merilo kakovosti. Iz tega menim, da je treba izhajati tudi pri
               spreminjanju zakonodaje. Slovenija, upam, da smo si vsi enotni, potrebuje javno RTV z
               najboljšimi menedžerji, z najboljšimi novinarji, tonskimi mojstri, uredniki,
               glasbeniki. Ti ljudje so lahko odlični, avtonomni in neodvisni, če so seveda tudi
               ekonomsko neodvisni, tega nikar ne pozabimo.</p>
               <p>Konkurenca množice medijev je javni radio in televizijo postavila v nov položaj, a
               njuno poslanstvo je ostalo. Informiranje javnosti, izobraževanje, širjenje obzorij,
               splošna dostopnost, zabava, nepristranskost, servis za vse, ne le za večino, tudi za
               manjšine, pa seveda inovativnost in kakovost. Od javnopravnega radijskega in
               televizijskega servisa pričakujemo, da ponuja javnosti tudi tisto česar ji
               komercialne radijske in televizijske postaje ne dajejo.</p>
               <p>Na podlagi razprav, ki jih slišimo v zadnjem času se zdi, da nekaterim javna RTV
               pomeni le poročanje o politiki. Pozabljajo pa, da ima javna RTV še obilico drugih
               nalog: kulturno osveščanje, izobraževanje, spodbujanje glasbenega ustvarjanja so le
               nekatere izmed njih. Ta hiša o kateri govorimo premore veliko izvrstnih ustvarjalcev.
               Marsikaj kar lahko slišimo in vidimo v teh programih je dobro. Radio mlade pripravlja
               na maturo, ste to vedeli? V televizijskem dokumentarcu o Cirilu Kosmaču nam je Tone
               Pavček pripovedoval kako se, ko preberemo knjigo, v nas naseli sonce. Ste v
               konglomeratu medijske zabave sanjskih žensk, španskih limonad in celo plemenitih
               komentarjev te čudovite besede o ljudeh, ki berejo in potem razširjajo svetlobo okoli
               sebe lahko slišali še kje razen na javni TV. Najvišji cilj, ki bi ga morali imeti
               pred seboj, to je kakovostni program, je težko dosegljiv, sploh če hočemo, da so
               programi javne RTV hkrati tudi zanimivi, poslušljivi, gledljivi, poslušani in
               gledani. To je zahteva, ki jo je treba usmeriti v vse profile delavcev na RTV,
               namreč, da je edina pot, ki to zagotavlja visoka profesionalnost. Prosim ne
               postavljajte nove RTV s kimavci brez hrbtenice, ampak s pokončnimi ljudmi, ki so
               oboroženi z znanjem in z bogatimi izkušnjami.</p>
               <p>Še nekaj bi rada povedala. Naša RTV menim, da je storila zgodovinsko napako. V hudih
               časih, ki jih preživlja po lastni krivdi in seveda po zaslugi mnogih, ki zlo namerno
               majejo temelje  in potem
               razširjajo svetlobo okrog sebe, lahko slišali še kje, razen na javni TV. Najvišji
               cilj, ki bi ga morali imeti pred seboj, to je kakovostni program, je težko dosegljiv.
               Sploh, če hočemo, da so programi javne RTV hkrati tudi zanimivi, poslušljivi,
               gledljivi, poslušani in gledani. To je zahteva, ki jo je treba usmeriti v vse profile
               delavcev na RTV, namreč da je edina pot, ki to zagotavlja, visoka profesionalnost.
               Prosim, ne postavljajte nove RTV s kimavci brez hrbtenice, ampak s pokončnimi ljudmi,
               ki so oboroženi z znanjem in z bogatimi izkušnjami. Še nekaj bi rada povedala. Naša
               RTV menim, da je storila zgodovinsko napako. V hudih časih, ki jih preživlja po
               lastni krivdi in seveda po zaslugi mnogih, ki zlonamerno majejo temelje, je pozabila,
               kot zavod komunicirati z javnostjo in razlagati kaj se dogaja z njo, kaj ta RTV hoče,
               kakšne načrte ima. Najrazličnejši centri moči, teh je seveda na RTV veliko, so imeli
               preveč dela sami s seboj in drug z drugim. Tako se je v javnosti tudi zaradi tega,
               kot uničujoč plevel razrasel, nek navidezni negativni odnos do vsega, kar je povezano
               z RTV Slovenija. Na videz nisem rekla zato, ker podatki o poslušanosti - te dobro
               poznam, ker prihajam iz radia - kažejo drugačno sliko. In samo v takem okolju tega
               nezadovoljstva, negativnega odnosa, je mogoča ideja o parlamentarnem kanalu, ker naj
               bi novinarji javne RTV nekorektno poročali o parlamentarnem dogajanju. Ta kanal je le
               izraz nezaupanja v profesionalnost novinarjev in v uredniško presojo. In nekateri
               celo menijo, da bi za ta kanal, če ga bomo res dobili, potrebovali kopico novinarjev
               in urednikov. Kakšnih novinarjev, kakšnih urednikov! Si predstavljate kaj to pomeni?
               TVDZ je mogoče in ga je treba ustanoviti zunaj javne RTV. Sprašujem se, kdo je sploh
               ta trenutek tisti, ki lahko v Sloveniji govori o javni RTV in mu bomo vsi
               prisluhnili. Medijski strokovnjaki pravijo, pisci in zagovorniki novega zakona niso
               nič vredni. Na RTV bi bilo treba tako ali tako, če poslušamo kritike, skoraj da vse
               zamenjati. Vse splošno nezaupanje je tako ali tako postalo naš nacionalni šport. Ta
               trenutek o prihodnosti javne RTV, tako se mi zdi, poteka dialog gluhih. V nedogled se
               lahko pogovarjamo kdo naj sedi v programskem svetu, pa zraven dodajamo, da bo
               razprava malce bolj živahna, še Ceco, Janeza Kocijančiča, oddajo Jožeta Mužine in še
               nekaj teh RTV začimb. Ja, strinjam se. Marsikaj gre narobe v javni RTV. V prvi vrsti
               je naša RTV mastodont, ki je neobvladljiv. Slaba lastnost te RTV-jevske ogromnosti pa
               je, da je v njej veliko skritih kotov in nešteto lukenj skozi katere lahko marsikaj
               priteka ali odteka, a tega predlagani zakon ne bo rešil.</p>
               <p>Še nekaj o vplivu javnosti na programe javne RTV. HTV, kot smo lahko danes že
               slišali, ni ravno primer po katerem bi se zgledovali, imajo pa na Hrvaškem izkušnjo o
               kateri razmislimo, ko iščemo recepte kako naj bi gledalci in poslušalci sodelovali
               pri kreiranju programske politike. Gledalci nezadovoljni z animirano serijo
               <q>"Zlikavci"</q>, ki je nekakšna hrvaška kopija priljubljene risanke <q>"Sout Park"</q>, cinične,
               satirične, kritične do sveta okrog nas, so zbrali 43 tisoč podpisov proti Zlikovcem.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp54">

               <speaker>PREDSEDNIK MAG. BRANKO GRIMS:</speaker>

               <p>Gospa Pirc, dogovorili smo se za 5 minut. Dovolil sem jih 10,</p>
            </sp>
            <sp xml:id="SDT4-OZKŠIŠ-Javna-001-2005-05-12.sp55">

               <speaker>GOSPA PIRC:</speaker>

               <p>Ali lahko samo še te Zlikavce...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp56">

               <speaker>PREDSEDNIK MAG. BRANKO GRIMS:</speaker>

               <p>...ampak analizo o programu hrvaške televizije pa prosim...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp57">

               <speaker>GOSPA PIRC:</speaker>

               <p>Mislim, da še nekaj časa ne bom govorila o parlamentu, pa mi dajte še minuto, dve.</p>
               <p>Spoštovanja vredna števila teh 43 tisoč, a ko na to številko pogledamo s
               statističnega zornega kota, predstavlja le odstotek vseh gledalcev. Ali lahko ena
               stotina gledalcev odloča o imenu vse javnosti.  Na Hrvaškem kljub protestu združenja radia Maria,
               risanke niso ukinili, ker menijo, da so kritiki pomešali fikcijo z realnostjo.
               Predsednik združenja radia Maria pa je dneve in dneve zapisoval sporne citate, ki so
               jih izrekli risani junaki. Približno tako vneto je to počel, kot so pri nas nekateri
               opazovali obleke televizijskih voditeljev in iskali žaljive modne dodatke v rdeči
               barvi, ki so jih ti nosili v času papeževega umiranja in smrti. So opazili, da so
               bili cerkveni dostojanstveniki na pogrebu tudi oblečeni rdeče. No, ampak v tem ringu
               sesuvanja javne RTV pride prav vse, celo rdeče kravate.</p>
               <p>Rada bi vam povedala, veliko je treba spremeniti na RTV. Pluralno je treba sestaviti
               svet, pa naj se imenuje tudi programski. Predvsem naj bo čimbolj apolitičen, kolikor
               je to sploh mogoče v tem svetu, v njem naj bodo kompetentni posamezniki, predstavniki
               civilne družbe, ustanov, ki tam ne bodo sedeli zato, ker pripadajo neki politični
               opciji, ali samo zaradi tega, ker radi gledajo Maria. Člani sveta naj postanejo
               zaradi tega, ker vedo kakšna mora biti javna RTV.</p>
               <p>Zakaj pa sem jaz danes tu? Ker mislim, da je dobro, ker se je začela, ne sicer na
               najbolj posrečen način, široka razprava o prihodnosti javne radiotelevizije v
               Sloveniji. Žal pa mi je, da je povod zanjo tak zakon, kakršen je že prestal prvo
               obravnavo. Po duhu, ki veje iz tega besedila, ne verjamem, da želijo njegovi avtorji
               dober javni RTV servis. Želijo predvsem svoj RTV.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp58">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo dajem gospodu Igorju Likarju, za njim pa je na vrsti gospod Lojze
               Adamni <stage>(?)</stage>.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp59">

               <speaker>IGOR LIKAR:</speaker>

               <p>Pozdravljeni in hvala lepa za besedo. Upam da bo misel plodna.</p>
               <p>Za začetek bi se rad predstavil. Sem pač avtor, režiser, dramaturg, zaposlen na RTV,
               in mi sigurno ni vseeno v kakšnem ozračju spremljam nenehno prerajanje hiše, o kateri
               ve marsikdo povedati več, kot je treba in zmore.</p>
               <p>Predvsem bi rad rekel naslednje. V mnogočem se strinjam s kolegico, čeprav bodo moje
               misli v nekakšnem polemičnem razmerju z njo. In v uvodu moram reči, da tudi ne glede
               kar bom povedal, zelo cenim tudi delo novinarjev, čeprav mislim da je, kot bom jaz to
               poimenoval, dnevno-politični marketing zasedel celotno hišo.</p>
               <p>Najprej misel, kultura dialoga bodi temelj. RTV institucija je zadolžena za kulturo
               dialoga, in politični dialog je samo ena od dimenzij, samo ena plast tega dialoga,
               med preteklostjo in prihodnostjo preko te sedanjosti.</p>
               <p>Predlagani zakon je mogoče le veliko boljša osnova kot dosedanji. Predvsem je veliko
               boljši, kot je bil sam osnutek, ki je bil neprimeren in moram reči tudi zmazan. Pa
               vendar se mi zdi, da javna razprava v zvezi z njim potrebuje v tem trenutku še
               dodatne osvetlitve in poglede. Nenazadnje tudi zaradi vse premajhne vključenosti
               znanja in vedenja zaposlenih, ki vemo o možnostih delovanja in predvsem razvoja
               neodvisne RTV pogosto več, kot si javnost predstavlja, ali se ji zdi. In več kot
               dnevno-politični pragmatizem, ki zasleduje odmevnost in razpoloženja po svojih
               interesnih zastopanjih, predvsem iz strankarskih pogledov, potrebuje.</p>
               <p>Javna RTV je, pa če se to zavedamo ali ne, predvsem naložba sedanjosti v prihodnost
               in veliko manj v trenutnost. Predvsem je kulturno-izročilna institucija, zadolžena za
               razvoj iz perspektive družbe po kriterijih vzgoje, izobraževanja kulturnih afinitet,
               sedanjih, in kar je še pomembneje, oblikujočih se bodočih gledalcev. Mi pa kričimo po
               njej svojo sedanjost, in jo uporabljamo skoraj le še za turišče dnevnih interesov.</p>
               <p>Veliko manj pa je v resnici, ali kot se nam zdi, čeprav je ta funkcija njena
               nesorazmerno prepoudarjena, pomembna dnevno obvestilna, informativna. Če hočete
               pragmatično-politična dimenzija. Pa vendar se vseskozi dogaja, da je javni zavod RTV
               predvsem turišče interesov tako imenovane zainteresirane javnosti, ki je pri nas,
               bodimo odkriti, dosledno politična, enodimenzionalna in obhajilna.</p>
               <p>Nenazadnje v osnovi vodi po zakonu njeno upravljanje, a paradoksalno neizkoriščeno,
               ministrstvo za kulturo. In kakor navaja 1. člen, je zavod kulturnega in nacionalnega
               pomena, vsi drugi podpomeni so spremni. Dnevno pa poslušamo le razprave o neodvisnosti
               novinarstva. Zdi se, in ustvarja se videz, kakor da so edini zaposleni, naj mi ne
               zamerijo kolegi, predstavniki novinarji. Da ves čas govorimo o nekakšni svobodi
               govora, v resnici pa je prav pogosto nasprotno. Hipertrofija nenehnega obveščanja, po
               vzorcih nekakšne CNN, pa za to majhno, miroljubno državico, ki si ne želi, verjemite
               mi, razkritja slehernega ozadja vaškega zakulisja, in če rečem še bolj ironično,
               kljub deklarirani pravici do tega.</p>
               <p>Drznem si postaviti trditev, da se je od osamosvojitve naprej vse bolj in bolj
               dogajalo to, kar bom imenoval medsebojni marketing, oziroma medsebojno trženje
               informativnega novinarstva in politike, ki prekriva skoraj vse pore družbe. Se je
               pogosto razglasilo do dimenzij rumenega tiska in aferaštva, nenehnega iskanja
               osebnosti dni, tednov, mesecev, let. V glavnem govorim za področje medijskega in
               političnega marketinga.</p>
               <p>Mi pa bomo vse to poimenovali zgolj demokratičnost informacije in pravica do
               obveščanja. Vse to trdimo, ali pa zahtevamo v imenu poslušalca, gledalca, in v
               resnici gre vse mimo njega in njegovega potrpljenja. Ta dnevno-politični marketing,
               seveda dnevno neti nove strasti, istovetenja in deljenja. In kaj pravzaprav pomeni
               dodatna želja recimo po tretjem nacionalnem kanalu? Ne vem. Premislite. Ali sodi
               zadeva resnično na nacionalko, in koliko novega, tako imenovanega svobodnega
               novinarstva bo od RTV zahtevala ta opravilnost? Namesto da bi se posvetila resnično
               potrebnim nacionalnim, kulturnim in drugim vsebinam.</p>
               <p>Mogoče bi si gledalci in poslušalci končno le zaželeli manj obveščenosti, ali pa
               dostojno in drugim programskim vsebinam enakovredno razplasteno, tako imenovano
               neodvisno informacijo. Želim da o tem, dokler je še čas, premislimo skupaj, v pravkar
               odprtem dialogu.</p>
               <p>Ali je čudno da programi RTV dnevno, prav zaradi nenehnih političnih aspiracij
               vzpodbujajo samovšečni politični prerek. Da je potrebno nenehno sklicevati programske
               vsebine za dodatna pojasnjevanja, opravičevanja, razodevanja in razstavljanje tako
               imenovanih pravih resnic? Pri tem je seveda bil, ali pa je odločilno vlogo igral tudi
               bivši svet, ali sedanji svet, upam si trditi, ki nikoli ni zmogel priti do prave
               slike o vzrokih za stanje v zavodu in za njegove težave ter smotrni razvoj.</p>
               <p>Svet je tudi, kot sem rekel, v prejšnji sestavi deloval kot domnevna ekspozitura
               interesov javnosti, vendar le v domeni dialoga zainteresirane politične, ali pa
               recimo temu, veljavne strankarske javnosti. Pravih problemov zavoda, programskih
               vsebin in podobno, seveda pogosto ni bil sposoben niti zaznati. Kot rečeno, se je
               moral ukvarjati predvsem s proporcionalnim zrcaljenjem političnih interesov te
               javnosti, ki jo je domnevno zastopal. Rekel bi celo, da so se menjale, oprostite
               izrazu, kohorte svetljujočih svetnikov, položaj RTV-ja in pogoji vodenja pa so se iz
               leta v leto slabšali. Edino področja v tem lesketanju je bil in ostaja
               dnevno-informativni prag programskih vsebin. Tudi z odličnim delom novinarskih
               kolegov. Pa vendar vse ostale vsebine so danes ujete med dnevnike, obzornike, okrogle
               mize, soočanja, trenja, tarče in pike, začinjene mogoče s športnim poligonom in
               nenehnim trženjem pred, za in med temi bloki.</p>
               <p>Kje je ostal izvirni nacionalni program nacionalne televizije? Zgolj popoldan, ali
               malo čez polnoč. V bitko za gledalca in gledanost nacionalka ne sme tako, da kriči
               vanj, kakor drugi, ampak da mu omogoča distanco in kulturo. Kulturo premisleka in
               dialoga za jutri.  Mislim, da
               je demokracija tudi to, da postane politika le izbirna vsebina državljana in le en
               del življenja, ne pa obvezni predmet in glavna izbirna vsebina za njegovo življenje
               in njegovo prihodnost. To, mislim, da je največji dosežek kulturne demokracije. In
               dolžnost javne radiotelevizije je, da so vsebine v enakovrednih razmerjih. Opuščam
               nadaljnje razprave v tej smeri zaradi skopega časa. Rad bi, da bi si vsi skupaj nekoč
               znali o tem razjasniti in se o tem pogovoriti do konca. Prav zato se zdi, da je
               obvezna večja zastopanost predstavništva zaposlenih ustvarjalcev programov v
               soupravljanju in dilemah strategije razvoja. In posvetimo ji vsaj zakonske možnosti,
               na primer v programskem svetu z vsaj petimi predstavniki.</p>
               <p>Če se malce vrnem k mešanju pojmov. Kaj pravzaprav pomeni to mešanje kategorialnih
               pojmov? Ali gre zdaj za zakon o javni RTV, ali gre za avtonomnost in neodvisnost
               javne televizije ali za neodvisno novinarstvo? O čem govorimo? Verjetno o
               organizaciji kvalitetnih programov ali zgolj o informiranosti in informaciji. Trdim
               namreč naslednje, pomešali smo neodvisnost in političnost, pravico do obveščenosti s
               trženjem politike in novic. Zato ni naključje, da lahko v trženje politike
               vključujemo tudi TV prodajo. Premislimo! Ne toliko, da ta obvestilnost ni smotrna
               trenutno, ampak kakšne dimenzije razvoja družbe spodbuja, v kaj kot družba
               investiramo sebe in svojo mladež. Na sploh pa zakon premalo vključuje dimenzijo
               razvoja RTV skozi družbo in pogojev za sodoben razvoj tega medija. Opredeljuje ga le
               kot nekakšen servis trenutnosti. Kje omogoča, na primer, razvoj in možnosti za
               kontinuirano raziskavo in testiranje novih tehnologij, digitalnih omrežij in
               podobnega? Vse to prepušča zgolj RTV sami, ogromno število členov pa namenja
               trenutnosti oziroma proporcionalnosti trenutnih političnih aspiracij. Pravzaprav, če
               bi bil iskren, bi rekel, da v zakonu manjkajo vse osnove in izhodišča za strategijo
               vsebin in njihov razvoj. Veliko več pa se govori o samem statusu in statusnosti.</p>
               <p>In še nekaj. Postavka o naročnini je bila leta nedomišljena in slabo bi bilo, da bi
               ob trenutni razpravi ostala zunaj temeljitega premisleka. Decidiranost navajanja
               naročnine v 30. členu je lahko škodljiva, celo mogoče nesmiselna. Na RTV si seveda
               želimo smotrnega in predvsem stalnega dotoka sredstev za razvoj in delovanje petih
               radijskih nacionalnih programov, celodnevnih, po 24 ur, dveh TV programov, oddajnikov
               in zvez, internetnih storitev, digitalnih portalov, ki se v prihodnosti pojavljajo,
               in podobno. Veliko je treba vložiti v obratovanja, pa vendar je mesečna naročnina za
               vse to danes skoraj le polovica mesečne naročnine za nek komercialni dnevnik. To
               navajam kot zanimiv pogled na stvar. A premislimo, mogoče bi morali razmisliti o
               predlogu, da bi na predlog generalnega direktorja in njegovih strokovnih služb
               nadzorni odbor določal letno višino naročnine v dvanajstih akontacijskih obrokih, s
               polletnim korektivom oziroma poračunom.</p>
               <p>In še droben predlog za tisto, kar mislim, da je ob vsem zastopanju javnosti, tako
               notranje kot zunanje, bistveno: kodeks, pravila obnašanja, pravila zastopanja.
               Predlog za novi programski svet, mislim, da je z nekaj pogoji, predvsem z desetletno
               izključenostjo iz aktivne politične sfere, dovolj dober in skoraj instrumentalizira
               tisto, kar bi lahko rekli, da je neodvisna javnost. Pa vendar, mogoče bi morali v 20.
               ali 18. členu dodati redakcijo te ali podobne vsebine: <q>"Za svoje predstavništvo in
               neodvisno zastopanje podpišejo člani programskega sveta kodeks o predstavništvu, ki
               jih zavezuje predvsem k zastopanju in delovanju v interesu neodvisne javne RTV in ne
               drugačnih in predvsem strankarskih interesov, razen kadar ne gre za predvolilne in
               volilne vsebine."</q> Tudi vsi voljeni zastopniki zaposlenih v organih upravljanja in
               soupravljanja bi morali imeti podoben kodeks o zastopništvu, tudi s pravili
               odpoklica. Hvala za pozornost.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp60">

               <speaker>PREDSEDNIK MAG. BRANKO GRIMS:</speaker>

               <p>Hvala za razpravo. K besedi vabim gospoda Lojzeta Adamljeta, člana  sveta RTV Slovenija, za njim pa bo na vrsti
               gospod Pavel Gantar.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp61">

               <speaker>LOJZE ADAMLJE:</speaker>

               <p>Spoštovani! Vse skupaj vas v imenu člana sveta RTV najlepše pozdravljam in mogoče
               povem, da bom v svoji razpravi za to tematiko, ki sem jo tudi že posredoval
               sekretarki, dejansko spregovoril samo o tistem delu, kar me je v tem trenutku nekako
               spodbodlo, da spregovorim, kot neko drugo moje gledanje na vsebino. Naj vam tudi
               povem, da sem maloprej pogledal v svoj telefon in sem videl, da mi je nekdo poslal
               sporočilo, v katerem je približno takole zapisano, lahko bi celo citiral, da smo se
               zbrali pred državnim zborom predstavniki invalidskih organizacij, ki nas je 130.000.
               Zdaj ne vem, ali se je res kakšno invalidsko združenje zbralo pred državnim zborom in
               v kakšnem številu. Nesporno pa trkajo ti ljudje, če so se zbrali, v interesu civilne
               družbe, o kateri bi vam tudi hotel v svojih razmišljanjih nekaj reči.</p>
               <p>Bistveno, kar sem opazil pri zakonu o RTV, razmišljajoč, ko poznam starega kot član
               sveta RTV, se mi je pred nekaj meseci utrnila ideja, da je sedanji zakon o RTV
               potreben nekih sprememb, sam sem si celo predstavljal, korenitih sprememb. In ko se
               je napovedala priprava novega zakona s strani ministrstva za kulturo, glede na to, da
               tudi sam izviram bolj iz teh kulturniških sfer, sem bil prepričan, da se pripravlja
               nekaj korenitega, nekaj kvalitetnega za to državo, za to demokratično družbo.
               Ugotovil sem po raznih reakcijah, da večina ljudi, javnosti, seveda pa politično
               zainteresirane javnosti vidi spremembo na zakonodajnem področju RTV kot takrat
               zgodba, ko se zgodi revolucija. Ko se zgodi revolucija, revolucionarji vržejo seveda
               oblast, vstopijo v državno institucijo in takoj zavzamejo tudi nacionalni medij,
               najraje tudi televizijsko hišo. Skratka, ne bi si želel, da bi še kdo v Sloveniji
               razmišljal, da je poskus novega zakona dejansko prevzem javne institucije RTV na tak
               ali podoben način. Toda, če predlagatelj zakona umika javnost, civilno družbo iz teh
               organov, sveta RTV, in postavlja ljudi po svojem okusu, verjetno s tem nekaj ni v
               redu. Sam se že kar nekaj let ukvarjam z medijskim prostorom in ko sem primerjal
               osnutek novega zakona, sem dobil prepričanje, da je ta zakon še najbolj podoben
               zakonu, ki ga ima sosednja Madžarska in končno tudi sosednja Hrvaška. Tudi v obdobju
               nekaj let nazaj, ko se je tranzicija delala, ko se je pripravljalo, da vstopi v
               Evropsko unijo vrsta novih držav, pri harmonizaciji zakonodaje, so vse te države
               spreminjale zakon o RTV. Umikale so državno oblast pri oblikovanju teh odločilnih,
               pomembnih faktorjev iz te prevlade in so se naslonile na civilno družbo. Drugo, kar
               se mi zdi, da je zelo problematično v tem zakonu, je, da so bili strokovnjaki za
               medijski prostor, novinarji, izrinjeni iz bistvenih, odločilnih momentov pri
               vsebinskem konceptu tega zakona.  Sam bi bil zelo zadovoljen, da bi že pri prvem branju lahko
               preko televizije videl, da minister predstavlja skupino eminentnih strokovnjakov, ki
               so mu pomagali izdelati ta osnutek zakona, mogoče novinarje, ki so svojo dolgoletno
               novinarsko prakso kalili tudi kot dopisniki slovenskih medijev v tujih
               predstavništvih, da bi oni s svojem pogledom, s svojem kritičnem odnosom pristopili
               in mogoče sugerirali neka vsebine, ki bi bile verjetno veliko boljše kot so te,
               zaradi tega v tem trenutku, da ne bi ponavljal vse že lepo izrečenih misli in besed
               si želim kot sam, da pripravimo resnično nov kvaliteten zakon, ki bo povzel seveda
               neke norme, nekaj civilizirane družbe ne pa, da bo dopuščal, da imamo zakon po volji
               vsakokratne vlade. Kajti, ne znam si predstavljati, da bi sedanja vlada s svojimi
               možnostmi imenovanja vseh ključnih ljudi v to hišo, v ta zavod imenovala in ko bi se
               recimo čez neko obdobje spet zamenjala politično struktura, da bi se te ljudje morali
               umikati, zaradi takšnih ali drugačnih občutkov. Zavod RTV mora biti vedno garant
               pravih informacij in formacij, katerim ljudem verjamejo in zaradi tega jih tudi
               gledajo.</p>
               <p>Vse več razmišljamo o RTV-ju kot o televiziji, premalo o radiju. Po raznih anketah
               po raznih strokovnih analizah se vidi, da imamo v Sloveniji izredno evropsko
               primerljiv kvaliteten radijski program in resnično vrhunski program imamo. Zavod RTV
               je velik zavod. To, ko je predstavnik...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp62">

               <speaker>PODPREDSEDNIK SAMO BEVK:</speaker>

               <p>Kolega, jaz bi prosil, da končate, ste že močno prekoračil čas.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp63">

               <speaker>LOJZE ADAMLJE:</speaker>

               <p>Samo to rečem, da se opravičujem. Zaključujem svojo diskusijo, kajti svojo razpravo
               sem že podal pismeno in vas še enkrat lepo pozdravljam.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp64">

               <speaker>PODPREDSEDNIK SAMO BEVK:</speaker>

               <p>Hvala. Besedo ima gospod Pavel Gantar. Prosim. Za njim je na vrsti gospod Jožef
               Jerovšek.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp65">

               <speaker>DR. PAVEL GANTAR:</speaker>

               <p>Hvala lepa, gospod predsedujoči. Spoštovane obiskovalke, obiskovalci, razpravljavke,
               razpravljavci. Najprej mi dovolite, da vendarle izrazim neko nezadovoljstvo in
               nelagodje tudi z izborom moderatorja današnje javne razprave, čeprav je to predsednik
               odbora za kulturo.</p>
               <p>Sam menim, da bi bil odbor za kulturo bolj pametno, če bi izbral moderatorja, ki je
               bolj nepristranski in ki seveda omogoča bi rekel razpravo in ne daje nepotrebnih
               komentarjih. Tudi pri ...<stage>/Nerazumljivo./</stage>... uvode besede so me nekoliko presenetile.
               Namreč, zdi se mi, da je neprimerno, da moderator začenja zadeve s tem, da našteva
               kako so nekaterih politiki domnevno LDS-a kako so telefonarili ali telefonaril
               urednikom, novinarjem in poskušali neposredno vplivati na to, kaj se objavlja in
               neobjavlja v programih. Kako pa nekatera druga stvar je verjetno v zvezi s tem
               nedolžna in takih stvari ne počenja, čeprav vemo za čisto drugačne, izvemo čisto
               drugačne novice.</p>
               <p>Gospod in gospodje, politiki so in bodo vedno poskušali novinarje prepričati v tem,
               da naj novinarji predstavijo njihovo plat resnice. Telefonirali bodo novinarjem,
               telefoniral bodo urednikom, to počenja in to bodo, razen mene, in to bodo počenjali
               tudi naprej. Tisto, kar je tu pomembno, ni to, da oni počenjajo, pomembno je ali ima
               novinar status in položaj, da lahko sicer posluša to in se potem odloča po svoji
               vesti in v skladu s tem kaj misli, da je prav in kaj ni prav.  s tem kaj misli, da je prav in kaj ni prav. Če
               je samostojen in avtonomen, je takšno telefoniranje za novinarja, in če ima to
               možnost, da to odkloni, je takšno telefoniranje za novinarja in za obveščanje
               nepomembno in seveda tudi nima vpliva na njegovo delo. Upa tudi predsednik, da tega
               uvodnega govora, uvodnega komentarja ne boste štel v teh pet minut, ki ste mi jih dal
               na razpolago.</p>
               <p>Kar zadeva sam zakon, je najprej potrebno opraviti z iluzijo, da vlada pripravlja
               zakon o RTV, ker želi odpraviti pomanjkljivosti v funkcioniranju javnega zavoda RTV
               Slovenija. Če bi bilo temu tako, bi pripravila povsem drugačen zakon. To bi bil
               zakon, ki bi pripravil javni radiotelevizijski servis na delovanju v razmerah
               naraščujoče digitalizacije in na povsem nove razmere, ki jih prinaša trg elektronskih
               komunikacij o vsebini storitev. Teh stvari v zakonu ni. Ta zakon je več kot to,
               povsem neusklajen tudi z zakonom o elektronskih komunikacijah in prav zanima me kako
               je lahko ministrstvo, ki je pristojno za to področje sedaj, sploh dalo soglasje k
               tako neusklajenemu zakonu. Povsem očitno torej je, da je vlada pripravila in
               predlagala ta zakon, ker želi podrediti javno RTV. Bolj natančno, to je moje mnenje,
               z zakonom želi dovršiti in formalizirati proces, ki že traja. To je proces
               discipliniranja, novinark, novinarjev, na javni radioteleviziji, ostali pridejo na
               vrsto pozneje. V razpravi nekaterih poslancev in poslank vladajoče koalicije ob prvi
               obravnavi zakona o državnem zboru, so bile zelo poučne in nekateri so povedali več
               kot so sami hoteli. Eden od njih je recimo navajal znano in priljubljeno komunistično
               oddajo, enega od regionalnih studijev, ki naj bi bila žaljiva, ... do določene
               politike oseb in vrednostnih usmeritev. Te oddaje ni več. Ta oddaja je že bila
               ukinjena. In tisto, kar bo novo izvoljenim političnim nadzornikom programa ne bo
               všeč, bo razglašeno za pristransko, neobjektivno in žaljivo in bo ukinjeno. Še več
               oddaj je, ki bodo doživele to usodo in ki bodo ukinjene. Ampak vprašanje je, če bodo
               gledalke in gledalci sprejeli razlago, kaj je politično primerno, kaj ni žaljivo in
               kaj je žaljivo, kajti razsojali bodo gledalke in gledalci sami, z daljinskimi
               upravljavci v rokah. V burnih razpravah zadnjih dni mi je padla v oči izjava znanega
               pravnika, ki pravi, da bo s tem zakonom vlada prevzela odgovornost za delovanje
               javnega zavoda RTV Slovenije in s tem tudi odgovornost za napake in stranpoti, ki bi
               se utegnile zgoditi. Vlada ne sme prevzeti odgovornosti za delovanje tega javnega
               zavoda. Javni zavod je od vlade neodvisno izbrani organi opravljanja, bi morali
               prevzeti odgovornost za gospodarski, programsko delovanje zavoda. Zadnji razsodnik pa
               ni niti vlada niti parlament, temveč so gledalke in gledalci, njihovi kritični odzivi
               in komentarji, navsezadnje tudi gledanost. Televizija danes ni edini elektronski
               medij. Tega sestavljavci zakona ne vedo.</p>
               <p>Kako naj vlada prevzame odgovornost za uravnovešeno in politično obveščanje o
               perečih javnih zadevah in problemih, če je sama vpletena v te probleme, v njihovo
               reševanje in po mojem mnenju tudi v njihovo nastajanje. Vlada, parlament, politične
               stranke so akterji v programu in političnem prostoru in ne more si eden od njih vzeti
               pravice, da pove kaj je prav in kaj ni in ne more iz vladnega kabineta ali
               parlamentarne govornice preko politično enostavnih nadzornikov odločati o tem kaj je
               uravnovešeno in pluralistično novinarstvo. To ne more biti. Če z današnjo perspektivo
               ocenjujem sedanji zakon o RTV, lahko rečem, da je pomanjkljiv, ampak točno v
               nasprotni smeri gre na predlog novega zakona. Sedaj veljavni zakon je še premalo
               odločno odstranil neposredni vpliv institucionalne politike, to je vlade, parlamenta
               in političnih strank iz procesov programskega načrtovanja in odločanja o javnem
               zavodu. Kolikor sem spremljal delo sveta RTV, bi lahko pritrdil stališču, da se je
               politika vpletala v delo sveta. Recimo tudi odstopi so bili, članov sveta so bili
               izrazito politično dejanje. Zaradi tega ne morem odpraviti tako, da povečamo vpliv
               institucionalne politike, ampak nasprotno, da njen vpliv še zmanjšamo.</p>
               <p>Naj nam bo,  spoštovane gospe
               in gospodje jasno način sestave programskega sveta tu se mi zdi, da ni treba delati
               iluzij, izbiral bo parlament. In vladajoča koalicija ne bo imela posluha za neko
               uravnovešeno sestavo, izbirala bo s preglasovanjem iz širokega izbora raznoraznih
               kandiatov, ki se bodo pojavili. In tu je mimogrede, da se razumemo, nobena vladajoča
               koalicija ne bi imela takšnega posluha, če ji je že dana takšna možnost. Na čelu
               politične samoomejitve je, da si politika sama ne da takšne možnosti. To vam hočemo
               Liberalni demokrati povedati. Mogoče bo zaradi imidža tu pa tam izbrala kakšnega, ki
               ne bo čisto njihov in ki bo kritik in ki bo kritiziral približno tako, kot bi gladil
               zajčka po hrbtu.</p>
               <p>Porazdelitev pristojnosti med programskim in nadzornim svetom je nova dvotirnost, ki
               se tu pojavlja. In ni res, da ukinjajo dvotirnost, na novo jo vzpostavijo prav na tej
               delitvi programski in nadzorni svet. In sam se strinjam s tem kar je govoril gospod
               Obla. Nobenega razloga ni, da ne bi bili podatki o stroških nekih oddaj javni, o
               plačah javni, navsezadnje je pooblaščenka za dostop do informacij javnega značaja
               jasno storila v nekem primeru, v tem primeru. Nobenega razloga ni, da že danes tudi
               na osnovi tega zakona ne bi mogli narediti te podatke javne. Ampak to kar je treba
               vedeti, ta zakon o tem sploh ne govori, ta zakon ne naredi teh podatkov javnih, ta
               zakon ne naredi nadzornega sveta, ki bi bil profesionalni nadzorni svet. Jaz bi se
               celo strinjal z nadzornim svetom in s temi funkcijami, ki jih ima, če bi pisalo:
               Člani nadzornega sveta so tisti člani, ki imajo strokovne, finančne kvalifikacije, da
               so člani nadzornega sveta in jamčijo, tako kot v gospodarskih družbah, za dobro
               delovanje tega zavoda s svojim premoženjem. Tega ni notri. Zadnje imenovanje tega
               nadzornega sveta je bilo izraziti politično imenovanje in to se bo dogajalo tudi
               naprej.</p>
               <p>Prav svet, ko seveda predstavlja opredelitev javne službe, kot je v obrazložitvi
               ...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp66">

               <speaker>PREDSEDNIK MAG. BRANKO GRIMS:</speaker>

               <p>Gospoda Gantar tudi ob neupoštevanju vašega uvoda sedaj govorite že šest oziroma
               sedem minut. Prosil bi, da počasi končate.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp67">

               <speaker>DR. PAVEL GANTAR:</speaker>

               <p>Cilj javne službe, kar pove že pojem sam, čim kvalitetno opravljanje javne službe v
               korist uporabnikov. Lepo vas prosim, to je ta otologija, nikjer ni ničesar o
               nepristranski uravnovešenosti, predstavljanje političnih pogojev in tako naprej.</p>
               <p>Rad bi omenil kljub vsemu samo tri, štiri točke kot problem. O njih bom, upam, lahko
               govoril kje drugje, ker tudi nisem mogel na državnem zboru o tem govoriti. Prva je ta
               tretji program. Tretji program kot parlamentarni program je seveda vprašljiv iz več
               razlogov. Prva zadeva so frekvence. Kje so? Jih ni. Če hoče biti javni servis mora
               imeti 90% pokritost. Treba je izpostaviti tretje prizemeljsko omrežje celotno
               paralelno infrastrukturo, ki bo služila za tretji program na katerem boste, ko ne bo
               tega programa vrteli direktno prodajo. Če bi jaz bi direktor komercialne TV takoj
               grem na urad za konkurenčnost, takoj. Z javnimi sredstvi sem vzpostavil to, da ne bi
               razlagal naprej. Po zakonu o elektronskih komunikacijah je to omrežje oddajniki in
               zveze seveda elektronsko komunikacijsko omrežje najmanj kar bi zakon moral storiti
               je, da bi to področje določil kot posebno področje s povsem ločenimi računi in izkazi
               ali več kot to, moral bi jih celo izločiti kot posebno pravno osebo iz javnega zavoda
               RTV. Tega ni notri. Te diskusije ni, to ni lahko vprašanje, ne za zavod, ne za
               kogarkoli drugega, ampak o tem bi se morali resno pogovarjati, pridobiti ekspertna
               mnenja kako se to lahko zgodi, na kakšen način lahko sploh dosežemo usklajenost s
               sedanjimi predpisi in pravili. Vsega tega ni, zato moram reči, da ta zakon ne ureja
               stvari, ki bi jih moral urejati, ureja pa stvari, ki jih po mojem mnenju ni potrebno
               urejati. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp68">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospod Jožef Jerovšek.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp69">

               <speaker>JOŽEF JEROVŠEK:</speaker>

               <p>Hvala lepa. Spoštovani! Najprej bi se zahvalil gospodu Gantarju za odkritosrčnost,
               odkritost, ko je na začetku povedal, da je politika vedno strmela naj novinarji
               predstavijo njihov plat resnice. Gospod Gantar se očitno zaveda, da je to v času
               Kocijančičeve RTV odlično delovalo. Deloval je dejansko proces discipliniranja in
               samocenzure, po drugi strani tudi procesa taniziranja<stage>(?)</stage> tistih neposrečenih in tudi
               dostikrat žalitev in tako naprej. Vendar jaz zaradi tega ne obsojam novinarjev.
               Pomembno pa je to priznanje kako se je delovalo doslej in zaradi tega  tudi dosti bolje razumem nekatere
               procese in ves halo efekt, ki se je sprožil ob predlogu tega zakona. Namreč, v skladu
               s tem, kar je gospod Gantar povedal, moram reči, da sem danes zjutraj, ko sem se
               vozil v Ljubljano, poslušal predreferendumsko, predvolilno kampanjo za zavrnitev
               zakona o RTV, kot ga je napovedala LDS, na Valu 202. Odlično režirano! In to, kar je
               gospod Gantar rekel, očitno deluje, še vedno deluje. Tu so bili iz konteksta vzeti
               tendenciozno nekateri izseki iz nastopov poslancev, seveda ne od vseh enako. In sem
               vesel, da se je to danes zgodilo, kajti vse to, kar smo sedaj slišali, pravzaprav
               priča o tem, da so novinarji tudi na RTV, pa ne obsojam nikogar, neodvisni,
               pravzaprav ne neodvisni, ampak odvisni od pritiskov, kot pravi gospod Gantar, da so
               se vršili vse doslej in vse sestave so tam enake, kot so bile.</p>
               <p>Glejte, predvsem bi se rad osredotočil na ta tako imenovani tretji nacionalni
               program, ki naj bi ga prenašali iz državnega zbora. Ti argumenti stroke in tistih
               militantnih predstavnikov, ki zadnje čase zelo vpijejo, so popolnoma enaki, kot so
               bili vedno doslej - nihče tega ne bo poslušal in gledal, kot da je kdo prisiljen to
               poslušat. Čudim se pa, ampak razumem, da dve stranki, ki sta sedaj v opoziciji, tako
               vpijeta proti temu. V normalni državi bi morali, če rečem grdo, lizati prste tistemu,
               ki je to predlagal. Ker to je najboljši način za promocijo. Mi smo se to trudili, ko
               smo bili v opoziciji, smo si prizadevali, in vi ste nam preprečevali na vse možne
               načine. In seveda, ker je lansko leto bilo delno prek lokalnih TV programov to
               realizirano, je imelo to izrazite politične posledice. Vi se tega zavedate, ampak vi
               kljub temu, ker je to namenjeno, dejansko je pisano po okusu opozicije, v vseh
               normalnih državah bi bilo, ampak vpijete. In kot pravi gospod Školč, da se je treba
               tega zakona bati, se seveda tudi tega programa bojite, ker je poslabšanje situacije
               glede na sedanje stanje za vas. Je izrazito poslabšanje. Kot je rekel gospod Gantar,
               ste imeli možnost vplivanja. In sedaj se to - zakon je bistveno bolj demokratičen, na
               vseh segmentih, bistveno bolje demokratičen. In zavedate se tudi tega nekateri, da se
               bo začelo premikati verjetno tudi pri tiskanih medijih. Ker ko gledajo ljudje prenos
               iz te hiše, je potem težje napisati poročilo nekega novinarja, ki je pod prisilo
               lastnikov, da napiše takšno poročilo, da smo se tisti, ki smo tu sedeli, dostikrat
               spraševali v tistih letih, ko ni bilo nobenega, ali sem bil na isti seji, ali so
               poročali s tega foruma in tako naprej.</p>
               <p>Na podlagi današnje razprave in prisotnosti tukaj se mi zdi tudi, da je interes
               stroke in civilne javnosti, na katero so se nekateri militantni predstavniki
               sklicevali, bistveno manjši, kot se je vpilo. Ob tem pa moram reči, da pa razumem
               novinarje RTV in tudi sindikate, da so za čim večji lasten vpliv in da predlagajo
               rešitve, ki bodo za njih - to je pa popolnoma legitimno in popolnoma normalno, tudi
               če so neki predstavniki zaposlenih, se tudi za to morajo boriti. In tu se verjetno še
               da karkoli popraviti. Ampak to negodovanje, tako strašno, glede izbire organov RTV,
               pa da bo to ne vem kaj, sedaj bo režimska televizija in tako naprej, taki izrazi. Ja,
               a se vsi zavedate, kaj to pomeni, da negirate absolutno vlogo državnega zbora, njegov
               demokratičen izbor? Saj volitve so vsake štiri leta. To je bila dejansko nevarna
               klavzula  za sedanjega
               predlagatelja. Če bo to šlo, se pač to spreminja, vedno, to ni nikoli zabetonirano.
               In kot je že bilo ta teden napisano v časopisih, zakaj pa takrat, ko so pa bili, ko
               je izbirala posvečena večina in so odločali posvečeni, predstavniki posvečene stroke,
               izbrani od posvečene večine tukaj, takrat je pa bilo vse v redu. Primer: svet za
               kulturo. Nihče, kot je bilo zapisano nekje, mislim, da od pisatelja Jančarja, nihče
               ni problematiziral, ker je posvečena večina to izbrala po posvečenem okusu. Zakaj
               toliko te dvoličnosti v tej državi? Jaz ne trdim, da je v tem zakonu vse v najlepšem
               redu. Sedaj je omogočena tudi ta javna razprava in je tudi bila od vsega začetka
               mišljena. S tistim se tudi jaz nisem strinjal, z nujnim postopkom. Ampak, ne vem,
               novih mnenj pa danes ne slišim. Nove rešitve - nekateri so celo trdili, da ne bodo
               predlagali novih rešitev. Hkrati pa vsi govorimo, da prejšnji zakon ni bil dober, in
               s tem se globoko strinjam. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp70">

               <speaker>PODPREDSEDNIK SAMO BEVK:</speaker>

               <p>Hvala gospodu Jerovšku. Besedo ima gospod Aleš Gulič, poslanec državnega zbora.
               Pripravi naj se Mitja Ljubeljšek.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp71">

               <speaker>ALEŠ GULIČ:</speaker>

               <p>Hvala lepa, gospod predsedujoči. Takole, čisto na kratko, da nekatere zadeve vendarle
               osvetlimo s kakšno statistiko, bom povedal, da so bile opravljene predlani meritve o
               tem, koliko se je kakšna stranka pojavljala v medijih. In rezultati so bili takšni:
               Liberalna demokracija Slovenije na radiju 18%, na televiziji 18%, takrat še
               Socialdemokratska stranka Slovenije oziroma Slovenski demokrati na radiju 26%, na
               televiziji 28%, takratna Združena lista 10% na obeh medijih, Slovenska ljudska
               stranka 10 in 9%, NSi 17 in 17%, DeSUS 4% na radiju, 3 na televiziji, SNS 10% na
               radiju, 11 na televiziji, takrat še parlamentarna stranka mladih pa 4% na obeh
               medijih. Očitno so ti rezultati v letu 2003 bili takšni, da jih je treba zadržati. In
               je seveda predlog novega zakona namenjen temu, da se zadeve zadržijo. Ker očitno
               stari zakon, ni čisto gotovo, da bi omogočal takšen rezultat. Toliko samo v komentar
               vseh teh bizarnosti, ki smo jih zdajle poslušali.</p>
               <p>Zdaj grem pa k tistemu, kar me bolj pravzaprav moti pri novem zakonu, in sicer to,
               da se je ta predlog zakona že v zadnjih dneh, v zadnjem mesecu, kar ga lahko gledamo
               oziroma v mesecu in pol pokazal, da je že takšen, kot da deluje. Vsaj v nekaterih
               odločitvah, uredniških, na televiziji, bom rekel, za radio ne morem reči, je tako,
               kot da zakon že velja in da se upošteva kompatibilnost, ki seveda povzroča potem
               avtocenzuro ali pa odločitve, ki so take, da so se začele meriti minute pojavljanja
               in seveda najbrž tudi naklon in nagib; tudi to so takšne zadeve, ki se lahko merijo,
               tudi prikloni in nagibi.</p>
               <p>Druga stvar, ki se mi zdi pa popolnoma nesmiselna, pa je združevanje poslovne in
               programske funkcije. Jaz verjamem, da je to zelo udobno lahko komu in da vendarle
               omogoča takšna menedžerska nebesa, ko je potem samo še direktor in nad njim eno samo
               nebo, pa mogoče še kakšen posrednik. Ampak v glavnem takšna združevanja so se
               pokazala kot slaba že, recimo, v tako imenovanih socialističnih časih. In takrat je
               prišlo do razdruževanja obeh funkcij, tam v 70. letih, na nenacionalnih medijih celo
               do takšne zahteve, da morata to opravljati dve osebi, se pravi, da ne bi prišlo do
               kakšnih  šizofrenih pozicij
               pri ljudeh, ki imajo vsaj kaj vesti. Seveda pri tistih, ki nimajo vesti te nevarnosti
               po navadi ni. Zaradi tega bi bilo treba oboje, se pravi zelo ločiti poslovni in pa
               programski del in seveda to je tisto kar je vgrajeno v ta nov predlog zakona tako
               trdno, da tudi z vsemi temi možnimi popravki, napovedanimi popravki ne bo uresničena.
               Radio televizija Slovenije je seveda vzorec in pa vzor mnogim medijem tudi tiskanim
               ne samo elektronskim ne samo starodobnim elektronskim tudi novodobnim in seveda zato
               predstavlja ta zakon vendarle neko nevarnost, ne nevarnost samo po sebi, ampak
               kakršnakoli oblika tega zakona bo vzorec za druge. In kakor slišim, danes se ta
               zadeva kot nov ..<stage>/nerazumljivo./</stage>.. izvaža seveda tudi v druge tranzicijske države.
               Tako da je odgovornost tega državnega zbora, ne samo predlagatelja, tudi v tem, da
               lahko to seme zaseje širom po Evropi, vsaj vzhodni. Svet radio televizije Slovenije
               je seveda zdaj popolnoma razgrajen po tem predlogu in bo obstajala neka
               volontaristično profanirana možnost, da lahko vsakdo predlaga vsakogar, na koncu pa
               bodo postavljeni neki filtri, kakšen bo ključ ne vem, bil je predlog, da bi bili
               regionalni filtri. Jaz sem mislil, da so možni seveda tudi kakšni demografski filtri,
               starostni, recimo generacijski filtri, da bi tisti do deset let imeli enega
               predstavnika pa oni od 10 do 20 drugega in tako naprej. Ne bom, seveda stvar je res
               bizarna, ampak na to me je navedla današnja izkušnja, ko sem nekoga vprašal kaj bi si
               želel, da se spremeni recimo na tem programu televizije in zahteval je, če se le da
               urediti in danes povedati vrnitev Biskvitkov, se spomnite, kralj Max, kužki, takšna
               luštna zadeva. Drugi seveda je pa zahteval Barbapapo, ker je bil iz druge generacije.
               Se pravi, ne gre samo za informativni program, gre za vse programe, ljudje bi radi
               vplivali na vse in seveda vpliva se lahko na vse. Jaz se ne bojim toliko vpliva samo
               na informativni program, tukaj je seveda še izbor dokumentarnih filmov, filmske
               produkcije in tako dalje, kar sodi sicer v območje zabave, ampak tudi ta zabava je
               seveda vzgojna. Ni dober SAZU, Slovenska akademija znanosti ni dovolj dobra, da bi
               imela predstavnika, Društvo slovenskih pesnikov in pisateljev ni dovolj dobro. To bi
               že nekako speljali preko ljudstva. Zaradi tega se mi zdi, da je ravno ta sestava
               sveta ena bolj spornih zadev, ampak v glavnem, če vse skupaj, kar smo danes slišali
               vključno v uvodom gospoda Grimsa, s katerim bi se dalo tudi v nekaterih segmentih
               strinjati, je to, da zakon res ni dober in prinaša, lahko prinaša zelo zoprne
               posledice ne samo za Slovenijo, ampak tudi širše. Hvala vam lepa, ker ste bili tako
               prijazni, da ste poslušali.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp72">

               <speaker>PODPREDSEDNIK SAMO BEVK:</speaker>

               <p>Hvala gospodu Guliču. Besedo ima gospod Mitja Ljubljšek, poslanec državnega zbora.
               Pripravi naj se Roberto Battelli.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp73">

               <speaker>MITJA LJUBELJŠEK:</speaker>

               <p>Hvala za besedo. Spoštovane gospe, spoštovani gospodje! Od javne RTV Slovenija
               upravičeno vsi pričakujemo, da je to hiša kjer se vsak dan odvija pretok pomembnih
               informacij v skladu z javnim interesom, da upošteva vse zakonite zahteve po razkriti
               informaciji, ki zadevajo dobrobit vseh nas, da so novinarji pošteni ne le do
               gledalcev in poslušalcev, ampak kar je najpomembnejše do samih sebe, da je njihovo
               poročanje nepristransko in pravočasno ter da je njihova naloga iskati resnico in jo
               posredovati naprej. Osnovni temelj RTV Slovenija, ki je ena največjih in
               najpomembnejša kulturna institucija, mora biti torej javni interes. Kulturne
               vrednote, poštenje, etika in morala. Od nje pričakujemo prave informacije ob pravem
               času, ki so strokovne, izobraževalne, nepristranske, necenzurirane  in pokrivajo vsa področja od znanosti, do
               kulture in športa. In vse to ob visoki poslovni odličnosti.</p>
               <p>Da pa bi bilo tako, so na RTV Slovenija potrebne spremembe in zato potrebujemo nov
               zakon, ki bo zavodu omogočil, da se spoprime z izzivi prihodnosti, tako
               organizacijskimi in ustvarjalnimi, kot finančnimi in tehnološkimi.</p>
               <p>Spoštovani! Če pogledamo samo nekaj dejstev, nekatere od njih navaja tudi poročilo
               nadzornega odbora RTV Slovenija, vidimo številne slabosti in pomanjkljivosti. Kot na
               primer, toga in neučinkovita organiziranost. Prezaposlenost z viški kadrov, a na
               drugi strani z velikim številom honorarnih delavcev. Veliko novinarjev nima urejenega
               delovnega razmerja. Zavoženi nekateri programski projekti in investicije. Velik
               finančni primanjkljaj. Deklariran, vendar pa vprašljivo, ali če se izrazim še bolj
               slabšalno, kvazi neodvisen pluralen svet zavoda, na čelu katerega je bivši visoki
               strankarski veljak. Klientelizem in poslovanje med nekaterimi člani sveta in RTV
               hišo. In tako dalje.</p>
               <p>Pri vsem tem pa nihče ni za nič odgovoren. Sprašujem, kdo je v preteklosti za kaj
               pravzaprav že odgovarjal? Odgovorni so le naročniki, ki odgovorno, vendar pa
               neprostovoljno plačujejo vedno višjo RTV naročnino. Sprašujem, kaj bi se moralo še
               zgoditi, da bi končno vsi dojeli, da je ob vsem tem nekaj potrebno spremeniti?</p>
               <p>Z vsem spoštovanjem do drugačnih mnenj od mojih, s katerimi nas v zadnjem času
               prepričujejo nekateri posamezniki, pa se pri takih kritikah težko znebim vtisa, da
               gre bolj za varovanje lastnih pozicij moči, kakor za skrb za medijsko avtonomijo, in
               da se pod plaščem teh interesov sedaj prodajajo in branijo avtonomija in neodvisnost
               novinarjev. Predlog zakona kritizirajo predvsem tisti, ki do sedaj niso naredili nič,
               ali malo, za izboljšanje položaja RTV.</p>
               <p>Če bi se najbolj glasni in najodločnejši kritiki vladnega predloga sprememb zakona
               resnično zavzemali za neodvisnost medija od oblasti in političnih strank, bi s
               podobno ostrino in glasnostjo lahko in bi morali že v preteklosti protestirati.</p>
               <p>Prepričan sem, da bo novi zakon vsekakor pripomogel k utrditvi javnega zavoda. Da bo
               deloval transparentno, da bo postala kvalitetnejša institucija, ki bo imela
               zagotovljeno neodvisnost programskih delavcev, in da bo dana tudi osnova za poslovno
               uspešnost.</p>
               <p>Najvišji vodstveni položaji morajo imeti potrebne pristojnosti in s tem tudi jasne
               poslovne in programske odgovornosti. Trdim, da je predlog zakona dober. V nadaljnjih
               postopkih pa se bo še dopolnil. Nacionalka ima potrebne resurse in kadre da lahko
               postane tudi poslovno in programsko uspešna. Sam sem velik zagovornik neodvisnosti
               RTV, zato dajmo že veljavo odločnim novinarskim imenom in soustvarjalcem. Ljudem, ki
               znajo misliti s svojo glavo, katerih mnenje ali sodba ter znanje so vredne vse
               pozornosti in spoštovanja, ki so avtonomni in jim verjamemo, da javnosti ne
               prikrivajo ne dejstev, ne resnice. In to ta predlog zakona tudi omogoča.</p>
               <p>Kot poslanec Slovenske demokratske stranke bom tako usmeritev in temu ustrezna
               udejanjenja vedno podpiral.</p>
               <p>Hvala za pozornost.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp74">

               <speaker>PODPREDSEDNIK SAMO BEVK:</speaker>

               <p>Hvala gospodu Ljubeljšku. Besedo ima gospod Roberto Battelli, poslanec državnega
               zbora. Pripravi naj se gospod Boštjan Grešak.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp75">

               <speaker>ROBERTO BATTELLI:</speaker>

               <p>Hvala lepa predsedujoči. Omejil se bom na, poenostavljam, manjšinsko dimenzijo
               znotraj RTV javnega sistema.</p>
               <p>Obravnavanje položaja narodnih skupnosti v Republiki Sloveniji sloni že od nekdaj na
               principu, na eni strani na principu teritorialnosti, na drugi strani na principu manjšinske
               samouprave. Tudi v tem zakonu ni nobenega razloga za to, da bi ne ti narodnostni
               programi obstajali znotraj javnega sistema, kot samostojna podsistema. Zaradi tega
               obstaja tudi svet za narodnostne programe za obe narodnostni skupnosti. Zaradi tega
               tudi obstaja določena kadrovska in ostala organizacijska struktura, ki omogoča
               izvajanje tega poslanstva javne RTV.</p>
               <p>V tem smislu bodo tudi narodne skupnosti predlagale svoje videnje sprememb,
               potrebnih sprememb zakona, zato da se doseže to stopnjo samostojnosti znotraj javnega
               sistema, ki ga zagotavlja predvsem obstoj naročnine. Kajti tu ne gre za
               radiotelevizijski sistem, ki bi bil financiran iz proračuna.</p>
               <p>To je tisto, kar naj bi zagotovila javnost. V tem smislu je naše mnenje obeh
               narodnih skupnosti, da bi moral zakon bolje določiti način kandidiranja in posledično
               potem tudi izvolitev članov. Tako majhnih svetov za narodnostne programe, kot tudi
               poenostavljam spet, velikega sveta.</p>
               <p>Upam da bo še dovolj časa za to, da se okoli takega koncepta lahko usedemo z vlado,
               in ugotovimo kaj se da storiti za to, da bi se položaj narodnih skupnosti preko
               radiotelevizijskih programov utrdil, in ustalil do te mere, da bo možno normalno delo
               in normalno planiranje razvoja tudi teh programov.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp76">

               <speaker>PODPREDSEDNIK SAMO BEVK:</speaker>

               <p>Hvala lepa gospodu Battelliju. Prijavljenih imamo še 20 govorcev. Za besedo se je
               javil Boštjan Grešak, študent. Pripravi pa naj se gospod Rudolf Petan.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp77">

               <speaker>BOŠTJAN GREŠAK:</speaker>

               <p>Spoštovani! Sem študent pravne fakultete in se ukvarjam z vprašanjem
               ...<stage>/Nerazumljivo./</stage>... oglaševanja. Predstavil bi rad spornost predloga zakona o
               radioteleviziji Slovenija, ko gre za urejanje TV prodaje.</p>
               <p>Ureditev TV prodaje v predlogu zakona o RTV SLO nasprotuje ustavi ter pomeni
               neustaven poseg v ustavno pravico, pravico do svoboda govora. Ustavno sodišče je v
               eni svojih odločb opredelilo, da svobodo govora predstavlja tudi svoboda
               komercialnega govora. TV prodaja nedvomno predstavlja komercialni govor. Za dopusten
               poseg v ustavno pravico morajo biti kumulativno izpolnjeni trije pogoji. Poseg je
               dopusten če je nujen, sorazmeren ter v skladu z javno koristjo, ki se zasleduje.
               Nujnosti v navedenem primeru ni, saj škodljivi vplivi TV prodaje niso dokazani. Enako
               ni podana sorazmernost posega v svobodo govora pa ne zahteva javna korist.
               Predlagatelj v obrazložitvi predloga navaja, da je TV prodaja moteča in zavajajoča.
               Kaj je za koga moteče, je odločitev posameznika, in tako zakon ne more določiti kaj
               je moteče in kaj ne. Ko pa gre za vprašanje, ali je TV prodaja zavajajoča, pa je le
               ta zavajajoča le toliko, kot vse druge oblike oglaševanja.</p>
               <p>Predlog zakona razlikuje med oglaševanjem in TV prodajo na način, ki ga konvencija o
               čezmejni televiziji, ki je ključni dokument na tem področju, ne pozna.</p>
               <p>V predlogu zakona tudi niso upoštevane vse finančne posledice. Ena od študij EBU
               dokazuje, da sta vprašanji financiranja ter strukture prihodkov za položaj javne TV
               ključni vprašanji. Če bi navedena rešitev bila sprejeta, bi tako RTV Slovenija bila
               ob pomemben del prihodkov iz naslova trženja oglasnega prostora. Če bi hoteli
               obdržati kvaliteto programa na sedanji ravni, bi morali povečati RTV prispevek, ali
               pa znižati kvaliteto programa, kar pa verjetno ni v interesu nikogar.</p>
               <p>Hvala.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp78">

               <speaker>PODPREDSEDNIK SAMO BEVK:</speaker>

               <p> Hvala gospodu Grešaku. Besedo ima gospod Rudolf Petan, poslanec državnega zbora.
               Pripravi naj se gospa Mojca Menart.
               </p>
            </sp>
            <sp xml:id="SDT4-OZKŠIŠ-Javna-001-2005-05-12.sp79">

               <speaker>RUDOLF PETAN:</speaker>

               <p>Hvala za besedo, gospod predsedujoči. Spoštovani. Veliko je že bilo povedanega o tem
               novem zakonu, sam pa bi podal nekaj specifičnih poudarkov.</p>
               <p>Ko sem pripravljal gradivo, da bi moja razprava bili čim bolj na trdnih temeljih sem
               ugotovil, da je poročilo nadzornega odbora sedanjega javnega zavoda RTV zaupno, to se
               pravi, tajno in kolegi, ki so mi pomagali pripraviti gradivo so me opozorili, pazi
               kaj boš govoril, da ne boš izdal kakšno državno skrivnosti in tudi temu primerno je
               bila seveda morala biti seja matičnega delovnega telesa v državnem zboru to je seja
               odbora za šolstvo, šport, zaprta za javnost, se pravi, novinarji tam niso smeli
               prisestvovati. Po drugi strani pa 25. člen statuta javnega zavoda RTV pravi, da
               poslovanje RTV Slovenja je javno, sedaj pa naj človek razume če more poročilo
               nadzornega odbora je pa označena za zaupno, to se pravi, kot največja državna
               skrivnosti.</p>
               <p>Zavedam se, da tvegam mogoče obisk kakšnega organa pregona, če bom prebral par besed
               iz poročila odbora, seje tega odbora, ki je obravnaval to poročilo, ki je seveda
               tajno. V poročilu tega odbora piše, da so ugotovili, da nadzorni odbor ugotavlja togo
               in slabo učinkovito organizacijsko strukturo na RTV, tržno nekonkurenčnost,
               neučinkovito oglaševanja, prezadolženost, zgrešeni projekti kot recimo ELTRA SAD,
               neustrezno notranjo kontrolo, slabo finančno kontrolo, slabo organizacijsko klimo in
               kulturo neustrezno poslovodenje v preteklosti in slab nadzor na poslovanjem,
               nezainteresiranost za pripravo strateških dokumentov in vizijo. Razumem in tvegam, da
               me bo kdo obiskal, ker sem izdal državno skrivnosti, ki govori o poslovanju javnega
               zavoda RTV Slovenija. Pa gremo naprej.</p>
               <p>Pred menoj je strategija RTV Slovenija za obdobje 2004-2010, ki ga je sprejel svet
               tega zavoda in kjer je napisano, da ta strategija nakazuje ta hip najbolj optimalne
               rešitve, prej smo pa slišali, kako ni bilo narejene nobene analize obstoječega stanja
               pa vas vprašam, kako se je lahko naredila strategija za v naprej, ki bi nakazala
               najbolj optimalne rešitve, če ne vemo, kaj sploh imamo, na čemu sploh gradimo, to se
               pravi ne drži, da ni bilo nobene analize, ker ne verjamem, da gradimo v oblakih.</p>
               <p>Poglejte, kakšen dokument je sprejel ta svet javnega zavoda, s čim se je strinjal.
               Na strani 4 piše: <q>"Seveda pa so nujne spremembe RTV servisa, postati mora
               kredibilnejši in bolj kakovosti. Javni servis, ki je v nenehni krizi je izredno
               ranljiv. Nedvoumno soglasje o nujnosti za njegov obstoj in razvoj bo prekinilo
               obdobje krize, v katerem se RTV Slovenija ukvarja sama s seboj in preusmerilo
               delovaje institucije v razvoj načrtovanja programov."</q> To je tam zapisano. To se
               pravi, novi zakon je vsekakor potreben.</p>
               <p>Na strani 13., je zapisano, bom dobesedno prebral, da mi ne bo kdo kaj očital,
               kakšen lapsus: <q>"Eden od problemov, na katerega bo potrebno poiskati dolgoročni
               dogovor v javni razpravi je način imenovanje generalnega direktorja, njegove
               pristojnosti ter razmere do programskih direktorjev in odgovornih urednikov kakor
               tudi njegovega imenovanja."</q> Kolikor se spomnim, novi zakon ravno to rešuje. Na strani
               14., potem piše: <q>"Proučiti je potrebno vse možnosti preoblikovanje zavoda v javno
               podjetje v državni lasti, ki bo omogočil tako izvajanje javne službe v javnem
               interesu kot tudi kapitalske povezave."</q> Mislim, da je v tem zakonu tudi o tem govora.</p>
               <p>Če gremo na programski del. Na strani 29., je tabela, razpredelnica, ki govori o
               strukturi nacionalnih televizijskih programov javnih RTV po osnovi in zvrsteh in
               zanimivo. Zvrst poročila in dnevniki je v Sloveniji na RTV zastopana s 4% časa, na
               Avstriji 13%, v Belgiji 10%, Danski 10%, Finski 8%, Irski 14%, Madžarski 8%,
               povprečje je 8 plus.  Sedaj,
               kako je bilo to merjeno, to je drugo, ampak primerjava z drugimi. Se pravi, najvišja
               gledanost ravno teh oddaj, ki imajo v Sloveniji 2-krat, 3-krat nižji čas kot imajo v
               primerljivih evropskih državah. In sedaj, ker smo že danes tudi nekaj govorili, tuja
               glasba ima več kot 2-krat nižjo gledanost, 36%. Sedaj smo pa pri tistim, kar je že
               bilo danes omenjeno, zakaj zavraga je potrebno v najbolj gledano oddajo na RTV
               Slovenija pripeljati neko Ceco. Tukaj smo sedaj. Tuja glasba ima najnižjo gledanost
               od vse glasbe. Domača slovenska glasba, narodna zabavna ali zabavna, ima bistveno
               višjo odmerjenost, pri nas pa pripeljemo nekoga problematičnega, ki ne vemo v kakšno
               podzemlje spada v neki drugi državi ali pa ima povezave.</p>
               <p>Gospodje in gospe! Novi zakon je potreben, da reši nekatere stvari. Sedaj pa,
               dovolite še za konec, kot sem že večkrat omenil, novi zakon je potreben in novi zakon
               rešuje tudi te probleme. Seveda sam zakon vsega ne bo rešil. Za rešitev problemov so
               potrebni ljudje. Ljudje. Upam in želim, da ta zakon in ljudje, če bodo, kakorkoli, če
               bo prišlo do prevetritve, ne bodo imeli več poročila nadzornega odbora za tajnost, za
               državno skrivnost. Tudi sedaj to nikjer ne piše, da mora biti, pa je bilo, zato ker
               je bilo odvisno od ljudi. Prav gotovo sem prepričan, da ta zavod ima dobre novinarje.
               Videli smo dobre oddaje, mogoče je novinarjev celo premalo, pa je katerih drugih
               preveč, ampak v to se ne spuščam. Dejstvo je, da novinarji ne odločajo o tem ali se
               naj prenašajo zasebne proslave ali pa državne proslave. Tega novinarji ne odločajo.
               To odločajo malo višje njihovi šefi do najvišjega vrha. Prav gotovo sem tudi
               prepričan, da novinarji niso odločali in ne odločajo, da na mesto proslave v čas
               generalu Majstru, predvajamo Komisarja Rexa. Nihče me ne bo prepričal, da je javni
               interes, da se predvaja Komisar Rex ne pa državna proslava v čast generalu Majstru,
               kateremu se lahko zahvalimo, da je skoraj polovico Slovenije na tej strani Šentilja
               ne na osni strani. Poleg tega sem tudi prepričan, da novinarji niso prav nič odločali
               o tem, če že najavljene oddaje ne predvajajo, zaradi tega, ker bi naj bila kvazi
               oddaja nekaj minut predolga in to zaradi tega, ker vsebina te oddaje ideološko nekako
               ne odgovarja usmeritvi, kot pravijo nekateri, se opravičujem, ker bom imenoval ime
               <q>"Kocijančičevi televiziji"</q>, tako pravijo. To ni moj izum. Zato mislim, da ta, in kot
               se je danes tudi videlo v razpravi, ta novi pripravljen predlog zakona, še posebej
               ostro kritizira stroka izven javnega zavoda. Stroka v samem zavodu in ljudje iz
               samega zavoda pa nekoliko manj. Že to je čudno, zakaj je takšna skrb ljudi izven
               zavoda za to, kar se bo dogajalo v zavodu.</p>
               <p>In, če se potem vrnem na tisto kaj je nadzorni odbor ugotovil, zakaj je bilo strogo,
               kaj vse je na tem zavodu pomanjkljivo, potem mi je mogoče malo bolj razumljivo. Zato
               jaz osebno podpiram takšen predlog kot je. Verjetno bo še prišlo do kakšnih sprememb,
               ampak generalno ga podpiram.</p>
               <p>Na koncu bi pa želel povedati okrog tega famoznega tretjega kanala. Zaradi mene se
               lahko reče tudi kako drugače. enostavno ne razumem, v prejšnjem mandatu, ko sem bil
               sam v opoziciji, smo se tolkli na mile viže v opoziciji, da bi dobili nek prostor, da
               bi tudi opozicija se lahko slišala. Sedaj pa ravno sedanja opozicija je pa najbolj
               proti temu, da bi imeli tretji kanal. Ali to pomeni tisto, kar smo prej slišali,
               priznanje, da se je vedno pritiskalo narodnike, da se pritiska, in da se verjetno še
               bo? Ali to pomeni, da je tista struktura, ki je prej imela takšne pozicije, da je
               lahko pritiskala narodnike ker so se samo priznali, da ima še vedno tako močno
               pozicija, da ona bo tako ali tako imela še vedno prevladujoč položaj in zato ni treba
               nobenih sprememb. In zato me ne preseneča, da se toliko govori ja, so potrebne
               spremembe potrebno še analizirati, pa še tako naprej, pa še tako naprej. To se pravi,
               da ostane po starem. Pravim, so neki vzvodi, neke vezi, da se je dalo pritiskati na
               ljudi. Jaz ne bom rekel kateri nivo je bil tisti, verjetno višji od novinarjev, da
               nekomu ustreza, da bi stanje ostalo nespremenjeno. Res pa je tudi po drugi strani, da
               je bilo sedaj, ne vem, osem, deset let časa, da bi bili naredili analize, pa jih
               nismo naredili, jih še nimamo, ker še govorimo, da je potrebno narediti analize. Res
               je, da se je pripravila strategija in v tej strategiji piše vse to, da opravičuje
               novi zakon in tudi s tako vsebino kot ga imamo pred seboj. Tako da, ne vidim nobenih
               problemov, da novi zakon ne bi bil relativno hitro, ne da je dobro, da ga sprejmemo,
               ampak ga moramo sprejeti, ker nepravilnosti, ki jih je nadzorni odbor ugotovil, ki so
               bile seveda pod strogo tajno, državno skrivnost opredeljeni. Verjetno tudi povedo
               svoje, da je ukrepanje potrebno takoj. Tako, da jaz mislim, da je ta predlog primerna
               podlaga za nadaljnjo obravnavo. Hvala lepa. 
               </p>
            </sp>
            <sp xml:id="SDT4-OZKŠIŠ-Javna-001-2005-05-12.sp80">

               <speaker>PODPREDSEDNIK SAMO BEVK:</speaker>

               <p>Hvala gospodu Petanu.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp81">

               <speaker>ALEKS ŠTAKUL:</speaker>

               <p>Samo nekaj res moram popraviti. Samo toliko bi rekel, da to ni bilo tajno gradivo,
               ker je bil odbor za kulturo - bilo je javno, se pravi, javno dostopno, mislim, ta
               material, to gradivo se je javno obravnavalo na odboru za kulturo in tudi ta oznaka
               zaupnosti je bila umaknjena. Mislim, da sem s tem dolžan informirati tu prisotne.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp82">

               <speaker>PODPREDSEDNIK SAMO BEVK:</speaker>

               <p>Hvala, gospod Štakul. Ravno to sem hotel povedati, da je nadzorni odbor RTV Slovenija
               že 14. februarja 2005 umaknil oznako zaupnosti s tega poročila pred sejo matičnega
               odbora državnega zbora.</p>
               <p>Besedo ima gospa Mojca Menart, direktorica programov TV Slovenija, pripravi pa naj
               se Miha Lampreht.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp83">

               <speaker>MOJCA MENART:</speaker>

               <p>Spoštovane poslanke in poslanci, vsi vabljeni, gledalke in gledalci, kolegice in
               kolegi iz zainteresirane javnosti, novinarke in novinarji! Kot direktorica
               televizijskih programov Televizije Slovenija sicer nisem bila neposredno povabljena,
               se pa spoštovanemu zboru in sklicatelju mag. Grimsu najlepše zahvaljujem za možnost,
               da po tej poti opozorim na nekaj podatkov o Televiziji Slovenija in o evropskih
               javnih televizijah na sploh, ker doslej v javni razpravi ti podatki niso bili morda
               tako znani, izpostavljeni, omenjeni, morda celo zamolčani. Podatki so sicer javno
               dostopni v različnih evropskih poročilih, kot na primer je European Broadcasting
               Unity TV Report, televizijsko poročilo Evropske radiotelevizijske zveze za leto 2004
               ali TV Data, izdaja revije za Magazine of Television Research, to je stalna revija o
               televizijskem raziskovanju z nekaterimi podatki iz aprila 2005.</p>
               <p>Res je v krvavem času medijev, kot je zbornik svojih razprav naslovila dr. Manca
               Košir, delež gledalcev javnih televizij v Evropi tam od leta 1995 in pojava močne
               komercialne konkurence padel. Takrat je bil delež javnih televizij, se pravi pred
               desetimi leti, 46%. Torej že takrat ni bil večinski. Danes oziroma v letu 2004 je bil
               ta odstotek 32,4%. Pri tem je treba povedati, da so javne televizije v zadnjih dveh,
               treh letih, pa tudi Televizija Slovenija svoje deleže stabilizirale. V primerjavi s
               povprečnimi 32,4% sta imela nacionalna sporeda Televizije Slovenija skupaj, prvi in
               drugi, 37%, prvi 26 in drugi 11, govorimo o gledanosti med 7.00 in 24.00 uro, v
               starosti plus 4 leta. To so pač tisti podatki, ki jih neodvisna mednarodna
               institucija tudi zbira in opravlja meritve v Sloveniji.</p>
               <p>Po podatkih lanskega evropskega televizijskega in filmskega foruma <stage>(bil je na
               Dunaju)</stage> kar 80% evropske igrane produkcije ne prestopi državnih meja. Pa vendar,
               Televizija Slovenija se je po številu koprodukcij z drugimi evropskimi javnimi
               televizijami v lanskem letu z 12. povzpela že na 6. mesto, za Nemci, Nizozemci,
               Belgijci, Finci in Norvežani. Kar pomeni, da naše koprodukcijske oddaje, pa naj bodo
               otroške in mladinske, dokumentarne, razvedrilne, informativne, vsako leto spremlja
               vsaj od 10 do povprečno 20 evropskih televizij; po večini so tudi strokovno zelo
               visoko ocenjene. Prvič nam je v lanskem letu uspelo za eno od animiranih
               otroško-mladinskih serij v sodelovanju z neodvisnim slovenskim producentom pridobiti
               za koprodukcijo tudi druge evropske televizije in celo  sredstva razvojnega sklada EBU. Da je konec leta 2004
               dva nacionalna televizijska programa ustvarjalo 370 zaposlenih v programu, 378 v
               enoti televizijske tehnike, produkcije - skupaj s kolegi iz tehnike smo imeli še 312
               honorarnih sodelavcev, novinarjev, avtorjev, režiserjev, scenaristov, snemalcev,
               tajnic režije, montažerjev in drugih značilnih televizijskih profilov. Predvajali smo
               12.207 ur programa, od tega dobro polovico lastne produkcije. V skupnem proračunu
               Radiotelevizije Slovenija pa je to predstavljalo dobrih 9 milijard od skupaj 25.</p>
               <p>Tega ne pripovedujem zato, da bi kazali morda s prstom na kakšne druge enote. To
               pripovedujem zato, ker se zelo velikokrat v javnosti podatke za RTV Slovenija, ki je
               zložena, celovita, zelo raznovrstna organizacija, ki ima radijske programe,
               regionalne, manjšinske, oddajnike in zveze, simfonični orkester, Big band, zbore, o
               teh podatkih, ki so sicer podatki celotne RTV Slovenija, se govori kot o televiziji.
               Saj ne rečem, včasih nam godi, da se kar naprej govori le o televiziji, vendar je
               televizija zelo pomemben, a le en del RTV Slovenija. V omenjenih sredstvih, zaradi
               tega, ker se tudi v javnosti uporabljajo - in nekateri povzemajo napačno - nekateri
               podatki, naj povem, da so v polni ceni, kar pomeni skupaj z neposrednimi programskimi
               stroški, plačami programskih delavcev, plačami tehnike, kulturno-umetniškim programom
               letos namenjeni 2 milijardi 812, informativnim in izobraževalnim 2 milijardi 683,958
               in razvedrilnim in športnim nekaj več kot 2 in pol. V programskem času v lastni in tuji produkciji pa je 44,6%
               kulturno-umetniških programov, 26,8 informativnih in izobraževalnih ter 26,4
               razvedrilno-športnih, 2,2% sta namenjena ostalim.</p>
               <p>Evropsko povprečje lastne produkcije na javnih evropskih televizijah je sicer višji
               od našega, znaša kar okrog 60%, mi smo v resnici na 50. Zato bi si seveda želeli
               zakon, ki bi ob zavedanju države, da smo osrednja kulturna ustanova, največja tako
               koncertna kot gledališka, filmska in športna dvorana, pa najpomembnejši in najbolj
               verodostojen vir informacij, omogočila tako finančno stabilnost, da bomo lahko
               ustvarili še več boljših in bolj kakovostnih kulturno-umetniških, dokumentarnih,
               otroških, mladinskih, informativnih, izobraževalnih programov. Da bomo širili krog
               dopisnikov iz tujine, ki že sedaj so med najbolj vrhunskimi novinarji v Sloveniji in
               so njihovi izdelki primerljivi z najboljšimi evropskimi. Pa da bomo tudi skrbeli za
               kakovost razvedrila, ki je marsikomu trn v peti, pa vendar sodi na javno televizijo.
               Včasih se počutimo precej nenavadno, ko svoje programe, svoje vrhunske oddaje, pač
               take, kot jih sami zmoremo narediti, kandidiramo na različne mednarodne festivale.
               Navada na teh festivalih je, da so predstavljeni tudi proračuni oddaj. Ne boste
               verjeli, spoštovani navzoči, v lanskem letu se nam je na enem osrednjih evropskih
               tekmovanj Prix Italia zgodilo, da je bilo razmerje predstavljenega našega
               dokumentarca in njegovega proračuna do najdražjega, ki je konkuriral v isti
               konkurenci, kar 1 proti 105. Zavedamo se, da smo majhen narod in majhna država. Da je
               zaradi tega tako, da tudi našega gledalca upravičeno ne zanima.  Ima daljinca, na njem ima 50 programov in ko
               gleda dokumentarec BBC ali pa slovenskega, ga ne zanima, da je vanj vloženo stokrat
               več denarja; zanima ga, ali je dokumentarec dober ali je slab, ali je verodostojen
               ali ne. Vendar prav bi bilo, da se ta Slovenija zave, kako pomembna sta javna radio
               in televizija in da se odloči, ali ju podpira in jima namenja zadostna sredstva za
               ustvarjanje programov ali ne.</p>
               <p>Zakon bi po mojem prepričanju - in verjamem, da ga delim s kolegi - moral medijsko
               dediščino, torej naše oddaje in naše arhive, prepoznati kot nacionalno kulturno
               dediščino. Kot tako jo je izpustil tudi zakon o uveljavljanju javnega interesa v
               kulturi. Za njeno digitalizacijo pa tako kot povsod po Evropi nameniti posebna
               namenska državna sredstva, na drugi strani pa tudi povečati avdiovizualni sklad, ki
               ga vsako leto razpiše ministrstvo za kulturo, da bodo lahko slovenski neodvisni
               producenti in mi v koprodukciji z njimi ustvarili več in bolje. Tako uzakonjen tretji
               nacionalni parlamentarni program, kot ga predvideva zakon, bo namesto tega, kar bi si
               želeli, povsem spremenil razmerja televizijskih vsebin in televizijskih žanrov in ob
               zahtevah tudi po financiranju tega programa v sedanjih in v primerjavi s sosednjimi
               državami že s tako pičlimi sredstvi še bistveno zmanjšal naše produkcijske možnosti
               za značilne televizijske zvrsti. Na to je treba opozoriti.</p>
               <p>Skupaj s kolegi, programskimi ustvarjalci, uredniki, urednicami, novinarkami in
               novinarji bi si zagotovo želela zakon, ki bi še bolj kot dosedanji podpiral in tudi
               finančno omogočal profesionalne standarde. Kar ne pomeni urednikov in novinarjev s
               štoparicami, ampak s širjenjem verodostojnih in transparentnih informacij, z
               neodvisno presojo in odgovornostjo do gledalcev, ki so naši, kot radi rečejo
               raziskovalci, deležniki. Ker bo običajno urednikovanje, kamor samoumevno pač sodi
               tudi spoštovanje minutaž in avtorizacija izjav, ne da bi kateri to prepoznali kot
               cenzuro, na drugi strani pa avtonomno in neodvisno novinarstvo lahko opravljalo svojo
               dolžnost, pa če je to politikom katerekoli barve prav ali ne. Želimo biti
               ustvarjalen, verodostojen, raznovrsten, avtonomen in kakovosten radiotelevizijski
               servis in taka javna televizija. Seveda delamo napake, smo samokritični in jih tudi
               vsak dan znova odpravljamo. Vendar ne poznam - poznam ljudi, ki napak ne delajo,
               ampak mislim, da so to samo tisti, ki sploh nič ne delajo; kdor pa karkoli dela v
               življenju, je naredil tudi kakšno napako. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp84">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. K besedi vam gospoda Miho Lamprehta z Radio Slovenija, za njim pa je
               na vrsti gospod Matevž Krivic.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp85">

               <speaker>MIHA LAMPREHT:</speaker>

               <p>Spoštovani gospod minister, cenjeni zbor! Sem Miha Lampreht, direktor radijskih
               programov RTV Slovenija. Ne bom citiral velikega ruskega pesnika Majakovskega, ki je
               rekel, da z nestrpnostjo pričakuje tisto sejo, ki bo ukinila vsa nadaljnja zasedanja.
               Mislim, da so tovrstne javne predstavitve pomembne in da širijo dialoški prostor v
               naši Sloveniji. Dosedanji potek razprave me je prepričal v dejstvu, da ko govorite in
               govorimo o RTV Slovenija, vi govorite o televiziji. Dovolite, da si vzamem pet minut
               v imenu radia in za radio, da govorim predvsem o Radiu Slovenija, da govorim o
               idejah, standardih, o nekem priročniku, vademecumu, ki nas vodi skozi to zahtevno
               potovanje po megaherčnem prostranstvu. Nekaj je tudi čistega pragmatizma, ki ga bom
               skušal podati v tem kratkem nastopu, ki na nek način označuje moje sodelavce in pa
               mene osebno pri realizaciji naših programskih načrtov.</p>
               <p>Temeljna prvina radia so radijski ljudje, njihove zamisli, sposobnosti in vsebine,
               ki jih ustvarjajo za cenjeno občinstvo. Obstajamo zato, da bogatimo življenje ljudi z
               odličnimi programi  in
               servisom, ki informira, obvešča in tudi zabava. Vodi nas vizija biti najbolj
               kreativna in zaupanja vredna organizacija. V tem sobesedju življenje pred nas
               postavlja izzive in naloge. Uresničujemo ambiciozno zastavljen vsakoletni programski
               načrt, ki radio pozicionira kot pomembno kulturno-umetniško ustanovo, hkrati pa tudi
               kot največjega ponudnika tako informativnih kot kulturnih vsebin v državi. Ob
               uresničevanju programskih vsebin dogajanje v slovenskem medijskem prostoru
               zaznamujeta vsaj dve dejstvi, ki nedvomno vplivata na naše ravnanje. Radijski
               medijski prostor se je v smislu konkurence še bolj zgostil. Distribucija frekvenc kot
               javne dobrine je zgodba zase in je tokrat ne bom načenjal. Hkrati s tem pa se je
               zaostril tudi spopad za oglaševalske deleže na radijskih postajah. V komercialnem
               smislu ne želimo in ne smemo tekmovati s posameznimi ali združujočimi se igralci na
               megaherčnem prostranstvu, hkrati pa bi bilo tudi skrajno predrzno, da bi ustvarjali
               privid, kot da na tem področju ni tektonskih premikov, ki v prenesenem in dobesednem
               smislu pomenijo tudi sovražne programske prevzeme. Zdi se, da gre šele za začetek
               neke igre, v kateri na slovenski radijski trg vdirajo tudi tuji igralci ali grozdi
               radijskih postaj, ki bodo kapitalsko podprti in jih žlahtne vsebine niti ne bodo
               zanimale.</p>
               <p>Glede na to, spoštovani zbor, da se zavedamo poslanstva nacionalnega medija, smo
               tudi v letih 2003 in 2004 ohranili dosežene poslušalske deleže. Hkrati pa smo tudi
               poskušali s programskimi novostmi zapolniti vsebinske niše za naše specifično
               poslušalstvo. Nenehno se zavedamo dejstva, da lahko poslušalca zelo hitro izgubimo,
               zelo težko pa ga na novo dobimo nazaj. Ob spodbujanju inventivnosti in kreativnosti
               naših novinarjev in urednikov upoštevamo želje poslušalcev, hkrati pa tudi
               presenečamo občinstvo z novimi vsebinami in oddajami, vendar pa ohranjamo neko
               stopnjo rigidnosti in v končni posledici z uredniško presojo skrbimo za nenehen dvig
               kakovosti naših programov.</p>
               <p>Slovenija je leto dni v Evropski uniji. Naši radijski programi so v evropskem
               prostranstvu našli svoj dom že nekaj let prej. Naše vsebine, zlasti na področju
               kulturno-umetniškega ustvarjanja in prek programa Ars gostujejo v programih radijskih
               postaj držav članic EBU, zveze evropskih javnih radiotelevizij. Po vstopu v evropske
               integracije velja tem bolj poudariti, da smo kot RTV še vedno edini medij, ki določa
               govorno normo slovenskega jezika, z izjemo glasbe pa je naš program izviren, narejen
               in predvajan v slovenščini. V tem programskem smislu se nam zdi smotrno poudariti
               skrb za slovenščino in za kulturo govora, za kar si prizadevamo že štiri desetletja.
               Z izvirnimi slovenskimi stvaritvami pa v evropski prostor prinašamo tisto, kar je
               izvirno naše in kar nas razlikuje od drugih, po drugi strani pa tudi bogati skupen
               evropski kulturni prostor.</p>
               <p>Poseben segment delovanja javnega radia je sodelovanje z regionalnima centroma v
               Mariboru in Kopru, prek Maribora tudi z Lendavo, ki na ta način opravljata svoji
               nacionalni funkciji na regionalni ravni. Hkrati pa s svojimi regionalnimi vsebinami
               sodelujeta pri oblikovanju naših nacionalnih programov. Ob dejstvu, da je lahko
               snovanje, oblikovanje in pa realizacija naših programov - gre za 72 ur dnevne
               produkcije - razumljeno kot neko rutinsko opravilo, pa je vsako leto programsko,
               finančno in pa kadrovsko izredno zahteven projekt. Kot bi dejal naš starosta radijske
               satire Frane Milčinski Ježek, se prav nič ne strese iz rokava. Vsaka oddaja,
               spoštovani, je zgodba zase. Našo uspešnost pa lahko presojamo samo celovito in pa v
               kontekstu našega programskega hotenja, da znamo, želimo in hočemo ustvarjati tudi
               presežne vsebine, ki jih komercialna konkurenca ne zna ali noče. V tem duhu se Radio
               Slovenija, ki ima 76 let, izkazuje kot zanesljiv partner, ki vztraja na
               verodostojnosti, objektivnosti, raznovrstnosti, odzivnosti in pri nalogah, ki nam jih
               narekuje zakonodaja, tudi <q>"lex specialis"</q>, <q>"delegelata"</q> seveda, <q>"lex specialis"</q> o
               RTV. Poslušalci so naš najboljši alibi, da ustvarjamo naše programe, ki morajo biti
               dostopni vsem na enak način in ki morajo ponujati mnoštvo različnosti. Zahvaljujoč
               vsebinam naših radijskih programov in ne glede na kritike, ki se pojavljajo, bodisi
               pavšalno ali z namenom diskreditacije javnega radia in televizije, in upoštevaje
               dejstvo, da imamo na Slovenskem 89 radijskih postaj, pa lahko z zadovoljstvom
               ugotovimo, da je Val 2002, se pravi drugi program Radia Slovenija, še vedno najbolje
               poslušan program v državi. S poslušalskimi deleži mu sledi program A1, to je prvi
               program, program Ars, tretji program, ostaja najboljši  kulturno-umetniški program v državi, ki je primerljiv
               s tovrstnimi programi v okviru držav članic EBU in je program za sladokusce, na
               katerem so tudi zakonsko prepovedana ekonomsko-propagandna sporočila. Tudi programi
               Radia Koper in Radia Maribor, ki prav zdaj slavi 60 let svojega obstoja, ohranjajo
               vlogo igralcev z najboljšimi poslušalskimi deleži v svojih lokalnih sredinah.
               Tovrstna statistika je hkrati izziv in zaveza za nadaljevanje resnega dela tudi v
               prihodnje. Ne dvomimo, da javnost to od nas tudi pričakuje. Naš mandat je biti
               demokratična arena za vsakogar, biti vir znanja, dialoga, izkušenj in ne nazadnje
               tudi zabave.</p>
               <p>Nenehno slišimo kritike o balastnem številu prezaposlenih na javni RTV Slovenija. Na
               Radiu Slovenija nas je dobra desetina vseh redno zaposlenih na RTV, porabimo pa nekaj
               manj kot desetino vseh stroškov. Zavedamo se, da moramo skrbeti tudi za karierno
               prihodnost diplomantov, ki potrebujejo programsko kilometrino, imajo pa že tudi
               zajeten nabor idej in znanja. Spoštujemo naše kolege, ki so Radiu Slovenija v
               preteklosti dali, če parafraziram, kri, znoj in solze, imajo pa lucidnost in
               izkušnjo. Smo razmeroma star kolektiv in gre za subtilno vprašanje in pristop do
               problematike upokojevanja. Zaposleni na Radiu Slovenija so zame kot prvega med
               enakimi premoženje in ne strošek. In pri tem velja biti hkrati preudaren in odločen.
               Nedvomno, tudi na Radiu Slovenija obstajajo rezerve, bodimo odkriti. Čeprav je prav
               radio v minulem desetletju, nemara naivno pa vendar dosledno, spoštoval direktive
               minulih vodstev in pridno racionaliziral svoje kadrovske vire.</p>
               <p>Dovolite še tole. Radio mora ostati poglavitni vektor za kulturno izmenjavo v
               Evropi. Se pravi, da bo deloval kot nacionalni medij, ki bo združeval lokalno in
               regionalno in ki bo hkrati planetarni radio, ki bo gradil mostove med kulturami. Naš
               strateški cilj je preseganje parcialnosti. Imeti moramo stališče in zadržati moramo
               zvestobo do poslušalcev, hkrati pa moramo občinstvu omogočiti enostavno izbiro med
               radijskimi programi, ki se morajo po eni strani dopolnjevati, po drugi strani pa se
               moramo izogibati tako imenovanemu notranjemu programskemu kanibalizmu. Samo z jasno
               opredeljeno strategijo lahko vplivamo na družbeni konsenz. Jasno je, bolj ko bo
               javnost celovito obveščena, bolj bo lahko vplivala na urejanje naših skupnih javnih
               zadev, tudi po načelu <q>"audiator et altera pars"</q>, vedno dajmo možnost tudi drugi
               strani, da se izreče o svojem pogledu na resnico. Zato se moramo tudi nenehno
               spopadati s konzervativizmom in aroganco. Javni servis mora biti pripravljen na
               izzive in združevanje komercialne konkurence. V tem duhu zagovarjamo nekakšno trojno
               mantro, segmentacija, konsolidacija in digitalizacija. Vse to so za nas novi
               menedžerski, tehnološki in pa kreativni izzivi. Nič ni bolj stalnega, kot so nenehne
               spremembe.</p>
               <p>Dosedanje rezultate, spoštovani, ki jih argumentiramo tudi s priloženimi empiričnimi
               podatki, smo dosegli upoštevaje obstoječo zakonodajo. In ne nazadnje, gledano skozi
               pravno optiko, je pričakovati, da bo vsak nov zakon boljši, predvsem pa učinkovitejši
               od prejšnjega. Zaposleni na Radiu Slovenija pričakujemo in zahtevamo, da bi ta logika
               obveljala tudi v primeru novega zakona o RTV.</p>
               <p>In post scriptum samo še drobna osebna izkušnja z nedavne 11. radijske skupščine
               držav članic EBU, to je evropske zveze javnih radiotelevizij, ki združuje 52 držav
               članic, le-to je bilo na Danskem. Slovenija v tem združenju velja za zaupanja vredno
               članico. Med neformalno razpravo in pogovori je sogovornike, jasno, zanimalo tudi
               dejstvo sprejemanja novega zakona, o katerem danes govorimo. Kratko rekapitulacijo
               odzivov bi strnil v naslednje. Hitri postopki pri spreminjanju medijske zakonodaje
               niso evropska praksa. Zlasti pa kolegi opozarjajo na domnevo, da je predlagano
               oblikovanje programskega in nadzornega sveta kot najvišjih organov upravljanja v
               našem primeru sicer suverena zadeva slovenskega zakonodajalca, v dvomu pa jo
               presojajo kot odmik od javnega interesa, kot odmik od novinarske avtonomije, v smeri
               večjega podržavljanja javnega medija. Najlepša hvala za pozornost.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp86">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Še nekaj novo prijavljenih je, tako da je spet okoli 20 prijav. Prosil bi,
               da se res omejimo na tistih dogovorjenih pet minut. Tudi moram povedati, da bo prej
               zaključen RTV prenos, kot je naša dogovorjena ura; se pravi, prenos naj bi bil
               zaključen ob 16.35 uri. K besedi vabim gospoda Matevža Krivica. Prosim. Za njim pa je
               na vrsti gospod Bogdan Barovič.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp87">

               <speaker>MAG. MATEVŽ KRIVIC:</speaker>

               <p>Spoštovani! Področje javne RTV žal ni ne prvo ne edino, kjer nova vladna večina ne le
               z neverjetno aroganco kaže svoje politične apetite, ampak žal tudi svojo
               nekompetentnost na teh področjih. Najbolj preseneča, da je ni sram pokazati, zlasti
               ravno tu na tem področju RTV, svoje popolno nepoznavanje evropskih standardov, na
               katere sicer verbalno prisega. Tako sem mislil do danes, ko sem si pripravil te
               uvodne besede. Po današnjih uvodnih besedah moram pa to zaostriti. In se bojim,
                   po obeh uvodnih besedah,
               da ne gre za nepoznavanje, ampak celo za zavestno zavajanje laične oziroma
               nestrokovne javnosti, s tem, kakšna so ta evropska stališča, in še posebej - to je pa
               moje strokovno področje -, kakšna so ustavnopravna izhodišča za urejanje teh
               vprašanj. In ker je o manipulaciji s stališči Sveta Evrope govoril že predstavnik
               društva novinarjev, gospod Repovž, bom svojih pet minut skušal izrabiti za to, da
               zavrnem oziroma sem dolžan to narediti kot verjetno zdajle edini predstavnik te
               ustavnopravne stroke tukaj, zavrniti neverjetne manipulacije z ustavnopravnimi
               evropskimi izhodišči urejanja tega izredno pomembnega, za demokracijo izredno
               pomembnega področja, kar je tudi gospod Grims v uvodni besedi poudaril. Toda, kako:
               citiral je eno mnenje enega nemškega ustavnega sodnika, z dodatkom, da to je pa
               splošno mnenje. Veste, to je tako, kot če bi pri nas nekdo moje mnenje o tej ali pa
               kakšni drugi stvari citiral kot mnenje slovenskega ustavnega sodišča ali celo
               slovenske ustavnopravne stroške; to so popolnoma neresne manipulacije. Kakšno je v
               resnici stališče nemškega ustavnega sodišča o tem izredno pomembnem vprašanju, in
               tudi stroka to po moji vednosti v celoti podpira, že od leta 1961 naprej, ko je bilo
               to stališče sprejeto v Nemčiji, bom povedal takoj zatem, samo moram še pred tem
               omeniti zavajanje, ki si ga je privoščil drugi uvodničar, torej gospod minister, ko
               je spretno, moram reči, ob tej problematiki najprej navedel korektno - domnevam, da
               korektno, sam ne poznam - podatke za Avstrijo, vpliv politike na izvolitev članov
               svetov. Tam od 35 članov kar 24 imenuje politika. Kako in zakaj, verjetno ne bom imel
               časa razložiti, morda kdaj drugič. Ampak, ko pa je prešel na Nemčijo, ki je pa
               dejansko naš, bi rekel, vzorec pri mnogih ustavnopravnih vprašanjih in tudi pri tem
               zakonskem vprašanju, prav ta model, tako kritizirani, zastopstva civilne družbe je
               bil prav po nemških vzorih, ne samo praktičnih, prakticističnih, ampak ustavnopravno
               utemeljenih narejen. Torej, ko je gospod minister prešel na Nemčijo, je pa rekel
               sledeče, da je pa tam zelo kompliciran sistem, o tem obstaja zelo dobra študija, kjer
               je tudi zelo jasno, v Nemčiji namreč, v treh državnih televizijah, zelo jasno, kakšna
               je participacija politike in seveda drugih. Kakšna je, pa ni povedal. No, in s tem
               smo na isti točki - dvojne manipulacije s stališči ustavnopravne stroke in pa tole,
               kar sem zdajle prebral iz druge uvodne besede. Kakšno je pa v resnici stališče
               nemškega ustavnega sodišča že iz leta 1961 - po moji vednosti nespremenjeno do danes
               v tem bistvenem elementu -, da člen 5 nemške ustave, ki je popolnoma enako splošen,
               kot je člen 39 naše ustave, govori o svobodi govora, tiska, medijev in tako dalje,
               nič kaj specifično, kako mora biti RTV urejena v Nemčiji ali pa v Sloveniji. Na
               podlagi tega popolnoma splošnega ustavnopravnega določila je nemško ustavno sodišče
               izvedlo kategoričen sklep, od katerega ne odstopajo. Saj tu so debele knjige o tem
               napisane, ampak bistvo se da združiti v enem stavku...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp88">

               <speaker>PREDSEDNIK MAG. BRANKO GRIMS:</speaker>

               <p>Gospod Krivic, pet minut je poteklo. Prosim, končajte misel in dajte besedo še
               drugim; bodimo fer.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp89">

               <speaker>MAG. MATEVŽ KRIVIC:</speaker>

               <p>Ja, bom, samo ta stavek, če lahko preberem. Ta člen nemške ustave, dodajam, enako
               naš, izključuje državo oziroma prepoveduje državi, da bi kontrolirala direktno ali
               indirektno institucije javne televizije. Hvala lepa. 
               </p>
            </sp>
            <sp xml:id="SDT4-OZKŠIŠ-Javna-001-2005-05-12.sp90">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Besedo ima gospod Bogdan Barovič, za njim je na vrsti gospa Darja
               Lavtižar Bebler.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp91">

               <speaker>BOGDAN BAROVIČ:</speaker>

               <p>Hvala lepa, predsedujoči. Spoštovani vsi prisotni še in že! Prav je, da je današnja
               javna razprava, ki potrjuje tri bistvene vsebine, govorim kot poslanec Slovenske
               nacionalne stranke v tem državnem zboru, ki jih je Slovenska nacionalna stranka
               izpostavila. Prvič. Očitno so neke spremembe potrebne. Drugič. Prav je, da teče redni
               postopek. Tretjič. Prav je, da obstajajo javne razprave. Čeprav tu ne morem mimo
               tega, da ne bom omenil, ko smo sprejemali evropsko ustavo so mnogi v tem parlamentu
               rekli, ja, no saj, ker smo se razburjali, da je prav, da je javna razprava pred
               podpisom ratifikacije, pa so rekli, ne, mi imamo čas, mi bomo razpravljali po
               evropski ustavi. Danes smo slišali, da bi bilo pametno, da bi razpravljali pred
               sprejemom tega zakona. Dvoličnost je prisotna - dokaz.</p>
               <p>Bistveno vprašanje za Slovensko nacionalno stranko je avtonomnost in
               profesionalnost, in ne samo novinarjev. Danes smo slišali, da v tej hiši delajo
               produkcijski delavci, od scenskega delavca, do čistilke, do računovodkinj.
               Avtonomnost in profesionalnost. In govoriti sedaj o tem, da naj bi neka sprememba
               zatrla avtonomnost, profesionalnost ljudi nima smisla. Bom krajši od pet minut.</p>
               <p>Tretji program. Saj se da lepo povedati, tretji program nacionalne televizije, ampak
               saj ni bistvo tretji program, saj lahko je pa drugi, bistvo je vsebina. Mi podpiramo,
               da javnost ve kaj ta parlament dela. Plačani smo iz davkoplačevalskega denarja, mi
               odločamo o usodi Slovencev in mi zahtevamo, pa naj se to vidi preko lokalnih
               televizij, ali pa prek nacionalnega programa, preko prvega, drugega ali pa tretjega,
               je čisto vseeno. Govorim v imenu Slovenske nacionalne stranke. In obračati sedaj
               tretji program da, ne, sredstva vodi, ne vodi - nima smisla. Če pa ne želi javnost
               vedeti kaj mi tu počnemo vsak dan, tako kot danes, prav, saj ga ni potrebno zaradi
               nas, zaradi naših zahtev, zaradi sprememb zakona o radioteleviziji.</p>
               <p>In nenazadnje politizacija, spoštovane gospe in gospodje, tudi Steven Spielberg, ki
               je najboljši režiser tega časa ne zna zrežirati tega filma, da politizacije ne bi
               bilo v preteklosti in da je ne bo v prihodnosti. Dejstvo je tako. In politizacija je
               bila in bo. Mislim, da smo samo iz dveh ust danes slišali, edina možnost, ki obstaja,
               zato pa je predlog novega zakona, ki se lahko spreminja so varovalke. Varovalke, ki
               jih je treba vnašati v ta zakon. Politizacija je bila in bo in ni boga, da bi jo
               odpravil iz javnega zavoda, ga ni. Mislim, da je to omenil gospod Gerič.</p>
               <p>Zato podpiramo spremembe in zato pravim, pošteno in prav je, da danes izmenjamo
               svoja mnenja. Pošteno in prav je, da nas opozoril ena in druga stran kaj je prav in
               kaj ni prav in pošteno in prav je, da vse tisto kar je dobro v nov zakon vnesemo, vse
               tisto kar je bilo dobro ohranimo in vse tisto kar bo prišlo na novo vzdržujemo. To je
               bistvo tega in ne vem kdo se koga danes tule boji, to je bistveno vprašanje. Počutim
               sem kot v dobrih starih časih. Takrat mi je bilo sicer najlepše. In takrat so vsi
               govorili vse najlepše. Povejmo si resnico v oči in ni lepo in ni prav, marsikaj bi
               lahko povedal o enih in drugih političnih nasprotnikih. Povejmo si v oči. Javnost
               mora biti obveščena, javnost mora imeti kulturni, zabavni, otroški program, morajo
               delati scenski delavci in mora obstajati tudi radio, kot smo danes slišali. Za nami
               so se še lokalni in regionalni radijski programi in tudi financiranja le-teh o
               katerih, mi smo se razdelili v stranki, da ne bomo kradli drugim časa bo moj
               spoštovani kolega Prijatelj govoril malce kasneje. Hvala, ker ste me poslušali.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp92">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Na vrsti je gospa Darja Lavtižar Bebler, za njo je na vrsti gospod Miro
               Petek.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp93">

               <speaker>DARJA LAVTIŽAR BEBLER:</speaker>

               <p>Hvala lepa, gospod predsedujoči, za besedo. Tudi sama nameravam zelo na kratko
               povedati tisto kar sem si nekako načrtovala za ta današnji prispevek. Veliko o tem je
               bilo namreč že povedanega, zlasti  z vidika koliko je ta sedanja vladna koalicija pripravljena in
               sposobna spoštovati tiste minimalne standarde, ki jih narekuje Svet Evrope na tem
               področju in katerega članica Slovenija je že 12 let. Danes je bilo nekajkrat
               omenjeno, da smo člani EU, ampak jaz bi želela poudariti, da ravno na tem področju
               svobode govora in izražanja, pravice do obveščenosti, tisto prvo najpomembnejšo vlogo
               igra v Evropi Svet Evrope.</p>
               <p>Dostikrat, ko sem bila tri leta in pol bila stalna predstavnica Slovenije sem, moram
               priznati, se počutila zelo dobro, ko so prihajala na dnevni red poročila o tem kako
               Slovenija na področju javne radiotelevizije spoštuje te minimalne standarde.
               Poudarjam minimalne, kajti to kar Svet Evrope priporoča so še vedno minimalni
               standardi o katerih so se tako raznorodne članice, države te organizacije, jih je
               danes 46, sposobne sploh dogovoriti. Do sedaj, v zadnjem poročilu je bilo tudi v
               končni resoluciji poudarjeno, da za Slovenijo velja samo ena majhna opazka, in sicer
               v tem smislu, da se še ne ve ali je opravičena bojazen nekaterih novinarjev, da s tem
               ko so bili potisnjeni v plačni sistem javnih uslužbencev nemara utegnejo tudi
               izgubiti kakšen delež svoje avtonomnosti in neodvisnosti. Bojim pa se, da od danes
               naprej bo predstavniku Republike Slovenije v odboru ministrov, pa tudi nam delegatom
               oziroma delegacije državnega zbora v parlamentarni skupščini Sveta Evrope nerodno.
               Namreč, sistem kakšnega danes ponuja predlagatelj je točno tisti o katerem govorijo
               zadnji dokumenti Sveta Evrope kot nesprejemljiv. Namreč, okrepljena vloga vladajoče
               politične opcije oziroma vladajočih političnih koalicij in med temi državami, pri
               katerih se ti upravljavski in programski sveti praviloma postavljajo tako, da jih
               večinoma določi vladajoča politična opcija, med temi državami so, gospe in gospodje,
               Azarbejdžan, Armenija, Bolgarija, Hrvaška, Moldova, Poljska, Ruska federacija,
               Turčija, Ukrajina. Vse s tem istim poudarkom in s to bojaznijo, da gre pri njih za
               pot nazaj.</p>
               <p>Danes nam je seveda jasno, da ni idealnega recepta kako priti do neodvisne in
               pluralne javne radiotelevizije. Zagotovo pa obstoji veliko receptov po katerih do
               javne in neodvisne pluralne radiotelevizije ni mogoče priti. In eden od teh receptov
               je tudi ta, ki nam ga danes tukaj predlagatelj ponuja. Jaz sem tudi prepričana, da je
               ta zakon tudi kot osnutek popolnoma nesprejemljiv, da se ga ne da elegantno zakrpati
               in polikati, kajti tudi, če bi to poskušali storiti bo še vedno šlo za <q>"patch work"</q>,
               kot pravijo anglosaksonci, se pravi skupek nekih raznorodnih krpic in zaplat, pa ga
               lahko še toliko občudujemo, ampak njegova osnovna vsebina je še vedno <q>"petch work"</q>.
               In mislim, da je velika blamaža za to našo državo, ne samo način kako je bil sprva
               načrtovan sprejem tega zakona, ampak seveda tudi sama vsebina. Jaz privoščim tudi
               današnjim predlagateljem tega zakona, ko bodo šli v različne inštitucije Evrope, da
               jim ne bi bilo nerodno in da jih ne bi bilo sram.</p>
               <p>Bi se pa tukaj dotaknila tudi 17. člena, kjer ne gre za neko marginalno pripombo,
               ampak gre za pripombo zelo pomembno z vidika ustavnopravnih standardov. Namreč ta
               člen in še nekateri v povezavi z njim določajo kateri posamezniki in posameznice pa
               ne morejo biti člani raznih upravljavskih in programskih organov. Moram reči, da je
               tukaj predlagatelj imel zelo veliko domišljije, ampak najbrž še ne tako zelo velike,
               kajti jaz na tem mestu bi mu lahko predlagala še koga vse bi lahko iz teh členov
               izključil. Lahko bi,recimo, izključil vse, ki so bili v prejšnjih 10 letih, recimo,
               načelniki policijskih uprav, saj veste kaj mislimo o policistih, vse tiste, ki so
               bili, recimo, vojaški starešine v prejšnjih 10 letih, vse tiste, ki so bili v zadnjih
               10 letih tožilci, sodniki, saj veste tudi kaj o vseh teh mislimo. Torej, vse to kar
               je v tem členu in v členih povezanih z njim je po mojem globokem prepričanju z
               ustavno pravnega vidika nesprejemljivo in odraža ne duha vključenosti, ampak  izključenosti in revanšizma. In
               zgleda da nekateri snovalci tega zakona še vedno niso pozabili na svoje neuspele
               poskuse, kako bi vpeljali tudi v našo zakonodajo lustracijske določbe. Se pravi čim
               širši krog ljudi, ki nam niso povšeči, izključiti iz raznih teh načinov odločanja.
               Ampak tudi zato bi predlagatelj lahko našel krajšo pot. Namreč lahko bi rekel, da so
               lahko to samo tisti, ki jih imenuje, ali pa na predlog drugih določi predsednik
               vlade, recimo, ki je itak že pred, spomnim se dobro, daljnimi nekaj leti v tej
               dvorani, leta 1990, novinarjem in urednikom, nekaterim seveda, napovedal labodji
               spev.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp94">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Miro Petek, za njim pa je na vrsti gospod Srečko
               Prijatelj.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp95">

               <speaker>MIRO PETEK:</speaker>

               <p>Hvala lepa za besedo. Lepo pozdravljeni tudi v mojem imenu.</p>
               <p>Ob predlogu novega zakona o RTV Slovenija, se več ali manj vseskozi vrtimo okrog
               postavljanja nadzornih in vodstvenih organov. Medijski poznavalec Karel Jakubič
               ugotavlja, da je imenovanje članov nadzornih teles s strani parlamenta v državah z
               vzpostavljeno demokracijo in visoko razvito politično kulturo drugačen proces kot pa
               enak postopek v neutrjenih demokracijah. Mislim, da za Slovenijo lahko govorimo, da
               je vsaj demokracija v naših krajih že precej utrjena. Nenazadnje smo zaradi tega tudi
               dobro leto dni člani Evropske unije. Zato Slovenije pri poskusih urejanja javne
               televizije in radia ne gre vsepovprek primerjati s kakšnimi eksotičnimi državami, o
               katerih je tudi danes tukaj bil govor. Lahko bi osebno soglašal tudi z gospodom
               Jakubičem, da je predlaganje članov regulatornih organov ter nadzornih in vodstvenih
               teles treba vzeti iz rok politikov, in ga zaupati civilni družbi. Toda tudi to ima
               svoje pasti. Kajti mnogi deli slovenske civilne družbe so prestreljeni s politiko,
               ali pa so le njena fasada. Kako bi gledali na fiktiven primer, ako bi Forum 21, ki se
               deklarira kot društvo, oziroma del civilne družbe, zasedel v svetu RTV eno ali celo
               dve mesti? Na tak način bi bil omogočen delu aktualne ekonomske, in delu bivše
               politične elite, domala neposreden vstop v programski svet RTV. Mislim da do drugih
               delov civilne družbe to ne bi bilo dostojno, če bi organizacija Forum 21 imela
               ekskluzivno pravico do članstva v svetu RTV, kar današnji zakon apriori omogoča
               nekaterim drugim civilno-družbenim organizacijam. Na drugi strani pa ni prav nobenega
               razloga, da ne bi dva, trije, mogoče pet članov, ali simpatizerjev Foruma 21, dobilo
               mesto v novem programskem svetu RTV Slovenija, če so to kompetentni ljudje, vrhunski
               strokovnjaki, poznavalci radijskega in televizijskega medija, ljudje z znanjem,
               pogledom in duhovno širino. Zato me moti to neznansko nezaupanje do parlamenta in
               poslancev, ko se nam že na zalogo očita, da nismo voljni in sposobni izbirati in
               izbrati kompetentne in strokovne osebe iz zelo širokega polja civilne družbe, sam bi
               rekel še širše, iz javnosti.</p>
               <p>Sicer pa so nam poslancem te dni iz slovenske RTV posredovali delovno gradivo za
               pripravo letnega poročila RTV Slovenija za lansko leto. In v tem poročilu je nekaj
               zanimivih dejstev. Dovolite, da jih omenim. Povprečna starost na RTV Slovenija je 48
               let, kar je seveda precej, in kliče po pomladitvi tega kolektiva. Toda to še ni vse.
               Skoraj polovica jih ne izpolnjuje izobrazbenih pogojev, ki jih zahteva sistemizacija.
               Kako bi poročali novinarji RTV Slovenija, če bi ugotovili, da polovica zaposlenih na
               neki ljubljanski gimnaziji ali osnovni šoli ne izpolnjuje izobrazbenih pogojev? Kako
               bi poročali novinarji RTV Slovenija, če bi ugotovili, da polovica zaposlenih na
               kirurgiji v kliničnem centru ne izpolnjuje izobrazbenih pogojev? Da ne govorim o tem,
               kako ustvarjati kvaliteten program, kako naj funkcionira RTV hiša, če polovica
               zaposlenih nima ustrezne izobrazbe.</p>
               <p>Dovolite mi kanček cinizma. Ta problem bi lahko zelo hitro rešili, če bi spremenili
               sistemizacijo delovnih mest, in jih prilagodili izobrazbeni podobi.</p>
               <p>Generalni direktor Aleks Štakul v tem gradivu za pripravo letnega poročila RTV
               Slovenije kot uspeh navaja, da so za skoraj polovico zmanjšali število vodij, ki so
               bili sami sebi namen. Je potemtakem na RTV Slovenija še vedno ostala polovica takšnih
               vodij, ki so še, in ostajajo sami sebi namen?</p>
               <p>Janez Kocijančič, predsednik sveta RTV, kot pozitivno ocenjuje v tem svežem poročilu
               dejstvo, da je s pomočjo dividend na temelji lastništva delnic Eutelsat RTV Slovenija
               lani prvič dobila precejšnje dividende, kar je pomenilo zmanjšanje izgube te javne
               hiše. Na drugi strani pa vemo, da je nadzorni odbor že pred časom dal pobudo za
               prodajo teh delnic, in ureditev razmerij za najete trasponderje, saj so nadzorniki
               vse to ocenili kot tvegano potezo. V tem primeru se ponuja vprašanje, ali RTV Slovenija
               deluje kot javni zavod, ali pa zahaja v polje običajne gospodarske družbe, ki s
               svojimi podjetniškimi odločitvami in z veliko tveganja lahko pridobi, ali pa tudi
               izgubi. In to z denarjem, ki ga prispevamo tudi mali delničarji. Torej vsi mi, ki
               plačujemo RTV prispevek.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp96">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Na vrsti je Srečko Prijatelj, za njim pa je na vrsti gospod Anton Jeglič.
               Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp97">

               <speaker>SREČKO PRIJATELJ:</speaker>

               <p>Hvala lepa predsedujoči. Spoštovani minister, spoštovani prisotni!</p>
               <p>Večina tukaj prisotnih je mnenja, da je s strani predlagatelja potrebno v tem zakonu
               spremeniti marsikaj, tudi predlagatelj sam tako meni. Toda ne na vsiljen način in z
               enoznačnostjo in konec koncev, spoštovani nič ni tako dobro, da ne bi bilo lahko še
               boljše. Zato je dejstvo, da je zelo slaboumno deliti se na oblastnike in opozicijo v
               tej zadevi. Ker nas bo v končni obliki lahko stala mnogo več, samo če pride do
               referenduma, mislim v stroškovnem smislu. Vemo koliko je strošek enega referenduma.
               Zato poskušajmo biti konstruktivni in ne samo kritikantski.</p>
               <p>Mene žalosti dejstvo seveda, da danes tukaj prisotne ni debate odprte, iskrene, o
               tem, kako zagotoviti preživetje, poudarjam preživetje, ne konkurenčnost, regionalnim
               postajam RTV in pa radijskim seveda, ki imajo status posebnega pomena. Direktor je
               govoril o zmanjšanih stroških za 1,5 milijarde tolarjev. Kasneje bom povedal tudi
               anomalijo, ki se tiče v bistvu nekega drugega zakona, ki naj bi urejal to
               problematiko. Sam sem v Slovenski nacionalni stranki s kolegi predlagal amandma, ki
               govori, da se mora dodeliti 3% prispevka in se nameniti v tem zakonu namreč, za
               sofinanciranje in ustvarjanje pripravljanja programa regionalni vsebin ter na ta
               način obogatiti tudi prispevke iz lokalnih področij.</p>
               <p>Verjamem da števčnina, kakor jo že imenujemo to naročnino, ni zadosten vir
               financiranja za tak javni zavod, ki naj bi skrbel za resnično dobro obveščenost, zato
               sam tudi nasprotujem, da bi bil to edini vir financiranja. Hkrati pa vem, da je za
               marsikatero gospodinjstvo že ta strošek prevelik.</p>
               <p>Ustavno sodišče Republike Slovenije je svojo odločbo takrat državnemu zboru sicer
               resnično razveljavilo 82. člen zakona o medijih, temveč hkrati je tudi naložilo v
               bistvu, da državni zbor Republike Slovenije do septembra 2004 to težavo uredi
               drugače, vendar se to ni zgodilo. Ravno zato so lahko te regionalne postaje posebnega
               pomena toliko bolj ogorčene, ker do danes niso prejele nikakršnih sredstev in so na
               robu preživetja. S tem se siromaši tudi javni prostor in nenazadnje tudi v bistvu
               prispevki iz teh okrajev.</p>
               <p>Rad bi še povedal, da v bistvu regionalni programi danes niso takšni, kot bi želela
               večina tam živečih občanov. Če se dotaknem samo Kopra, lahko vidimo, da doživljamo
               potujčevanje v lastni državi, saj je radiotelevizija Koper, oziroma televizija Koper
               večji del predvajana v italijanščini. Niti toliko se ne moremo potruditi, da bi
               podnaslovili, kar je sicer prav da predvajamo programe v italijanskem jeziku, vendar
               lahko bi bili podnaslovljeni s slovenskimi podnapisi. Ali obratno.</p>
               <p>Sedaj pa k temu, kar sem prej govoril. Zakon o medijih naj bi rešil vse probleme
               tako imenovanih regionalni postaj s posebnim pomenom. Resnično je v njem zapisano, v
               162. členu, da Republika Slovenija zagotovi za delovanje proračunska sredstva v
               višini 400 milijonov za zagotavljanje infrastrukturnih in drugih avdio-vizualnih
               potreb. Vendar če pogledamo razpis, katerega je izdalo ministrstvo, lahko ugotovimo,
               da je v razpisnih pogojih razpisano samo 135 milijonov tolarjev za letošnje leto.</p>
               <p>Spoštovanega ministra bi vprašal, zakaj ne more  zagotoviti najmanj 400 milijonov tolarjev, po tej postavki,
               kot je tukaj zapisano?</p>
               <p>In v istem zakonu je tudi zapisano, da bi te programi morali dobiti 300 milijonov
               tolarjev iz državnega proračuna za zagotavljanje, v bistvu iz sofinanciranja
               programskih vsebin, ki so namenjena za tehnične in vsebinske zadeve. Tudi to se ni
               zgodilo. Namreč lahko vidimo, da je v javnem razpisu, ki je dostopen na Internetu,
               razpisanih le po eni postavki 130 milijonov in po drugi postavki 70 milijonov, kar pa
               je, če seštejemo, 100 milijonov manj kot 300. Seveda, če ugotovimo, da ne
               zagotavljamo normalnih pogojev za te ustanove, potem lahko ugotovimo, da si javna RTV
               ne želi nikakršne konkurence, da želi biti edina na tem področju in to ni dobro.
               Seveda bi lahko obrnili sliko in besede tudi drugače. Če bi imeli sodelovanje, bi
               lahko iz teh centrov prihajale tudi kvalitetne lokalne vsebine, ki bi šle lahko v
               izmenjavo v nekem skupnem programu ali pa bi danes razmišljali o tem, kako dati
               tretji program, ki naj bi prenašal seje državnega zbora, v opravljanje ravno tej
               mreži, ki je povezana v tako imenovano tretjo mrežo. Sam se bom zavzemal za to, da z
               amandmaji dopolnimo ustrezen zakon, da na matičnem odboru dosežemo čim večji konsenz
               in čim boljše dejansko vsebinsko stanje tega zakona, in da zadovoljimo tem potrebam,
               ki sem jih sedaj navajal, kot pereče probleme. Če ne bomo podprli tudi glasa
               regionalnih skupnosti, bomo osiromašili ta javni in medijski prostor do te mere, da v
               bistvu bo ostala resnično samo še ena velika RTV hiša, ki bo lahko, če bo imela tudi
               strokovni svet v taki sestavi, kot ga predlaga zakon, delala resnično tisto kar bo
               hotela. Tudi v tem kontekstu se bom zavzemal, da bo v strokovni smeri...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp98">

               <speaker>PREDSEDNIK MAG. BRANKO GRIMS:</speaker>

               <p>Če zaključite, čas je res že...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp99">

               <speaker>GOSPOD _______:</speaker>

               <p>Samo še ta stavek, gospod predsednik. Tudi v tem kontekstu se bom zavzemal, da bo
               strokovni svet RTV sestavljen tako, da bo zastopan iz širše regijske zasnove cele
               Slovenije. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp100">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Na vrsti je gospod dr. Anton Jeglič, član sveta RTV. Za njim pa bo v
               imenu Mladega foruma socialnih demokratov govoril gospod Luka Juri.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp101">

               <speaker>DR. ANTON JEGLIČ:</speaker>

               <p>Lep pozdrav poslanci, poslanke in vsi udeleženci! Najprej bi rad rekel to, da
               pravzaprav ne nastopam enakopravno z drugimi. Jaz namreč prvega programa televizije
               Slovenija sploh gledati ne smem, razen kadar žene ni doma. Zato moram zmeraj gledati
               POP TV, celo na poročilih. No in vprašam se, zakaj ljudje tako razmišljajo? Zakaj?
               Verjetno zato, ker jim nekaj ni všeč. Kaj jim pa ni všeč? Vidite, to je pa isto
               vprašanje po mojem, na katerega moramo odgovoriti, zakaj je sedaj prišlo do pobude za
               sprejetje novega zakona. Verjetno ne zato, ker je vse v redu pa bi nekdo rad sedaj
               prevzel oblast, ampak zato, ker marsikaj ni tako kot bi si želeli, vsaj za en del
               tistih uporabnikov, bom rekel. In poglejte, če spremljamo te debate, kaj je pa
               najbolj sporno pri tem novem predlogu? Na koncu vse zreducirano, tistih 16 ljudi, ki
               so izvoljeni na drugačen način kot je bilo to doslej. Zakaj je pa to tako pomembno?
               Ampak, kako so izvoljeni ti ljudje? Na predlog gledalcev in poslušalcev programov RTV
               Slovenija, teh 16. ... in fakultet ter društev, zvez, njihovih organizacij, zlasti na
               področju umetnosti, kulture, znanosti in novinarstva. Kaj je tukaj narobe? To, da bi
               sedaj bili lahko predlagani drugi ljudje,  ne isti. Ampak, če bi bili isti, bi bilo vse tako kot je bilo do
               sedaj, popolnoma enako. In danes poslušam ljudi z ene in druge strani in nihče ni
               zadovoljen s tem kar imamo. Vsi poudarjajo, da je treba prenehati s politizacijo in
               zmanjšati. Gospa Širca je celo rekla: Ali boste nehali pritiskati na novinarje in
               urednike? Ja, kdo pa je pritiskal? Ali tale, ki sedajle predlaga, tale minister ali
               kdo drug oziroma mi vsi skupaj, ki smo izvolili prejšnji državni zbor in smo izvolili
               tega. No, verjetno nima smisla o tem nadaljevati razprave, ker se ne bomo nikdar
               poenotili v tem kako sedaj pride do teh 16-ih ljudi. Iz razlogov, ki so evidentni, ki
               nas ločujejo. Ampak reči pa moram tole, različni smo, različne stvari zagovarjamo,
               iste stvari vidimo na različne načine. Kar analizirajmo vsak zase, samo tole debato
               danes, kako različno stvari ocenjujemo in vidimo. Moja prednost je pa ta, da
               verjamem, iskreno, da vsak pove to kar v resnici vidi in čuti. To ni nič čudnega,
               posebno ne v naši družbi. Mi smo imeli 50, 60 let indoktriniranje v šolah, skozi
               medije itn. Ja, ali bomo sedaj koga za to dolžili? Ne, ampak posledice nosimo pa vsi,
               in tisti levi in tisti desni. Vsi smo šli skozi to. Večina se tega sploh ne zaveda.
               Zato moramo več spoštovati tiste, ki drugače mislijo in drugače nastopajo ali pa dati
               vsaj možnost tudi tistemu na drugem bregu, če smem temu reči tako.</p>
               <p>Glede sveta. Marsikaj se mu očita. Glede vodstva, marsikaj se mu očita. No, res je
               samo to, ko sem prišel v svet, sem ugotovil, kot tehnik, ki vidi sisteme, da sem
               prišel v popoln kaos. Ni se dalo dobiti nobenega podatka, nobene informacije. Koliko
               stane ura programa, koliko tega, kaj je z Eutel Sat-om, udrihali smo po gospodu
               Kaduncu, ki je podpisal ali bil udeležen pri temu podpisu. Na koncu smo zaradi tega
               podpisa zlezli iz tistih strašnih milijardnih dolgov, ki jih ne bi nikdar morali
               poplačati. Sedaj se stvari malo spreminjajo. Na enkrat smo uspešno bili ustanova,
               tudi finančno. Tudi zaposleni so si del tega denarja razdelili, ker so bili udeleženi
               na dobičku. Nekateri smo pa poudarjali, da moramo ta sredstva porabiti predvsem za
               spremembo tehnologije in pa za poplačila dolgov. In to se tudi sedaj dogaja,
               rezultati so vidni. Vse kar bi lahko sam zameril predsedniku sveta, gospodu
               Kocijančiču, je to, da pravzaprav niti on niti direktor nista mogla nič spremeniti,
               ker je bil sistem postavljen tako, da je bil kaotičen, in če je bil kaotičen sistem,
               potem še nekoliko usmerjen iz tega ali drugega razloga, potem je najlažje obvladovati
               tak sitem. Najlažje pravim. Motilo me je tudi to, poglejte, in tam je tudi gospod
               Kocijančič nekoliko prizadet. Stavka. Novinarji so si vzeli RTV kot da je to njihov
               inštrument. Jaz jim ne oporekam pravico do stavke, ampak toliko ljudi je v tem
               zavodu, ki bi lahko minimalne informacije nam posredovali na dan, ki je praznik
               demokracije, pa je to bilo preprečeno. Gospoda Kocijančiča sem ponoči, se mi zdi,
               klical, dajmo nekaj narediti, da bo vsaj ta minimum tukaj v javnem servisu
               zagotovljen, pa se ni dalo. Gospod Kocijančič, on je bil previden, dajmo počakati in
               smo čakali toliko časa, da je bilo to mimo in je bilo to nepotrebno. Mi smo ogromno
               problemov videli in jih opozarjali nanje v tem javnem zavodu. Gospod Kocijančič je
               vsakemu dovolil, da je povedal kar je hotel.
               </p>
            </sp>
            <sp xml:id="SDT4-OZKŠIŠ-Javna-001-2005-05-12.sp102">

               <speaker>PREDSEDNIK MAG. BRANKO GRIMS:</speaker>

               <p>Gospod Jeglič, jaz bi prosil, če počasi zaključiti, ker je že precej več kot 5 minut.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp103">

               <speaker>GOSPOD JEGLIČ:</speaker>

               <p>Dobro, potem bom pa jaz strnil svoj predlog v tole.</p>
               <p>Moramo spremeniti vodenje tako, da bo odgovorno in da bo hierarhija odgovornosti
               popolnoma razvidna, določiti pooblastila vodstvu, kriterije za kadrovske menjave in
               preprečiti vsako dvotirnost, sedaj je to bilo tisto, kar je preprečilo boljše delo
               tega zavoda.</p>
               <p>Drugič. Tehnologija, digitalizacija je tisto, kar omogoča vse, kar je navedeno v
               celih tega predloga zakona. Da, postanejo uporabniki aktivni je velika prednost za
               zaposlene in velika prednost za celo družbo. Zakaj? Ker, ima to tako velik impakt na
               celotno našo družbo, ki želi biti nekje v koraku z razvojem tehnologije v svetu. S
               tem, se z mladim kolegom ne morem strinjati, kajti če tega ne naredimo bomo popolnoma
               izpadli iz konkurence, se pravi nobene povezave v zelo kratkem več ne bo in tega se v
               tem zavodu, hvala bogu, zaveda, ne samo tehnika, ki ima načrte pripravljene in se
               zaveda širine problema, tudi vodstvo, ki mora skrbeti za izobraževanje ljudi, da bodo
               znali to sploh uporabljati.</p>
               <p>Drugo. V takem kaosu bi bilo neskončno ugodno, če bi ustanova sprejela 9001 standard
               upravljanja kakovosti. Ko smo to pregledali je bilo seveda zavrnjeno, češ da nikjer v
               svetu tega ni, ker to ni primerno za tovrstne ustanove. Lansko leto smo pa dobili
               standard BC 9001 ...<stage>/Nerazumljivo./</stage>... 2003, ki je predel ta standard 9001 prav za
               tovrstne ustanove. Tam je notri vse, o čemer smo se pogovarjali.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp104">

               <speaker>PREDSEDNIK MAG. BRANKO GRIMS:</speaker>

               <p>Gospod Jeglič, jaz bi lepo prosil, če končate, sedaj je pa res že 10 minut.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp105">

               <speaker>GOSPOD JEGLIČ:</speaker>

               <p>Tudi ombudsman je previden, ker nekdo mora pa skrbeti za to, da se stvari res tudi v
               praksi uresničujejo. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp106">

               <speaker>PREDSEDNIK MAG. BRANKO GRIMS:</speaker>

               <p>Hvala lepa. Na vrsti je gospod Luka Jurij, za njim pa je na vrsti gospa Eva Irgl.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp107">

               <speaker>LUKA JURIJ:</speaker>

               <p>Najlepša hvala, lep pozdrav. Vsaka vlada, jasno je, da si želi, da bi ji bili mediji
               naklonjeni, zato si tudi truditi se predstaviti v čim boljši luči, pripravlja piar
               strategije, novinarje vabi ne le na tiskovne konference, ampak tudi na sprejeme in
               neformalne prijateljske pogovore. Dogaja se tudi, da preko postavljenih pravil igre
               poskuša svoje ljudi postaviti na vodilna mesta uprav medijskih hiš, med tem je seveda
               najbolj na udaru javna televizija, to se dogaja in ni samo primer te vladne koalicije
               in tudi ni primer samo Slovenije seveda. Vendar, kaj pa, če bi vlada hotela
               spremeniti pravila igre, torej, ne da bi s temi pravili spreminjala zadeve, ampak
               enostavno spremenila pravila igre. Ne glede na vse to je prav, da pravila igre
               ostanejo enaka, teh se ne spreminja sploh pa, ko igra že teče. Tako, kot v nogometu
               ne more ekipa, ki vodi kar v sredini tekme zahtevati, da bo zmaga kar na enkrat
               veljala šest in ne samo tri točke, tako ne moremo oziroma ne bi smela politična
               opcija, ki je trenutno na oblasti spreminjati zakon, ki je temeljno pravilo RTV
               Slovenija. Dobro, eno je seveda legitimnost, drugo pa legalnost, o tem smo že večkrat
               slišali v tej dvorani in vladna koalicija ima pač svoje vzvode, da v državnem zboru
               izsili glasovanje svojega zakona o RTV Sloveniji. Torej,  enostranska vsebinska sprememba, enostranska vsebinska
               sprememba, manjši popravke bi lahko razumeli, zakona o RTV Sloveniji je najbrž
               nelegitimna, prav pa je, da ne glede na to sedaj poskusimo razumeti ali gre v primeru
               predloga zakona RTV Slovenije, ki ga je predlagala sedanja vladna koalicija za
               enostransko vsebinsko spremembo ali pa za manjši tehnični popravek oziroma za
               spremembo, ki uživa podporo, ker konec koncev, če bi vsebinska sprememba uživala
               podpora celotnega političnega prostora bi bila seveda sprejemljiva. Pri svoji
               spremembi na primer vlada izhaja iz dejstva, da je dosedanji kooperativni sistem, s
               katerim se vodi RTV Slovenija in da ga gre spremeniti, želi torej spremeniti način, s
               katerim se bo sestavljajo vodstvo RTV Slovenije, torej ne gre le za manjši tehnični
               popravek in to je le eden seveda kot vemo od predlogov tega zakona. Gre torej za
               vsebinsko spremembo, za kar bi bilo prav, da bi ta uživala vsestransko politično
               podporo, prav bi bilo tako. Če pogledamo vladno izhodišče, to je na miru, da se
               spremeni sedaj veljavni kooperativni sistem vodenja RTV Slovenija, torej sedanji
               sistem z zakonom določa organizacije, ki kot predstavnice dela družbe lahko imenujejo
               svoje predstavnike v svetu RTV se lahko strinjamo, da bi bilo to prav izboljšati
               oziroma spremeniti. Želimo si sistem, ki bi ponudil več demokratičnosti, kooperativni
               to ni največje zagotovilo, da to demokratičnost imamo. Torej, želimo si sistem, ki bi
               razširil krog ljudi, ki odloča o vodilnih na RTV Slovenija, to lahko dosežemo tako,
               da vključimo še druge organizacije iz družbenega življenja v proces določanja in
               določanja RTV Slovenija, sveta RTV. S tem pa, da bi državni zbor dejansko samovoljo
               določil večino članov sveta RTV Slovenije, kar dejansko pomeni, da želi trenutna
               koalicija sama določiti, kdo bo v vodstvu javne televizije, te demokratičnosti ne
               bomo dosegli, ne bomo jo dosegli zato, ker ne bomo predstavljali celotne družbene
               sfere. Bomo povzročili enostransko...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp108">

               <speaker>PREDSEDNIK MAG. BRANKO GRIMS:</speaker>

               <p>Čas je že močno prekoračen, jaz bi prosil, če lahko zaokrožite pa zaključite.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp109">

               <speaker>LUKA JURIJ:</speaker>

               <p>Bom se potrudil, iskreno potrudil. Torej, povzročili bomo enostransko politizacijo
               naše javne televizije. Vladna koalicija torej želi narediti nekaj podobnega, kot že,
               če bi ena od tistih dveh nogometnih ekip, o katerih smo prej govorili zahtevala, da
               je njen trener tudi njen sodnik tekme, kar pa je seveda nesmiselno. Vladna koalicija
               želi uvesti sistem, ki velja v nekaterih drugih evropskih državah in ki se izkazuje
               kot neprimeren, podoben sistem na primer velja v Italiji, kjer javno televizijo raje
               vodi petčlanski upravni svet, njihove člane pa določa parlament. Hitreje govorim,
               tako da bom končal, takoj. Rezultat ni le politično enostranski, ampak tudi slabši
               program, slabši program, ki je brez dolgoročne vizije, saj vsaka strategija velja le
               do naslednjih volitev oziroma do naslednje zamenjave oblasti. Ne prezrimo, da je po
               oceni organizacije, dopisniki brez meja ...<stage>/Nerazumljivo./</stage>... Italija po svobodi
               medijev na 53 mestu za Bolgarijo in Namibijo, Slovenija pa sedaj na 14-em mestu pred
               Švico, pred ZDA in tudi pred Veliko Britanijo glede na to, da je bilo prej govora o
               BBC, kajti želimo tudi mi na lestvici svobode in neodvisnosti medijev zdrsniti nazaj,
               v redu, prenovimo zakon o RTV Sloveniji, vendar če se gremo temeljite vsebinske
               prenove naj bo ta vsestransko sprejeta, naj bo dejanski korak v bolje in večjo
               demokratičnost javne televizije. Oblikovanje takšne reforme...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp110">

               <speaker>PREDSEDNIK MAG. BRANKO GRIMS:</speaker>

               <p>Gospod Jurij, če dovolite, čas je pa sedaj že res dvojno prekoračen, jaz bi prosil,
               da zaključite.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp111">

               <speaker>LUKA JURIJ:</speaker>

               <p>Torej, vabim vas in vse, to je bil tudi zaključek, da se več potrudite, vzamete malo
               več političnega poguma in poskusite oblikovati zakon, ki bo dosegel vsaj malo več kot
               nekaj čez 50 glasov v državnem zboru. Hvala.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp112">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Eva Irgl, za njo je na vrsti gospod Vinko Vodopivec.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp113">

               <speaker>EVA IRGL:</speaker>

               <p>Najlepša hvala za besedo. Prav lepo pozdravljam gospoda ministra in seveda vse ostale
               prisotne.</p>
               <p>Do sedaj sem poslušala vaše razprave o radioteleviziji. Če se pa ne motim, nisem slišala, da bi se kdo dotaknil
               naslednje teme oziroma vprašanja. Sama sem kot lahko veste, kar nekaj let delala na
               televiziji kot honorarna sodelavka. Kar pa pomeni, da nisem imela pogodbe, ki bi mi
               zagotavljal socialno varnost, imela sem sicer avtorsko pogodbo, ki pa ne zagotavlja
               nikakršne varnosti v primeru bolezni ali pa porodniške. Te pogodbe na osnovi katerih
               dela, to moramo priznati kar precej oziroma kar veliko ustvarjalcev tako zabavnega
               kot kulturnega, pa tudi informativnega programa imajo še eno slabost. In sicer nimaš
               namreč nikakršne pravice izraziti svoje lastno mnenje. Kot ustvarjalec na avtorski
               pogodbi si lahko ob izražanju mnenj, ki niso v skladu s tvojim nadrejenim praktično
               na cesti in brez kakršnega koli pravnega varstva, saj ga avtorska pogodba nikoli ni
               in ga tudi ne jamči. Zato so o tistih, ki program ustvarjajo na osnovi takšnih pogodb
               nikoli ne govori. Sama oziroma sami pa si zaradi socialne stiske, ki jih je prisilila
               v to, da so sprejeli takšne pogoje, tudi nikoli ne upajo spregovoriti. Nov zakon mora
               jasno določiti odgovornosti, tudi za stanje pogodb, ki so v prej kot vredne javne
               radiotelevizije, ki bi morala biti zgled drugim komercialnim televizijam oziroma
               ostalim medijem. Tudi na področju pravne in socialne varnosti svojih ustvarjalcev
               programa. Tukaj govorim predvsem o novinarjih in seveda tistih, ki še oblikujejo
               program radiatelevizije. Nov zakon je vsekakor potreben in prepričana sem, da bo
               današnja razprava pripomogla tudi k temu, da bo zakon boljši. In verjemite mi, da se
               bom tudi sama, če ne zaradi drugega kot nekdanja sodelavka na radioteleviziji
               prizadevala, da se bodo konstruktivne pripombe, ki bodo danes tukaj izražene tudi v
               novem zakonu upoštevale. Še enkrat pa opozarjam, da televizijske programe ustvarjajo
               zelo kvalitetni sodelavci. Sama sem hvala bogu imela to možnost, da sem lahko
               sodelovala z njimi in sem ponosna na to. Vendar pa žal imajo zaradi neurejenih razmer
               pogodbe, ki jim ne jamčijo finančne neodvisnosti, ki pa je ustvarjalce vsebin javne
               radiotelevizije še kako potrebujejo. Najlepša hvala.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp114">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Besedo ima gospod Vinko Vodpivec, za njim je na vrsti gospod Štefan
               Kušar.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp115">

               <speaker>VINKO VODOPIVEC:</speaker>

               <p>Hvala lepa. Sem dolgoletni predsednik združenja za demokratizacijo javnih glasil in
               pa civilne družbe za demokracijo in pravno državo, dveh resnično neodvisnih civilnih
               družb in ne, kakor je bilo danes toliko govora o razno raznih korporativnih družb, ki
               so se delno predstavile same, še več pa so imele zagovornikov. Kot dolgoletni
               predsednik zelo dobro poznam razmere v našem medijskem prostoru, ki je izrazito
               enostranski in pristranski. Značilno je, da izjav društva sploh nočejo objaviti,
               izjemoma pa objavijo le pod mojim, pogodbe o oceni okoli 5% prispevkov, pa še to
               praviloma le v pismih bralcev. Podobno je z glavnimi televizijskimi hišami, ki so
               ravno tako pristranske in izrazito kapitalsko odvisne. Značilno za narodno
               televizijo, da še pridejo morda na medijski dogodek, vendar zaman pričakujete, da
               bodo novico tudi objavili. Tako imaš občutek, da so ljudje prisluškovalnega aparata
               velika klana. Na letošnji razpravi državnega sveta sem imel uvodno predavanje
               temeljni problemi obveščanja v državi Sloveniji, ki ga tudi prilagam. V njem sem
               navedel osem razlogov, ki jih daje bistvo javnega obveščanja in sicer pluralizem
               medijskega prostora, ustrezno obveščanje, izpolnjevanje pravic in zahtev moralnega
               javnega reda in splošna blaginja demokratični družbi, zgolj mladine, oblikovanje
               kritičnega, pozitivnega in kulturnega javnega mnenja, zaščito družine, starševstva in
               otrok, ustrezno medijsko podporo civilni družbi in na koncu zgolj za informativno
               družbo. Predlagam tudi neobjavljeni prispevek v Delu na temo enostranskega medijskega
               prostora in zakona o RTV. Torej, Delo praktično sploh ne objavlja, kritičnih
               prispevkov seveda.</p>
               <p>Na včerajšnjem zboru za republiko pa ravno tako, danes se je pokazalo izrazito
               razhajanje med strokovno in splošno javnostjo ter med nekaterimi časnikarji ter
               profesorji fakultete za družbene vede. Nedvomno se je izkazalo, da tista skupina, ki
               v celoti nasprotuje zakonu tudi zavrača spremembe sedanjega enoumnega medijskega
               prostora, to se je nedvoumno pokazalo, odveč je še kaj dodati tukaj k temu. Moram pa poudariti eno reč,
               nasprotniki zakona so podajali podatke o mnenjih evropske zveze glede stanja medijev
               v vzhodnih evropskih državah. Treba je opozoriti, da so prav ti podatki za državo
               Slovenijo v velikem delu napačni ali celo lažni. Stojim za tem, saj jih je dala naša
               prejšnja oblast, ki je skoraj v celoti obvladovala glavne medije. Tradicijski klan je
               sicer izgubil politično oblast, zato pa je moral ... gospodarsko moč in zlasti medije
               in z njimi še vedno ustvarja enoumsko in pristransko javno mnenje. Medij obvladujejo
               s šolanjem, z javnim mnenjem, ki ga zopet ustvarja medije, zlasti pa jih obvladuje s
               pomočjo kapitala. Torej odveč je povedati, da podpiram zakon, s tem da verjetno so
               res potrebni še kakšni manjši popravki in dajem tudi nekatere predloge.</p>
               <p>Predvideni svet RTV je preobširen in ga sestavlja največ 15 članov od tega pet
               notranjih, to je bil danes predlog od televizije, mislim, da je tretjina teh, torej
               lastnih delavcev, bi kar morala biti. Drugič, svet RTV naj imenuje le glavnega
               direktorja, ki naj sam izbere uspešno ekipo, ni treba da daje še soglasje na ostale,
               saj je direktor tisti, ki mora odgovarjati za poslovanje zavoda. Tako imenovana večja
               papirna pooblastila direktorju ne izboljšuje niti ekonomskega poslovanja, niti
               programske in izvedbene učinkovitosti. Svet mora od glavnega direktorja zahtevati
               stalno poročanje in rezultate celotnega zavoda RTV in ga odstraniti oziroma odstaviti
               takoj, ko zaznan njegovo premajhno učinkovitost. Seveda je treba to primerno
               pokazati.</p>
               <p>In še ena reč, ki se tiče RTV. RTV naj vpelje zunanjo pluralnost, to imajo v Evropi
               veliko takih primerov, da bodo imele vse najpomembnejše skupine zagotovljen dostop do
               javnega medijskega prostora in to z novinarsko, časovno in finančno zagotovljenim
               delovanjem. Tukaj bi povedal še nekaj o časopisu. To sicer ni čisto tema, nujno je
               treba zagotoviti sklad za...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp116">

               <speaker>PREDSEDNIK MAG. BRANKO GRIMS:</speaker>

               <p>Jaz bi vas prosil, da se omejite na temo, pa še čas bo potekel, oziroma vam je
               že...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp117">

               <speaker>VINKO VODOPIVEC:</speaker>

               <p>... medijski pluralnosti, tukaj je na eni strani smo rekli te lokalni mediji, ki
               imajo poseben pomen in pa za izboljšanje pluralnosti v časopisnih hišah. Hvala lepa.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp118">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Štefan Kušar, ki bo govoril v imenu Nacionalnega sveta
               invalidskih organizacij Slovenije. Za njim pa je na vrsti gospod Doro Hvalica.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp119">

               <speaker>ŠTEFAN KUŠAR:</speaker>

               <p>Spoštovani predsednik, gospod Grims, spoštovani minister za kulturo gospod Simoniti,
               spoštovane poslanke in poslanci, ter preostali gostje in gostje.</p>
               <p>Moja razprava kot glavnega tajnika nacionalnega sveta invalidskih organizacij
               Slovenije precej velike organizirane skupine civilne družbe bo vsebinsko vezana na 2.
               in 6. vprašanje iz vabila za današnjo javno razpravo. Posebej na 5., 6. in 18. člen
               predloga zakona o radioteleviziji. Želim poudariti, da namen moje razprave ni ocena
               ali je nov zakon o radioteleviziji potreben ali ne, o tem so kompetentno razpravljali
               moje predhodnice in predhodniki. Dovolite mi, da uvodoma predstavim nekaj dejstev, v
               nacionalni svet invalidskih organizacij Slovenije je vključenih 14 od 15
               reprezentativnih invalidskih organizacij v Sloveniji, ter dve invalidski
               organizaciji, ki delujeta na državni ravni. V kratkem se bosta pridružili še dve
               invalidski organizaciji. Tako je v teh 18-ih invalidskih organizacijah združeno preko
               230 lokalnih društev, invalidskih društev in preko 100 tisoč individualnih invalidov.
               Na osnovi 100 letne izkušnje organiziranja invalidov lahko trdimo, da je z njimi
               socialno povezanih vsaj še trikratno število svojcev. Velikost slovenske populacije
               invalidov je sorazmerno primerljiva z velikostjo te populacije v Evropski uniji.
               Njena velikost in prav posebej ... sta razloga, zaradi katerih je invalidska
               problematika vidno omenjena v novi ustavni pogodbi Evropske unije, evropski socialni
               listini Sveta Evrope in dokumentih evropskega invalidskega foruma, ki je
               reprezentativna, nevladna organizacija za invalide v Evropski uniji  in katerega polnopravni član je tudi
               nacionalni svet. Nenazadnje je ta vsebina omenjena tudi v slovenski ustavi.</p>
               <p>Naše dosedanje izkušnje pri obravnavi invalidov in njihove socialne problematike v
               programih radiotelevizije Slovenija je, da je bila večina pripravljenih in
               objavljenih prispevkov o invalidih v nasprotju s tensko <stage>(?)</stage> deklaracijo, z naslovom
               Mediji in invalidi, ki jo je pripravil evropski invalidski forum, in ki so jo
               oblikovali novinarji in ustvarjalci evropskih medijskih hiš.</p>
               <p>V 5. členu so navedena različna področja, ki naj bi jim javni zavod posvečal posebno
               pozornost. Med zelo širokim spektrom vsebin nismo zasledili nikjer problematike, ki
               zadeva invalide in invalidsko varstvo. Seveda smo bili veseli, da ste v zadnji
               alineji predvideli tudi posebej prilagojeno tehniko za gluho in slepo populacijo
               invalidov. Žal je to res skupina invalidov, ki ima velike težave pri komunikaciji.
               Vendar smo prepričani, da bi bilo potrebno posebno pozornost posvetiti invalidom in
               invalidnosti na splošno.</p>
               <p>Slovenski invalidi se zaradi nepoznavanja javnosti še vedno srečujemo s
               stereotipnimi predstavami o invalidih, kar otežuje vsakdanje življenje invalidov pri
               dostopnosti, transportu, zaposlovanju, izobraževanju in tako naprej.</p>
               <p>Prepričani smo, da bi bilo potrebno dodati posebno alinejo 5. člena, s sledečim
               tekstom, da se posebno pozornost posveti invalidom in z njimi povezanimi vsebinami v
               skladu s tensko <stage>(?)</stage> deklaracijo evropskega invalidksega foruma, Mediji in
               invalidi.</p>
               <p>V četrti alineji 6. člena so navedeni nediskriminacijski razlogi. Nediskriminaciji
               je v sodobnem svetu posvečeno zelo veliko pozornosti. Lansko leto je državni zbor
               Republike Slovenije 15. junija dopolnil slovensko ustavo v 14. členu. Trenutno v
               Združenih narodih pripravljajo posebno konvencijo o nediskriminaciji invalidov.
               Evropski invalidski forum je pripravil posebno besedilo direktive, ki jo je evropska
               komisija že obravnavala in ima naslov Nediskriminacija invalidov.</p>
               <p>Želimo samo opozoriti, da so invalidi v Sloveniji, tako kot invalidi po vsem svetu
               zelo ranljiva skupina sodržavljanov, ki potrebujejo posebno zaščito, pozornost in
               tudi formalno podporo, da bi imeli enake možnosti kot drugi državljani. In omemba
               prepovedi propagiranja diskriminacije invalidov v četrti alineji 6. člena bi bila
               seveda uskladitev s svetovnimi in evropskimi trendi.</p>
               <p>Še zadnji člen. Najtežje pa nas je presenetila izguba izrecno omenjenega
               predstavnika nacionalnega sveta invalidskih organizacij Slovenije v programskem svetu
               radiotelevizije v 18. členu predloga zakona. Takšen predstavnik je po našem mnenju
               formalno zagotovilo za uresničevanje prvih dveh vsebin. Verjamemo, da je še veliko
               drugih pomembnih organiziranih skupin civilne družbe. Iz objektivnih razlogov,
               socialnih, bioloških in medicinskih razlogov, pa enostavno ne moremo in ne smemo
               enačiti invalide z drugimi osebami v civilni družbi. Invalide je potrebno obravnavati
               drugače. Potrebno jim je nuditi dodatno podporo, prilagoditve in seveda tudi formalne
               možnosti za izražanje njihovih težav in vsebin, da bi šele na tej osnovi postali
               enakopravni.</p>
               <p>Ta potencialna izguba, v primerjavi s sedaj veljavnim zakonom o RTV Slovenija pa nas
               preseneča še toliko bolj, ker invalidi niso amorfna skupina državljanov, temveč imamo
               svoje reprezentativne invalidske organizacije, v skladu z zakonom o invalidskih
               organizacijah. In tako tudi pravno osnovo za imenovanje svojih predstavnikov.</p>
               <p>V skladu z 18. členom zakona o invalidskih organizacijah imajo reprezentativne
               invalidske organizacije vlogo, da predstavljajo in zastopajo invalide in njihove
               interese ter v skladu s predpisi predlagajo predstavnike invalidov.</p>
               <p>Spoštovani gostje, spoštovani gospod minister. Predlog predpisa je pred vami na
               mizi. Vse naše amandmaje smo že pisno posredovali, posredovali pa jih bomo tudi vsem
               poslanskim skupinam državnega zbora.</p>
               <p>Dovolite, da končam optimistično. Upamo, da boste sledili sodobnim civilizacijskim
               trendom v Evropski uniji na področju invalidske politike, ki je oprta na načelo
               ničesar o invalidih brez invalidov.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp120">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Besedo ima gospod Doro Hvalica, predstavnik sindikata Glosa in pa
               tudi član sveta RTV.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp121">

               <speaker>DORO HVALICA:</speaker>

               <p>Dober dan. Hvala lepa. Kar nekaj podatkov napačnih. Predsednik sindikata Glosa že,
               ampak sindikat Glosa na to današnje srečanje ni bil povabljen. Bil sem svoj čas član
               sveta RTV, polovico mandata, pa me je po nekaj svobodomiselnih poizkusih baza, ki me
               je tja delegirala, odslovila in me zamenjala z radikalnim levičarjem.</p>
               <p>Tukaj bi želel biti kot član državnega sveta, pa le ta tudi ni bil povabljen. Med
               tistimi, ki so dobili vabilo v vednost, pa vendarle je.</p>
               <p>Kot občan torej, kot
               poslušalec, gledalec, zaljubljenec v kulturo bi se rad lotil tega zakona prav s tega
               vidika, ker razumem RTV Slovenijo kot osrednjo kulturno institucijo. To kar marsikje
               tudi piše.</p>
               <p>Priča smo pač nekemu procesu vdora politike v javne institucije. Ampak procesov, ne
               začetkov procesa. Procesu, ki traja že kar dolgo. In moje prvo sporočilo je, jaz sem
               tega predloga zakona vesel. Zdi se mi dovolj dober, ne najboljši, ampak zagotovo
               boljši od tistega, ki bi utegnil veljati za ta zavod, če je res osrednja kulturna
               institucija. Mi imamo namreč zakon, ki nosi naslov Zakon o uveljavljanju javnega
               interesa na področju kulture, ki velja, seveda naj bi veljal za vse javne zavode na
               področju kulture, to kar RTV je, ki je bil sprejet leta 2002. Na pobudo protagonistov
               današnje opozicije, ki je danes, ko sem nekatere matere in očete tega zakona
               poslušal, uporabljal isto izrazje kot sem ga jaz takrat, ko sem se kot edini v imenu
               sindikata Glosa silovito upiral temu zakonu. Zakonu o uveljavljanju javnega interesa
               za kulturo, ki je začel proces vdora politike v kulturo.</p>
               <p>Zakaj to trdim? Zato ker... In zakaj se veselim tega zakona? Ker je bistveno manj
               tog, manj omejevalen in tako dalje, kot tisti, o katerem govorim. Kajti če bi zakon o
               uveljavljanju javnega interesa za kulturo v tistem delu, ki govori o javnih zavodih,
               veljal za RTV Slovenijo, bi se zgodilo tole, dvopičje. Prvič. Direktorja bi imenovala
               vlada Republike Slovenije. Vse člane sveta zavoda bi imenovala vlada Republike
               Slovenije. Ali naj nadaljujem? Poglejte zakon. Po tem zakonu si je takratna vladajoča
               koalicija privoščila to, da je odločala, da je vplivala in odločala o vsem, o vsem na
               področju kulture. O osrednjih kulturnih institucijah. Saj najbrž poznate zgodbe o
               tem, recimo da v Drami ni v svetu zavoda nobenega igralca, nobenega dramaturga,
               nobenega režiserja in tako dalje. Ampak neka skupina ljudi, ki jih je imenovala vlada
               Republike Slovenije, oziroma ministrstvo za kulturo. In to velja za vse kulturne
               institucije. Seveda obstajajo tudi programski sveti v teh institucijah. Poglejte v
               zakon in preberite njihove kompetence, ki jih ni. Po zakonu o uveljavljanju javnega
               interesa za kulturo ima vse kompetence direktor, omejene kompetence svet zavoda, in
               nikakršnih kompetenc programski svet. Ta zakon, ki želi urejati zadeve na področju
               RTV-ja, je prava blagodat v primerjavi s tistim, ki ureja ta trenutek kulturne
               razmere na slovenskem. Pa nikar ne mislite, da je ta prekrasen. Ampak neprimerno
               boljši.</p>
               <p>Jaz tudi ne vidim razlogov, da bi se ga loteval na način, kot se ga lotevajo še
               nekateri, ker mislim, ker se imam za političnega realista, in ta zakon bo sprejet, ta zakon bo zaživel,
               ker je pred njim druga obravnava, in če poznam postopke, so vsa velika razmišljanja o
               tem odveč. In zato bom skušal v dveh minutah pojasniti še, kaj se mi pa zdi, da bi v
               tem zakonu bilo treba spremeniti, da bi bil še boljši oziroma, da bi vsaj približno
               lahko bil tisto kar mnogi želite ali želimo, da bi bil. Zagotovo, to je moja
               obsedenost, zagotovo je med, v nalogah novinarjev, koliko besed v njih, med nalogami
               novinarjev bi zagotovo se našla tudi kakšna alinea lahko, ki bi pomenila skrb za
               slovenski jezik, pa je ni, pa predlagam, da jo predlagatelj zakona vnese. Potem
               predlagam, da v 11. členu - prepoved verske propagande, uravnoteži s prepovedjo
               politične propagande, ker je sedaj očitna krivična razlika. Predlagam, namreč, da med
               versko propagando ne šteje samo plačan oglas verske skupnosti. Teh tako ni, kolikor
               vem, ampak da štejejo tja tudi tiste oddaje, ki vnašajo prekrito propagando za take
               ali drugačne verske skupnosti. Tega je pa bistveno več. Potem predlagam, da v 17.
               členu zmanjšamo število tistih, ki jih imenuje državni zbor, zlasti zato, ker trdi,
               da bodo zgolj in samo najboljši predstavniki civilne sfere. Če kdo v parlamentarnem
               sistemu slovenskem, je državni svet tisti, ki je stičišče, srečališče, spodbudnik,
               povezovalec, tisti ki artikulira mnenje civilne družbe in tako dalje...</p>
            </sp>
            <sp xml:id="SDT4-OZKŠIŠ-Javna-001-2005-05-12.sp122">

               <speaker>PREDSEDNIK MAG. BRANKO GRIMS:</speaker>

               <p>Gospod Hvalica, tudi tiste dodatne dve minute sem še dovolil, pa že prej ste močno
               prekoračili čas, sedaj pa lepo prosim, zaokrožite misel in zaključite. Je še kar
               nekaj prijavljenih.</p>
               <p>Hvala. Besedo dajem gospodu Marcelu Buhu, za njim pa ima besedo gospod Boris
               Šuštaršič.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp123">

               <speaker>MARCEL BUH:</speaker>

               <p>Oglašam se na amandma, ki ga je že vložil poslanec Prijatelj. Gre za lokalne,
               regionalne RTV postaje posebnega pomena, ki so bile z odločbo ustavnega sodišča
               razveljavljeni slavni 82. člen in sicer na podlagi 39. člena ustave. Mogoče vsem ni
               znano, pa je zelo kratko, če ga lahko preberem. Zagotovljena je svoboda izražanja,
               misli, govora in javnega nastopanja, tiska in drugih oblik javnega obveščanja,
               izražanja. Vsakdo lahko svobodno izbira, sprejema in širi vesti in mnenja. In drugi
               odstavek, vsakdo ima pravico dobiti informacijo javnega značaja za katero ima v
               zakonu utemeljen pravni interes, razen v primerih, ki določa zakon. Mogoče, ne
               razumem, da se je ustavno sodišče na to sklicevalo, namreč če ima vsako pravico,
               potem imajo verjetno tudi to ustavno pravico lokalne, regionalne radijske in TV
               postaje posebnega pomena. Namreč zelo važno je ta, posebnega pomena, ker to je v
               zakonu o medijih resnično posebnega pomena in zakonodajalec zakona o medijih je
               posebni pomen teh radijskih in televizijskih postaj celo bil tako strog do njih, bolj kot od RTV
               Slovenije, če govorimo o 98. členu zakona o medijih, ima RTV Slovenija v času izven
               časa 28 do 23 ure, tam je prepoved možnosti TV prodaje, lokalne in regionalne
               televizije in radijske postaje posebnega pomena pa v 6. točki tega 98. člena prodaja,
               radijskih in televizijskih programi iz prejšnjega odstavka ni dovoljena. To se pravi,
               bolj resno je verjetno vzel, da ne bi bilo komercializacije in s tem je tudi izrazil,
               da pravzaprav te, posebnega pomena izražajo tudi programe javnega pomena. Seveda
               javnega pomena, saj nam zakon določa, da mora imeti vsak dan v programu, moramo imeti
               vsak dan v programu informativni in kulturni program in potem eden od treh programov.
               In seveda se ga moramo držati. Imamo tudi moratorij, monitori, ki pregleduje ali se
               držimo teh vsebin. Primer bom povedal, bom povedal lahko samo za tisto televizijo, ki
               jo zastopam, TV Primorska. Prenos polnočnice je javnega pomena. To smo ga naredili.
               Prenos proslave iz Ajdovščine, ki jih RTV Slovenija ni, smo prenose v tretjo mrežo,
               naredili smo veliko javnih, bolj javnih kot jih je opazila tudi RTV Slovenija, med
               drugim v času papeževe smrti, zelo zelo dobrega intervjuja z bivšima veleposlanikoma,
               eden še iz časov Jugoslavije, Slovenije v Vatikanu, ki sta govorila o papežu, ki sta
               ga osebno poznala in celo ta dva intervjuja sem ponudil RTV Slovenija brezplačno
               seveda, da bi predvajala. Vzeli so kaseto pa ga predvajali niso.</p>
               <p>In sedaj glede financiranja. Te televizije in radijske postaje, ki jim zakon določa
               programske vsebine in se mora ravnati, potrebujejo sredstva. Gospod predsednik
               obljublja in tudi minister obljublja, da bo to zajeto v zakonu o medijih. Osebno
               lahko, osebno verjamem ministru in verjamem predsedniku, ne verjamem pa kasneje, ko
               bo to v zakonu, da bodo ta sredstva, ki bodo določena, razpoložljiva. Namreč že ta
               zakon v svojem 149. členu zakon o medijih in v svojem 162. členu, ko govori o
               avdiovizualnih medijih, določa, kar je redkost v zakonih, ampak določa 300 in 400
               milijonov. To sta dve postavki, vendar ima ministrstvo za kulturo na razpolago
               polovico ali manj od tega in ni kriv minister. Nekdo deli ta sredstva. In ne bomo
               morali očitati ministru ali predsedniku, ki zagotavljata, da bo to v zakonu ..., bomo
               rekli <q>"pošteno ste mislili, v zakonu je, vendar denarja ne bo"</q>. In zato je to
               nezaupanje. In da končam, na zadnji seji nekega združenja teh lokalnih, radijskih in
               televizijskih postaj, prosim vas, poudarjam, ne zaradi političnosti, ampak zaradi
               tega, ker te RTV postaje rabijo sredstva za programe, rabijo sredstva za programe
               lokalnim prebivalcem, ki jih zanimajo tudi vodovodi, ceste itn. in ne samo Irak in
               Iran, so sklenili, da če zakonodajalec ne bo upošteval, da bi vložil,  vloženi amandma, da bo prisiljen
               iti v predzakonodajni referendum in vprašati, ne Ljubljančane, ne prestolnico, ampak
               lokalne okoli ali so za to, da se črta iz kar je prispevka tudi za program RTV
               Slovenija. In če dovolite na TV Primorki so bili današnji poslanci, sedanji poslanci
               iz Primorske in kje so nabirali glasove takrat, ko so bila soočenja? Na TV Primorki.
               In verjetno tisti, ki prihajajo iz celjske in ostale regije na tisti lokalni postaji
               v VTV-ju ali na novomeščani. Verjetno so te televizije potrebne, tudi iz političnega,
               na konec koncev, ker tam jih poslušajo poslušalci in gledalci. Če bo prišlo do tega
               predhodnega zakonodajnega referenduma, potem pa je tudi sklep ne več 3, ampak 5%.
               Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp124">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Besedo ima gospod Boris Šušteršič, za njim pa ima besedo gospod Marjan
               Cerar.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp125">

               <speaker>BORIS ŠUŠTERŠIČ:</speaker>

               <p>Hvala lepa za besedo. Spoštovani predsednik Grims, spoštovani minister, spoštovani
               udeleženci te javne razprave! Ker je predstavnik invalidov že podal predlog o tem
               kako naj se ohrani identiteta invalidov v nadaljnjem vzor RTV Ljubljana bi se omejil
               zgolj na pobudo, da bi v končnem oblikovanju tega zakona posvetili nekoliko več
               pozornosti oblikovanju oziroma uveljavljanju poklicnih meril in načel novinarske
               etike v programih RTV Slovenija. RTV Slovenija je sicer edina večja medijska hiša
               oziroma kar edina medijska hiša, ki ima v Sloveniji tak kodeks sprejet maja junija
               2000. Vendar pa to ne pomeni, da se ne pojavljajo problemi v odnosih do invalidov iz
               tega vidika. V tem kodeksu je na strani 63 obrazložen odnos invalidov in se s temi
               načeli izrecno strinjamo, vendar pa žal vedno niso uveljavljena. Zlasti v
               informativnih programih se je večkrat ponovila želzna logika, da je novinar, ko je
               poročal o različnih dogodkih nekako v podtonu razložil poslušalcem oziroma gledalcem,
               da se slovenski invalidi med seboj prepiramo, kar nima nobenega stvarnega ozadja,
               kajti v nacionalnem svetu invalidskih organizacij že desetletja gojimo zelo zgledno
               kulturo medsebojnega sodelovanja in smo pač žrtve napadov manjše skupine invalidov.</p>
               <p>Na koncu bi še omenil, da bi bilo tudi vredno izoblikovati mehanizem kako se podaja
               ugovor na podano informacijo, kako se izvede popravek te informacije ali seveda da
               lahko kdorkoli že, kot državljan ali kakšna skupina, ki izraža svoje interese,
               seveda, odpre v spremenjeni obliki tudi polemično razpravo. Mi invalidi imamo v tem v
               zadnjih letih izredno velike težave. Največ kar smo dosegli smo dosegli parcialne
               zaustavitve kakšnega medijskega obračunavanja. In ta predlog utemeljujem tudi s tem,
               da smo trenutno v taki zadregi, da konkretno razmišljamo ali to vprašanje v nekaterih
               slovenskih medijskih hišah odpremo tudi pred inštitucijami EU. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp126">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Besedo ima gospod Marjan Cerar, za njim pa ima besedo gospa Irma Benko.
           </p>
            </sp>
            <sp xml:id="SDT4-OZKŠIŠ-Javna-001-2005-05-12.sp127">

               <speaker>MARJAN CERAR:</speaker>

               <p>Spoštovani! Govorim kot zainteresirani poslušalec in gledalec naše RTV Slovenija in
               člene ter mnenja, ki jih bom citiral povzemam po jutranjem posnetku internetne
               predstavitve tega zakona.</p>
               <p>Stil bom izbral po Gregi Repovžu, spoštovanemu predsedniku Društva novinarjev
               Slovenije in bom začel z 10 tezami. Je res, da se z velikimi težavami rešujemo iz
               komunizma, je pa tudi res, da <q>"agit prop"</q> na RTV Slovenija deluje nemoteno dalje. Je
               res, da imamo pol drugo desetletje demokracije, je pa tudi res, da se v RTV Slovenija
               v osnovi ni spremenila in da je še globoko ostala v komunizmu, kar predvsem danes
               dokazuje razprava njenih zagovornikov. Je res, da so volivci v zadnjih volitvah
               odločno zahtevali spremembe, je pa tudi res, da se vodstvene, upravne in novinarske
               strukture v RTV s tem spremembam odločno upirajo. Je res, da so civilne družbe v
               razvitem svetu pomemben del demokracij, je pa tudi res, da so pri nas tako imenovane
               ciljne družbe večji del po 
               dolgotrajnim in trdim vplivom ostankov in nasledkov komunistične partije. Je res, da
               ne poznam sedanjih kompetenc Aleksa Štakula, je pa tudi res, da predlagani zakon v
               21. členu, današnji internetni posnetek, navaja najbolj normalne pristojnosti nekega
               direktorja. To govorim iz četrt stoletnih izkušenj. Je res, da je Nikola Damjanič
               pomanjkljivo predočil delovanje svojega nadzornega sveta, saj kar ne morem verjeti,
               da tako sploh nek nadzorni svet deluje, je pa tudi res, da so v 25. členu
               predlaganega zakona najbolj običajne, v svetu najbolj uveljavljene zadolžitve nekega
               nadzornega sveta. Kar je gospod Repovž kritično govoril o pristojnostih nadzornega
               sveta enostavno ni res, saj se nadzorni svet že celo pri nas, zelo in močno ukvarjajo
               z upravljanjem. Nadzorni svet se mora ukvarjati z upravljanjem. Gre za anologijo v
               bistvu med nadzornimi sveti trgovinskih družb in pa tudi pristojnostmi nadzornega
               sveta in strokovnega sveta v tem zakonu. Programski svet v tem zakonu v bistvu
               nadomešča skupščino delničarjev. Je res, da so v komunizmu prenosi CK-ja bili skrajno
               nezanimivi celo grotestni, smešni, je pa tudi res, da se zlasti prenosi ključnih sej
               parlamenta zanimivi, namreč našega parlamenta, zanimivi in tudi zelo gledani. To
               govorim o posmehu tretjemu programu, ki naj bi prenašal seje parlamenta. Ti prenosi
               mislim, da so nujni. Je res, da ima RTV Slovenija odlične novinarje, kot so Rosvita
               Pesek, Lidija Hren, Rajko Gerič in mnogi drugi, je pa tudi res, da ima klasične
               predstavnike <q>"agit prop-a"</q>, kot sta na primer Matej Šurc in Bojan Veselinovič. Je
               res, da predlagani zakon ni idealen, je pa tudi res, da pomeni velik napredek k
               ukinjanju <q>"agit prop-ov"</q> naši RTV Slovenija. Navsezadnje so ga napisali trije
               uveljavljeni in znani dr. znanosti, niso ga napisali neki xy ljudje. Je res, da se
               slovenska družba s težavami rešuje komunizma in realsocializma, a je vseeno res, da
               zasluži boljši zakon, kot ga je imela doslej na področju RTV Slovenija in da je
               Sloveniji tak nov zakon nujno potreben. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp128">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Besedo ima gospa Irma Benko, ki bo govorila v imenu strokovnega združenja
               lokalnih in regionalnih programov posebnega pomena pri GZS, za njo pa je na vrsti
               gospod Stanislav Klep.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp129">

               <speaker>IRMA BENKO:</speaker>

               <p>Pozdravljeni vsi zbrani! Jaz bom svojo razpravo skrajšala, ker se je o tej
               problematiki danes že kar nekaj govorilo, vseeno pa se mi zdi potrebno nekaj stvari
               izpostaviti.</p>
               <p>Posebej želim poudariti, da v programski strukturi programov posebnega pomena, to so
               lokalni, regionalni programi, predstavljajo lokalne in regionalne vsebine pomembne za
               te skupnosti, najmanj 30% programskega časa. Razpršeni so ti programi po vsej državi.
               Več kot polovica od 17 radijskih in 7 televizijskih s statusom posebnega pomena pa
               deluje še na manj razvitih demografsko ogroženih in obmejnih območij naše države. Ko
               je ustavno sodišče februarja lani razveljavilo del 82. člena zakona o medijih, ki je
               določal te 3% RTV prispevka za programe posebnega pomena, ker določilo ni bilo
               usklajeno z zakonom o RTV Slovenija je ustavno sodišče napotilo zakonodajalca in mu
               za to dalo na voljo kar 7 mesecev, da problem razreši, rešitve ni bilo, nasprotno,
               problem se v bistvu ignoriral. Takratna opozicija je zelo izpostavljala in poudarjal
               nujnost primernih rešitev. Sedaj ko je na oblasti pa se mi zdi, da je tudi zanjo ta
               problem bolj obroben kot ne, upam, da se motim.</p>
               <p>Ob tem se mi zdi pomembno poudariti še, da je ustavno sodišče v 16. točki omenjene
               odločbe navedlo, da se ni spuščalo v vprašanje ali lahko zakonodajalec prepiše
               uporabo prispevka tudi za namene iz drugega odstavka 82. člena, torej za lokalne in
               regionalne RTV programe posebnega pomena. Torej, ta ustavna določba, kot nekateri
               radi to omenjajo ne vsebuje določbe, da je RTV prispevek ustavno sporen vir za ta
               namen. Mislim, da so  že danes
               večkrat povedani vsebinski razlogi tisti, na osnovi katerih bi bil RTV prispevek
               primeren in edini trajni in stabilen vir sofinanciranja teh programov.</p>
               <p>Slovenija ni samo Ljubljana, Slovenija so številna slovenska mesta, kjer delujejo
               programi posebnega pomena, od Kobarida, Cerkna, Nove Gorice, Jesenic, Tržiča, Kranja,
               Ptuja, Lenarta, Celja, Šmarja pri Jelšah, Murske Sobote, Velenja, Novega mesta,
               Kočevja, in še nekaj mest sem izpustila. In številni okoliški kraji okoli njih.
               Njihovi prebivalci so po zakonu dolžni plačevati RTV prispevek, in imajo potemtakem
               tudi pravico, da odločijo o tem, ali se del tega RTV prispevka, ki ga morajo mesečno
               plačati, nameni tudi za njihov domač radio ali televizijo.</p>
               <p>In v našem predlogu, naši pobudi, gre za 3%. To pomeni 80 tolarjev mesečno od
               vsakega zavezanca. Torej večina tega ogromnega zbranega denarja z RTV prispevkom še
               vedno ostane veliki nacionalni hiši in še vedno ostane v državnem centru.</p>
               <p>Čas pa je vendarle, da se vsaj s tem simboličnim posegom preseka monopol nad RTV
               prispevkom, zato smo izdajatelji teh programov naslovili amandmaje na predlog zakona
               o RTV na vodje poslanskih skupin, pa tudi na naše poslance po slovenskih regijah.
               Pričakujemo, da jih bodo podprli, tako v koaliciji, kot v opoziciji, in da bodo tako
               prvič po zadnjih volitvah poslanci iz slovenskih regij pokazali, kako resno so
               mislili v predvolilnih obljubah, da bodo kdaj dali prednost tudi interesom območja
               pred strankarskimi.</p>
               <p>Če pa je potrebno poslance prepričevati še s podporo naših poslušalcev, kot je prej
               že kolega rekel, poslušalcev, gledalcev in gledalk, potem v prihodnjem tednu
               začenjamo z zbiranjem podpisov pobude volivcem za vložitev zahteve za razpis
               zakonodajnega referenduma. Odločili smo se za zbiranje 1000 podpisov državljank in
               državljanov za vložitev pobude. Če bo referendum potreben, bo to referendum, za
               katerim bi naj stale poslušalke, poslušalci ter gledalke in gledalci RTV programov,
               raztresenih po Sloveniji, ki jih politično zagotovo podpirajo vse parlamentarne in
               tudi zunajparlamentarne politične opcije.</p>
               <p>Verjamemo tudi, da med njimi ne bo težko zbrati 40 tisoč podpisov za vložitev
               zahteve za razpis referenduma. Edina velika škoda bo, da je tak referendum povezan z
               velikimi stroški. Zato upamo v poslansko korektnost in pripravljenost, da tudi tem
               volivkam in volivcem po vsej državi zagotovijo možnost spremljanja lokalnih in
               regionalnih programskih vsebin.</p>
               <p>Pričakujemo tako, da bodo amandmaji nekako sprejeti, vloženi v nadaljnjo proceduro,
               in da bodo tudi izglasovani.</p>
               <p>Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp130">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Besedo ima gospod Stanislav Klef, za njim je na vrsti gospod Dejan
               Podgoršek.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp131">

               <speaker>STANISLAV KLEF:</speaker>

               <p>Hvala za besedo. Lep pozdrav vsem navzočim.</p>
               <p>Vodim združenje Ob lipi sprave. Izhajam iz stališča, da je radiotelevizija Slovenija
               najpomembnejša narodna in državna ustanova za informiranje, za izobraževanje in za
               vzgojo naroda in državljanov ter pomembna narodna ustanova za etiko in kulturo.</p>
               <p>Glede na današnjo pomen in vlogo, smo si v združenju Ob lipi sprave, nadeli ime
               četrta veja oblasti. Poleg treh, zakonodajne, ...<stage>/Nerazumljivo./</stage>... sodne, pa povsem upravičeno. Ko
               govorimo o naši polpreteklosti, našemu narodnemu osvobodilnem boju in
               ...<stage>/Nerazumljivo./</stage>... kolaboraciji, se ne moremo izogniti priznanju zločinov, ki so
               nad človekom bili storjeni med vojno in posebej po koncu vojne in potem, ko so se
               drugi evropski narodi veselili zmage nad nacifašizmom. Ravno v tem času se je na naši
               slovenski zemlji zgodil zločin, ki po svoji krutosti dosega ...<stage>/Nerazumljivo./</stage>... v
               Kambodži. To je zločin, v katerem je bilo pomorjenih več kot 200 tisoč vojakov,
               premagale vojske, od tega največ Hrvatov in več kot 20 tisoč Slovencev. O tem
               vprašanju je naša radiotelevizija za najuglednejšo časopisno hišo, delom premalo
               rekla. In tega hudega dejanja proti narodu in človeštvu ni izrecno obžalovala, še
               manj, da bi ga obsodila. Čeprav je predsednik države, dr. Janez Drnovšek skupaj s
               predsednikom državnega sveta in državnega zbora, to storil z najlepšimi moralnimi,
               najlepšim moralnim dejanjem 29. oktobra lani, ko je pri lipi sprave položil venec v
               spomin na brata ...<stage>/Nerazumljivo./</stage>... in pomorjenih ... vojakov premagane vojske. O
               tem časnem dejanju medijske hiše nič.</p>
               <p>Vkljub temu, da nisem natančno preučil predlaganega zakona, ga a priori podpiram
               skupaj z združenjem civilne družbe za nadzor nad institucijami. Ker z njim pričakujem
               premik v uredništvih, ki so še vedno gluha za spoznanja ...<stage>/Nerazumljivo./</stage>...
               zgodovinarjev in objektivnih novinarjev, ki o tem pišejo po resnici in
               ...<stage>/Nerazumljivo./</stage>... dejstev, o katerih molče priča več kot 300 množičnih grobišč
               kot posledica ...<stage>/Nerazumljivo./</stage>... nasilja, zlasti po koncu vojne. Polpreteklost o
               katerem pogosto govorimo je pojem, ki v medijih še ni razčiščen, ker je polpreteklost
               tudi polsedanjost. Preteklost je domena ...<stage>/Nerazumljivo./</stage>... stroke, zgodovinske
               vede za sedanjost, pa je odgovorna sodna oblast in četrta veja oblasti, to so
               medijske hiše, zlasti nacionalna televizija, katere dolžnost je objektivno
               informiranje, objektivno poročanje tudi za ...<stage>/Nerazumljivo./</stage>... liberalne
               demokracije neprijetne zadeve. Samo z bojem proti okupatorju ne bomo prišli daleč,
               spričo dejstva, da je ravno sprava med prej sovražnimi evropskimi narodi in državami
               omogočila rojstvo samostojne države in s podobnega mesta v Evropski uniji. Glavna
               hiba sedanje četrte veje oblasti je omaloževanje slovenske narodne sprave in
               deklaracije o njen, brez katere bomo Slovenci kot narod izumrli prej kot v 100 letih.
               Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp132">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Besedo ima gospod Dejan Podgoršek.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp133">

               <speaker>DEJAN PODGORŠEK:</speaker>

               <p>Hvala lepa. Pozdrav vsem prisotnim. Bom skušal biti kratek. Skušal sem pa samo
               povzeti to današnjo razpravo in sem spreminjal to, kar si želim povedati.</p>
               <p>Po mojem mnenju je, da ima RTV Slovenija ogromen pozitivni razvojni potencial.
               Vendar pa tudi ogromno problemov in sistemskih pomanjkljivosti. To, kar po vrsti
               priznavajo skoraj vsi predstavnik zavoda RTV vključno z vodstvom. Tega v takem obsegu
               v vseh prejšnjih izjavah v medijih nisem zasledil. Takrat so vsi nasprotniki
               predlagane novele zakone o RTV dajali vtis, da zakon politizira RTV  in posega v avtonomijo novinarjev. Vse te
               problem, ki sem jih omenil vodstvo RTV sama do danes ni znala, mogla ali hotela
               spremeniti, niti na to ni v vseh teh letih opozorila. Vse do danes, ko se pogovarjamo
               o spremembah zakonodaje, ki bodo pomanjkljivost skušale odpraviti, predvsem pa
               zmanjšati možnost nekaterih napak, predvsem cenzuriranje. Prepoved objave oddaje
               katere kvalitete in javni interes sta nesporna, je cenzura. Prenos zasebne
               prireditve, namesto prenosa podelitve državnega odlikovanja RTV-ju je neupoštevanje
               javnega interesa. Skrivanje plače direktorja in drugih javnih dokumentov pa je
               neupoštevanje načela javnosti, ki ga mora zagotavljati javni zavod RTV. In sam
               večkrat citirano izjavo, da bo vlada uredila delovanje RTV, sam vidim prav v tem, da
               bo poskrbela, da si financam in notranji organizaciji nalije čiste vina, to je pa
               skrbi, da bo RTV sposobna dejanske novinarske neodvisnosti, samostojnega onemogočanja
               cenzure in upoštevanja javnega interesa. Hkrati pa bo RTV uredila status in položaj
               novinarjem, da bodo v delu v svoji svobodi neomejeni in da bodo v začetku omenjeni
               potencial tudi dosegli. Tega do danes ni bilo, zato mislim, da je novela zakona dobra
               podlaga za ureditev celostnega delovanja RTV. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp134">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Zdaj preden nadaljujemo, naslednje pojasnilo. Nekateri ste se vmes
               odločili in ste umaknili razpravo in ste jo dali v pisni obliki. Vse to bo, kot sem
               dejal razmnoženo in bo posredovano vsem, kot sestavni del zapisa današnjega soočanja.
               Vprašam, če želi besedo še kdo, ki danes še ni govoril? Če takega ni, vprašam, kdo
               želi repliko? Domnevam, da gospod... Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp135">

               <speaker>GOSPOD _____________:</speaker>

               <p>Spoštovani gospod predsednik. Najlepša hvala za pozornost in za možnost. Predhodnik,
               spoštovani gospod Cerar je v svojem nastopu nekako pozitivno ocenil delo naših
               kolegov na RTV-ju, kar me srčno veseli, hkrati je pa izrekel nekaj, kar se mi zdi
               neetično, se izrekati o nekom, ki ga ni, ki ni prisoten, ki fizično tudi ni v Evropi,
               to da se mi zdi to, s takšno lahkoto stigmatizirati nekoga v smislu, da je klasičen
               predstavnik ...<stage>/Nerazumljivo./</stage>... se mi v danem trenutku zdi preveč lahkotno, neresno
               in pa tudi bizarno. Imel sem pa tudi že osebno izkušnjo za časa predsedniških
               volitev, da je omenjeni gospod kandidiral kot eden od kandidatov za predsednika
               države, ko me je neposredno v oddaji označil za agenta KGB-ja, mislim, to se mi
               vendarle zdi malo neresno in otročje, tako da sem dolžan pojasniti in hvala za
               možnost, da sem lahko to povedal.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp136">

               <speaker>PREDSEDNIK MAG. BRANKO GRIMS:</speaker>

               <p>Hvala vam. Želi še kdo pravico do replike? Če tega ni, potem dovolite, da še sam
               odgovorim samo na tisto, kjer sem bil poimensko naveden.</p>
               <p>Kar se tiče referenc, glede ustavnih vprašanj, naj navedem še Dietra Grimma, Hofman
               Rimma, Romana Hercoga, nekdanjega predsednika ustavnega sodišča Nemčije, Buringema
               Viliem, Hanfrisa Sontajmerja, Meninngena, Wogla, Ploga, Fritza, Schnaiderja,
               Roninbergerja in seveda prof. dr. Hofman Rimma, ki sem ga prej tudi posebej citiral.
               Seveda pa lahko štejete kot referenco tudi gospoda Klemena Jakliča, ki je v resnici
               avtor teksta, ki sem ga tudi v začetku deloma prebral.</p>
               <p>Kar se tiče očitka, da govorim o lanskem snegu, gre za stvari, ki so bile javnosti
               predstavljene, kar pa se tiče izjave predsednika sveta, da zgodbe z referendumom in
               zapletom z novinarji ne pozna, potem moram reči, da se resnično sprašujem, kaj počne
               Svet RTV Slovenija, ki bi ja moral biti garant pred posegi politike v javni zavod RTV
               Slovenija.  Kar se pa dotika
               poslancev razprave nekaterih poslancev LDS, zlasti gospe Širce, ki trdi, da v RTV
               vstopa politika naj opozorim, da edinkrat, ko je po mnenju novinarjev doslej politika
               potrkala na velika vrata in posegla grobo v njihove pravice, je bila novela zakona iz
               leta 1999, s katerim je bilo vzeto soglasje in o kateri je prej govoril gospod Gerič,
               takrat je bila gospa Širca državna sekretarka, ki je zagovarjala preglasovanje veta,
               ki sem ga sam osebno vložil v državnem svetu, ki ga je tudi izglasoval in sicer zato,
               da se je pač doseglo to rešitev, gospod Školč ...<stage>/Nerazumljivo./</stage>...minister.</p>
               <p>Sedaj zakon je oziroma ravnanje LDS je takrat, ne politika, ampak novinar RTV
               Slovenija, takratni predsednik društva novinarjev na RTV Slovenija gospod Uroš Slak,
               ki ga sam izjemno cenim okarakteriziral, da je ...<stage>/Nerazumljivo./</stage>... dokazala, da
               vzpostavlja državno televizijo in da je edina tovrstna stranka v Sloveniji, kolikor
               temu ne verjamete, poglejte komentar v Delu, ga imam tudi tukaj v kopiji, tako da se
               lahko vsakdo potem sam prepriča.</p>
               <p>Kar se tiče tega parlamentarnega kanala pa bi povedal smo še tole. V učbeniku FDV
               gospod ... govori o Ameriki, navaja, da je posebna kvaliteta in prispevek k boljši
               informiranosti javnosti v teh, ki v resnici imajo dva, sedaj izpostavljajo že
               tretjega, kanalih, ki 24 ur na dan prenašajo dogajanje iz kongresa pa potem tudi
               komentirajo pač poročajo, da gre za predstavljanje nepotvorjenega dogajanja, da se
               torej to lahko spremlja brez posegov novinarjev in brez posegov urednikov. Tako si
               dejansko lahko vsakdo iz prve roke ustvari svoje mnenje in je to referenca, ne samo
               tistim medijem, ki to neposredno prenašajo, ampak tudi vsem drugim, predvsem pa je
               referenca javnosti, ki na ta način lahko vsaki trenutek verodostojno spremlja
               politično dogajanje v državi.</p>
               <p>Glede na to, da smo očitno sedaj izčrpali sedaj tudi replike, vprašam še
               predstavnika predlagatelja. Želi še besedo, gospod minister.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp137">

               <speaker>GOSPOD________:</speaker>

               <p>Hvala lepa, gospod predsedujoči. Torej, jaz sem pravzaprav iz te razprave, ki smo jo
               danes slišali izredno vesel, slišali smo zelo različna mnenja, sam smatram ali pa po
               občutku morda, da je podpora temu predlogu zakona zelo velika in jaz mislim, da to
               kar je bilo danes povedano, da so bile nekatere pripombe, s katerimi se bomo morali
               soočati, jih poskušati vnesti, dopolniti, verjetno s predstavnikov sindikata, kot sem
               slišal, torej, invalidov, še koga, torej, težko bi sedaj odgovoril na vse tiste
               stvari, ki so bile tu podane kot izziv, ker jih je bilo celo vrsto, te stvari bomo
               izbrali, jih dobro premislili in seveda skušali v kar največji meri upoštevati tako,
               da se seveda samo telo tega zakona ne bo seveda okrnilo in porušilo, ker mislim, da
               je treba na tem zakonu seveda vztrajati.</p>
               <p>Glede, bi morda samo glede dveh, treh stvari pa vendarle se odzval. Gospoda Jurija,
               starejšega, tukaj ni, govoril je o militantnosti nekaterih, lahko tudi mirno povem,
               mojih dobrih kolegov in prijateljev v določenem krogu, ki predstavljajo seveda
               vendarle ene svobodne ljudi v najširšem in najboljšem pomenu besede, kar se mi je
               zdelo do skrajnosti neprimerno, ampak vendarle, ker gospoda ni, ne bom več, kot to
               povedal, bi bilo pa lepo, če bi se zamislil in spomnil na ljudi, ki so bili večino
               svojega življenja zapriseženi nedomokrati.  Glede gospoda Krivica bi pa rad samo to povedal, ko je govoril
               o Nemčiji in z besedami, da se zatika k manipulaciji se mi zdi to precej neprimerno.
               Kajti, prvič je potrebno povedati, da je v Evropi, torej, svobodni Evropi seveda EU
               je večina držav, ki ima tako oblikovane svete, za katere tukaj trdimo, da so državni.
               Sam imam zbran za 17 primerov, nimam res 25 in zato lahko pride do določenega
               odstopanja, ampak to kar imam, kako so oblikovani ti sveti, so tako, bi človek rekel,
               da bi tukaj trdili, da so to državne televizije. Jaz mislim, da naš zakon gre celo
               dlje, to kar sem v svojem uvodnem govoru povedal, celo dlje, presega to, država
               mislim, da se umika iz tega vpliva in da daje večjo avtonomnost programskemu svetu in
               odločitvam, ki sledijo iz tega dela. Da vzpostavlja seveda zelo jasno transparentno
               sliko vodenja te hiše, da olajša vodenje in da avtonomija seveda in pa neodvisnost
               novinarjev v ničemer ni prikrajšana in nikomur ni padlo in nikoli ne pade, da bi
               prikrajšali avtonomijo novinarjev. Mimo gre, sam imam izkušnjo recimo, da se ukvarjam
               dve leti s politiko malo bolj intenzivno, ne sedaj kot politik, ampak kot človek, ki
               se je angažiral v nekem projektu, bi človek rekel, trdim zelo jasno, da vpliv
               politike na institucijo, kjer je bila in s katero sem imel določene stike takrat in
               kako se je to počelo, torej moram povedati, da je neprimerno do skrajnosti, ampak, to
               ni niti toliko pomembno, ker danes skušamo enostavno postati pred javnost in pa pred
               parlament in v to javno razpravo predlog novega zakona, za katerega trdim, da je
               boljši od dosedanjega in da bo seveda marsikaj postavil bolje v prid seveda javne
               televizije.</p>
               <p>Glede Krivica bi še povedal glede tega nemškega zakona. Torej pri tem zakonu ni šlo
               za to, da bi se izogibal, ta zakon ali pa oblikovanje teh svetov je zelo obsežno,
               zelo komplicirano, če hočete, ne da se povedati v kratkih besedah, sam imam tukaj
               vsaj 10 strani tega izpisanega torej ali pa eden tak insert, tam gre za 3 različne
               javne televizije, človek je kupil javnega značaja v smislu, da obsega državo, javne
               televizije seveda in gre za zvezne deželne televizije, kjer je izredno zapleteno in
               seveda 80 milijonski narod s svojo specifično zgodovino, povojno in po letu 90, ne
               more biti vzorčna za slovensko državo z 2 milijonoma prebivalstva in popolnoma
               drugačno seveda izkušnjo. Seveda, mimogrede, tudi v Nemčiji so te deželne televizije
               celo močnejše v nekaterih stvareh in je vpliv politikah velik, pri teh treh javnih
               televizijah pa je seveda tudi politični vpliv jasen kljub resnično seveda širokemu
               naboru tistih, ki sestavljajo te svete, ampak so razdeljene po teh velikih regijah,
               da tako rečem.</p>
               <p>Torej, rad bi samo še enkrat povedal, da so te modeli v Evropi različni in da so vsi
               legitimni in slovenski ničesar ničesar ne posnema, ampak mislim, da upošteva
               pravzaprav neko realno stanje in seveda dodaja novo kvaliteto, ki je primerna po
               mojem mnenju tudi za slovenski prostor.  Glede 3% bi še rad povedal. O tem je veliko govora, torej
               veliko pritožb, prizadetosti. Sam nimam nič proti temu, da se ne bi lokalni,
               regionalni programi posebnega pomena podpirali, daleč od tega. Vendar pa je treba za
               tovrstno dediščino, ki smo jo podedovali od lanskega leta, pa vendar jasno povedati,
               da se je to dogajalo v letu 2004, ki je bilo volilno leto, in je bil prvi obrok
               obljubljen in podpisan v aprilu mesecu, to je bil manjši obrok, 130 milijonov, potem
               pa 6. avgusta, zelo zanimiv datum, 6. avgusta v Uradnem listu objavljen za 640
               milijonov. In potem je bilo 20. novembra, ko vlada ne bi smela prevzemati teh
               odgovornosti, finančnih, podpisano, da so dobili nekateri od teh prizadetih, da tako
               rečem, delež 130 milijonov. Gre za 19 radijskih in televizijskih postaj. In
               mimogrede, samo v enem mestu en radio in ena televizija, pravzaprav posebnega pomena
               program, vse tisto, kar je najlepše, je dobila kar petino tega denarja, kar je kar se
               da čudno in nenavadno. Ampak vsekakor pa podpiram to. Mislim, da bo država morala ta
               dolg povrniti, tako ali drugače. Mi smo dali na ministrstvu za kulturo to v izvršbo.
               Na RTV ta denar imajo shranjen na posebnem kontu, če prav razumem, kolikor sem bral v
               poročilu. In mislim, da bo treba seveda nekaj storiti v zvezi s tem. V tem trenutku
               vam ne morem obljubiti, kaj. Ministrstvo za finance je o tem obveščeno, si prizadeva,
               se zaveda te odgovornosti. Mi smo tudi naredili z naše strani tisto, kar se je dalo,
               in upam, da se bo pozitivno rešilo. V zakonu o medijih, mislim, da sodi tudi ta stvar
               v ta zakon, da naj bi ti programi posebnega pomena dobili ustrezno pozornost in
               finančno podporo.</p>
               <p>Zakaj ministrstvo za kulturo zagotavlja z zakonom predpisanih 300 milijonov za
               programske vsebine in pa 400 milijonov za avdiovizualne, pa tega ne izvršuje. Torej,
               zaradi tega, ker je državni zbor poleg množice zakonskih finančnih obveznosti, ki
               znatno presegajo zmožnost državnega proračuna, sprejel tudi zakon o izvrševanju
               proračuna, v katerem pravi, da je mogoče razdeliti le toliko sredstev, kot jih ima na
               voljo. Torej, morda se sliši malo cinično - ni tega denarja. Mi smo skušali narediti
               vse in si bomo še naprej prizadevali, da dejansko pride vsaj do povrnitve tega in da
               se v novem zakonu vključi te medije, da tako rečem, in se jih primerno spodbuja v tem
               pluralizmu, da tako rečem, teh vsebin. Vendar pa bo treba natančno razmisliti, kako
               mrežo v državi narediti, saj imamo konec koncev v Sloveniji 50 televizij in okoli
               100, se mi zdi, radijskih postaj. Hvala lepa.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp138">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Dovolite za konec... Gospod Krivic, vi bi želeli se direktno odzvati
               na to? Samo prosim, res čisto na kratko. Prosim, ste bili z imenom pozvani, tako da
               imate pravico odgovora. Prosim.</p>
            </sp>
            <sp xml:id="SDT4-OZKŠIŠ-Javna-001-2005-05-12.sp139">

               <speaker>MAG. MATEVŽ KRIVIC:</speaker>

               <p>Samo konstatiram v stavku, da minister Simoniti žal kljub tej diskusiji - jaz sem bil
               sicer samo pet minut - nima, bi rekel, te korajže ali pa intelektualne poštenosti, da
               bi pred tem avditorijem čisto preprosto in odkrito priznal, da ureditev nemških treh
               zveznih zavodov, analognih našemu, temelji na točno istem principu - pustimo zdaj
               izvedbene podrobnosti - kot naš zakon, in to ne samovoljno, bi rekel, po volji
               zakonodajalca, nemškega zveznega, ampak v skladu z izrecnim stališčem, na desetinah
               strani utemeljenih, nemške ustavnopravne stroke in nemškega ustavnega sodišča. Hvala
                  lepa.
               </p>
            </sp>
            <sp xml:id="SDT4-OZKŠIŠ-Javna-001-2005-05-12.sp140">

               <speaker>PREDSEDNIK MAG. BRANKO GRIMS:</speaker>

               <p>Hvala tudi vam. Kot sem dejal, sem želel še samo na dve stvari opozoriti. Ena je -
               domneval sem pač, da bo to storil minister -, kar se tiče teh lokalnih medijev. Druga
               alineja 13. člena zelo jasno določa, da bo odslej oddajanje radijskih oziroma TV
               programov s statusom lokalnega, regionalnega, študentskega ali nepridobitnega
               radijskega ali televizijskega programa po zakonu, ki ureja področje medijev, skratka,
               vseh programov, razen čistih komercialnih programov, če to po domače povemo, sestavni
               del javne službe. Kar pomeni, da bo financirano iz denarja, ki se pobira kot RTV
               prispevek. Tako da je zmotno sklepati, da tudi vam ni bila tukaj storjena gesta. Je
               pa storjena na način, ki je zagotovo ustavno nesporen, kajti delitev denarja naprej,
               ki se pobira iz RTV prispevka, po principu raznih procentov in podobno, pa je, če
               podrobno preberete odločbo ustavnega sodišča, ustavno sodišče opredelilo kot
               vprašljivo. In v bistvu iz tega sledi, da bi bila vsaka taka rešitev verjetno ponovno
               predmet ustavnopravne presoje, kar pomeni, da bi bil ta denar težko dosegljiv, zaradi
               tovrstnih zapletov bi se pa verjetno potem podprlo to področje oziroma ne bi dobili
               tega, o čemer sem zdajle ravnokar govoril.</p>
               <p>Druga stvar, ki bi jo želel še opozoriti, da ne bo nesporazuma med sindikati. Gospod
               Tom Zalaznik, ki je eden od predsednikov treh ključnih sindikatov na RTV Slovenija,
               se mi je med sejo opravičil. Pravi, da je moral obležati doma zaradi zelo visoke
               vročine. Vem, da je pošten poba, in lahko rečem, da mu vsi skupaj želimo čimprejšnje
               okrevanje.</p>
               <p>S tem zaključujem današnje soočenje mnenj. Vsem, ki ste se udeležili ali poslali
               pisne prispevke, in vsem, ki ste nas spremljali, iskrena hvala! In tudi seveda
               iskrena hvala vsem na RTV Slovenija, ki ste omogočili nocojšnji prenos! Srečno!</p>
               <stage type="time">(Javna predstavitev mnenj je bila končana 12. maja 2005 ob 16.29 uri.)</stage>
            </sp>
         </div>
      </body>
   </text>
</TEI>
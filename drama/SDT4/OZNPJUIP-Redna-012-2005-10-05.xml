<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Redna-012-2005-10-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">79BE645EAFD0B912C12570810048945E</idno>
               <idno type="custom" subtype="day">1E79E16601F63354C12570910032C772</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=1E79E16601F63354C12570910032C772</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Redna-012-2005-10-05.OZNPJUIP" n="012">
               <name>Redna</name>
               <date when="2005-10-05"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Redna-012-2005-10-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Redna-012-2005-10-05.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">12. seja</stage>
            <stage type="date">(5. oktober 2005)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je pričela ob 9.01 uri. </stage>


            <sp xml:id="SDT4-OZNPJUIP-Redna-012-2005-10-05.sp1">

               <speaker>PREDSEDNICA MOJCA KUCLER DOLINAR:</speaker>

               <p>Spoštovane kolegice in kolegi! Pričenjam 2. sejo odbora državnega zbora za notranjo
               politiko, javno upravo in pravosodje.</p>
               <p>Na tej seji bo namesto poslanca Dimitrija Kovačiča sodeloval Robert Hrovat. Drugih
               opravičil nimamo.</p>
               <p>K dnevnemu redu ni bilo predlogov za razširitev ali umik katere od točk, zato je
               določen dnevni red seje, kot ste ga prejeli s sklicem.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O VARNOSTI NA SMUČIŠČIH, SKRAJŠANI POSTOPEK.</title>
               </p>
               <p>Kot gradivo ste prejeli poleg mnenja zakonodajno-pravne službe tudi zakon, ki je bil
               objavljen v Poročevalcu, kot dodatno gradivo pa še predlog amandmajev z dne
               29.9.2005, ki ga je na podlagi mnenja zakonodajno-pravne službe pripravilo
               ministrstvo za notranje zadeve.</p>
               <p>Na sejo so poleg ministrstva za notranje zadeve vabljeni tudi direktorat za policijo
               in druge varnostne naloge v okviru ministrstva ter zakonodajno-pravna služba.</p>
               <p>Da obravnava zakona poteka po skrajšanem postopku, je odločil kolegij na svoji 35.
               seji dne 16.9.2005.</p>
               <p>Pričenjamo drugo obravnavo predloga zakona, kjer bomo v okviru 126. člena poslovnika
               obravnavali posamezne člene zakona. Povabila bi predstavnika predlagatelja, če želi
               podati dopolnilno obrazložitev. Preden mu bom dala besedo, pa še povem, da bo na seji
               namesto poslanke Darje Lavtižar Bebler sodeloval poslanec Aleš Gulič, Milan Petek
               namesto poslanca dr. Pavla Gantarja in Mitja Slavinec namesto poslanca Davorina
               Terčona. Sedaj pa predajam besedo predlagatelju, gospodu Gorenaku. Izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp2">

               <speaker>DR. VINKO GORENAK:</speaker>

               <p>Hvala lepa. Relativno kratko. V predloženem zakonu oziroma v spremembah zakona
               pravzaprav opredeljujemo samo nekaj področij, tisto klasično menjavo denarnih kazni v
               globe, kar izhaja iz zakona o prekrških, kar počnemo že pri mnogih drugih zakonih.
               Nadalje, prepovedujemo zadrževanje na smučiščih po obratovalnem času. To je pač
               preprosto pokazala praksa, da je nujno potrebno, ker organizatorji, upravljavci
               smučišč ne morejo več skrbeti za varnost in vse ostale ukrepe po obratovalnem času.
               Nadalje, znižujemo kriterije znanja smučanja za tako imenovane inšpektorje s 4.
               stopnje te njihove lestvice in uvajamo preizkuse znanja potom nacionalne zveze.
               Nadalje, usklajujemo z zakonom o varnosti cestnega prometa, in sicer konkretno merske
               enote pri preizkusu alkoholiziranosti, ker je do sedaj šlo za merjenje količin,
               toliko in toliko kilogramov na - skratka, skozi kri, sedaj skozi zrak. Opredeljujemo
               tudi odvzem smučarske vozovnice in posredovanje podatkov v primeru nesreč, kar
               urejamo relativno podobno kot v prometnih nesrečah v prometu. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp3">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. V nadaljevanju predstavnica zakonodajno-pravne službe. Gospa Briški,
               prosim.</p>
            </sp>
            <sp xml:id="SDT4-OZNPJUIP-Redna-012-2005-10-05.sp4">

               <speaker>MARTA BRIŠKI:</speaker>

               <p>Hvala. Zakonodajno-pravna služba je imela pripombe k 1. in 4. členu predloga zakona,
               ki smo jih pa podali že v pisnem mnenju, tako da jih tu ne bi povzemala. Mogoče bi
               dodala le, da je predlagatelj naše pripombe v predlogu amandmajev, ki jih je
               pripravil za odbor, že upošteval. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp5">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. V nadaljevanju prehajamo na razpravo in glasovanje o posameznih
               amandmajih oziroma predlogih za amandmaje odbora.</p>
               <p>K 1. členu je podan predlog 
               za amandma odbora, ki ga je, kot rečeno, pripravilo ministrstvo za notranje zadeve na
               podlagi pripomb zakonodajno-pravne službe. Odpiram razpravo. Razpravo zaključujem in
               dajem predlog za amandma odbora k 1. členu na glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o predlogu za amandma k 4. členu. Tudi tega je pripravilo
               ministrstvo za notranje zadeve na podlagi mnenja zakonodajno-pravne službe. Želi kdo
               razpravljati v zvezi s tem amandmajem? Ne. Predlog za amandma dajem na glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta predlog za amandma sprejet.</p>
               <p>Tako smo izčrpali predloge za amandma odbora. V nadaljevanju predlagam, da združimo
               razpravo o ostalih členih zakona. Ali kdo nasprotuje temu predlogu? Če ne, odpiram
               razpravo še o preostalih členih zakona.</p>
               <p>Dajem zakon oziroma člene na glasovanje, torej, glasujemo o vseh členih zakona
               skupaj.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da so vsi členi zakona sprejeti.</p>
               <p>S tem zaključujem drugo obravnavo predloga zakona na matičnem delovnem telesu. Vsi
               sprejeti amandmaji bodo vključeni v predlog zakona, ki bo sestavni del poročila, ki
               ga bomo podali na seji državnega zbora. Kdo želi biti poročevalec za ta zakon? Če
               nihče, bom poročala sama.</p>
               <p>Zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O POLICIJI.</title>
               </p>
               <p>Predlog zakona je bil objavljen v Poročevalcu št. 58/2005. Prejeli ste mnenje
               zakonodajno-pravne službe z dne 21.9.2005, kot dodatno gradivo pa ste prejeli še
               amandma poslanske skupine Socialnih demokratov k 11. členu z dne 29.9.2005, amandma
               poslanske skupine Demokratične stranke upokojencev Slovenije k 11. členu ter mnenje
               in predlog za amandma odbora, ki ju je na podlagi mnenja zakonodajno-pravne službe
               pripravilo ministrstvo za notranje zadeve z dne 29.9.2005. Na sejo so bili vabljeni
               ministrstvo za notranje zadeve, direktorat za policijo in druge varnostne naloge v
               okviru ministrstva ter zakonodajno-pravna služba.</p>
               <p>Tudi ta zakon poteka po skrajšanem postopku, na podlagi sklepa kolegija s 35. redne
               seje.</p>
               <p>Pričenjamo z drugo obravnavo zakona, v okviru katere  bomo na podlagi 126. člena poslovnika opravili
               razpravo in glasovanje o členih zakona.</p>
               <p>Predstavnika predlagatelja vabim k dopolnilni obrazložitvi. Izvolite, gospod državni
               sekretar Gorenak.</p>
            </sp>
            <sp xml:id="SDT4-OZNPJUIP-Redna-012-2005-10-05.sp6">

               <speaker>DR. VINKO GORENAK:</speaker>

               <p>Hvala lepa. Temeljni namen, zakaj prihajamo s tem zakonom oziroma s spremembami tega
               zakona, je na nek način racionalizacija, zlasti racionalizacija na področju
               zaposlovanja.</p>
               <p>Policiste danes zaposlujemo za nedoločen čas, jih izobražujemo 18 mesecev in kasneje
               seveda lahko opravljajo vse policijske naloge. Veste pa, da imamo v Sloveniji
               trenutno zaposlenih 9.500 ljudi v policiji <stage>(podatek je okviren)</stage>, veste, da moramo do
               konca leta 2007 oziroma točneje do oktobra leta 2007 pokriti tudi tako imenovano
               schengensko mejo, hkrati pa se zavedamo oziroma želimo ustrezno ravnati že danes za
               čas, ko bo Hrvaška postala polnopravna članica Unije kot tudi za čas, ko bo prevzela
               schengenski način varovanja svojih meja. Pričakujemo, da bo takrat, lahko rečem,
               nekaj tisoč policistov viška, zato v zakonu opredeljujemo možnost začasnega
               zaposlovanja za obdobje, dokler Republika Hrvaška ne bo polno prevzela varovanja
               schengenskih meja. Ker v nasprotnem primeru bomo imeli na dan X presežke delavcev na
               tem področju in večje težave, kot bi bilo potrebno. Torej, to je bil temeljni
               namen.</p>
               <p>Sicer pa tudi usklajujemo z zakonom o prekrških, govorim o globah oziroma denarnih
               kaznih. Nadalje, spreminjamo še nekatere druge stvari, kot je sprememba 29. člena,
               kjer eksplicitno jasno povemo, da lahko policisti izvajajo policijske naloge na
               območju cele države. Nadalje, spreminjamo 37. člen, kjer pravzaprav tudi na pobudo
               varuha vnašamo povrnitev potnih stroškov vabljenim osebam. Nadalje, spreminjamo 44.a
               člen, kjer urejamo medicinsko oskrbo za tako imenovane pridržane osebe, ter ne
               nazadnje v 73.a členu analogno in podobno temu, kot je na obrambnem področju, urejamo
               tudi religiozno oskrbo policistov oziroma v predlogu zakona je še "delavcev
               policije", z amandmaji pa vračamo na "policiste". Toliko. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp7">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Zakonodajno-pravna služba, gospa Gorenc.</p>
            </sp>
            <sp xml:id="SDT4-OZNPJUIP-Redna-012-2005-10-05.sp8">

               <speaker>GOSPA GORENC:</speaker>

               <p>Hvala lepa za besedo. V zvezi s predlagano novelo je imela zakonodajno-pravna služba
               pripombe le na dva člena. In sicer, na 2. člen, ki se nanaša na dvom o krajevni
               pristojnosti. Menili smo namreč, da je že v sedanjem zakonu mogoče tolmačiti določbe
               tako, da policisti posredujejo na območju celotne države. Glede na to, da je pa hotel
               predlagatelj dopolniti to določbo, da bi dvom povsem odpravil, pa smo le menili, da
               bi bilo to določbo treba nekoliko dopolniti. Ker namreč z določbo, kakršna je
               zapisana, se povsem izničuje določbo o krajevni pristojnosti. Tako da smo želeli samo
               to, da bi se natančneje določilo, kdaj je taka intervencija na drugem območju
               policijske uprave oziroma policijske postaje možna. Predlagatelj je sicer v
               obrazložitvi natančno povedal, da tega ni potrebno, da se mu zdi, da je določba
               dovolj jasna in da do zdaj zadeve tečejo tako, kot je treba. Tako da potem
               zakonodajno-pravna služba ni vztrajala pri  tej pripombi. Pač pa smo imeli pripombo še k 11. členu, to je
               spremembi oziroma dopolnitvi zakona v zvezi z duhovno religiozno oskrbo. Določba, kot
               je bila zapisana, je namreč dajala možnost, da kateri koli delavec policije zaprosi
               oziroma uveljavlja pravico do religiozne duhovne oskrbe. Kljub temu, da je z
               amandmajem predlagano, da se ta delavec policije spremeni v policista menimo, da je
               določba še vedno nejasna in da je premalo natančno, da so premalo natančno
               opredeljeni pogoji kdaj imajo tudi policisti možnost, pravico do duhovno religiozne
               oskrbe. V svojem pisnem mnenju smo podali delno razloge zaradi katerih menimo, da je
               mogoče to pravico uvesti. Tako naj bi bilo omejeno gibanje eden od razlogov, vendar
               samo zamenjavo osebe, ki ima to pravico menimo, da naši pripombi ni v celoti
               zadoščeno. Toliko za enkrat. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp9">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Prehajamo na razpravo in pa glasovanje o, najprej o posameznih
               amandmajih in predlogih za amandmaje odbora. Prejeli smo torej dva amandmaja ter en
               predlog za amandma odbora k 11. členu, enega je vložila poslanska skupina SD in enega
               poslanska skupina DeSUS in kot rečeno, tretji amandma predlog za amandma odbora.
               Tukaj bi najprej vprašala vlagatelja amandmaja, če želijo še kakšne dopolnilne
               obrazložitve. Izvolite gospod Potrč.</p>
            </sp>
            <sp xml:id="SDT4-OZNPJUIP-Redna-012-2005-10-05.sp10">

               <speaker>MIRAN POTRČ:</speaker>

               <p>Hvala lepa. Jaz mislim, da je iz ustavnih in načelnih razlogov prav temeljito
               preučiti vsebino 37.a. člena oziroma 11. člena predloga sprememb in dopolnitev
               zakona. Naj najprej povem, da v poslanski skupini ne nasprotujemo ureditvi duhovne
               oskrbe v zakonu, kadar je ta vezan na z posebnim položajem in razlogi, ki so povezani
               z delovnimi obveznostmi policista. Ustavne določbe o svobodi vesti in veroizpovedi je
               treba računati ne samo, da jo imaš pravico izpovedovati, vendar tudi tako, da ti je
               omogočeno izpovedovanje. Skratka, kadar ti je onemogočeno je prav, če to, razloge za
               onemogočanje vzpostavlja država, da najde tudi oblike, po katerih bi ti bilo
               omogočeno. In v tem delu ni nobenega spora in mislim da je prav, da je to urejeno.
               Samo splošna določba, ki pa dopušča kakršno koli razlago in kakršno koli izpeljavo in
               omogoča ministru, da potem z podrobnejšimi predpisi ureja na različne načine, torej
               tudi za tiste, ki so v normalni delovni obveznosti, tudi takrat, če imaš normalen
               turnus, pa v obliki turnusa še vedno najdeš čas v prostem času, da opravljaš tudi
               svojo religiozno dejavnost, da v tem delu ta določba ni dobra. Da omogoča preširoko
               razlago in bi jo bilo treba precizirati. Del precizacije je gotovo narejen s tem, ko
               je iz delavca policije določen policist. Skratka, sedaj je vse jasno, da gre za
               uniformirano osebo, ki ima posebne pogoje dela. Ker praviloma drugi zaposleni v
               policiji sploh nobenih posebnih pogojev dela nimajo. Pa jim deloma je zadoščeno,
               vendar ostajajo problemi še vedno enaki, kot smo jih mi v amandmaju videli. Ne zato,
               da ne bi bilo dvoma v kakršen koli dober namen iskati rešitev. To vem možno delovno
               besedilo, ki bi ga jaz videl, kot možno sprejemljivega, če bi ga sprejel matičen
               delovni odbor in če bi ga sprejel minister in vlada in izhaja točno iz teh
               ugotovitev, kar sedaj govorim. Recimo, delovno govorim, policistom, ki zaradi
               delovnih obveznosti ne morejo uresničevati religiozne oskrbe, religiozne duhovne
               oskrbe mora religiozno duhovno oskrbo na njihovo zahtevo omogočiti ministrstvo. To bi
               bila pač določba, ki kaže na to, da je to dolžnost ministrstva, vendar je povezana
               res z delovnimi obveznostmi. Za mene so te delovne obveznosti recimo lahko delo na
               meji, kjer enostavno ni možno, ker moraš biti 24 ur na razpolago in tudi nimaš neke
               bližine, kamor bi ti lahko šel recimo k maši ali pa k obhajilu ali pa kakršno koli
               drugo svojo obveznost izpolniti. In seveda gotovo, kadar so naše policijske enote v
               tujini,  kjer jim je treba to
               omogočiti, ker največkrat sploh nimajo te priložnosti, če se tam ne organizira
               religiozna duhovna oskrba, razen tega, če bi jo hoteli kje iskati, če lahko posebni
               nevarnosti in iz teh razlogov ne morejo. Torej jaz bi prosil, da o tem razmislimo.
               Mislim, da bi taka rešitev bila tudi mnogo bližje k mnenju naše zakonodajno pravne
               službe, ki na to opozarja. In da bi bila skladna z ustavo. Treba pa je, glede na
               specifičen položaj ustavne ureditve in dejstvo za Slovenijo opozoriti seveda še na en
               problem. Da so pri nas vse veroizpovedi in delovanje cerkve je enakopravno. In da
               seveda veljajo pravice ne samo za pripadniki rimsko katoliške cerkve, ki so prav
               gotovo dalje ko največjega obsega v primerjavi s komerkoli, ampak ustavno velja tudi
               za druge. In tu se postavlja vprašanje, kako misli vlada oziroma ministrstvo, to
               drugo načelo enakopravnosti vesti in veroizpovedi izpolniti, ker sicer lahko pride do
               tega, da bomo del zadostili, del in določenih okoliščinah pa ne in mislim, da bi bilo
               dobro tudi o tem nekaj več slišati. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp11">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Nadalje odpiram razpravo. Izvolite gospod Petek.</p>
            </sp>
            <sp xml:id="SDT4-OZNPJUIP-Redna-012-2005-10-05.sp12">

               <speaker>MILAN PETEK:</speaker>

               <p> Hvala za besedo predsednica. Torej v poslanski skupini LDS-a v principu podpiramo
               zakon kot celota, ali pa zakon, ki ima seveda svoje utemeljene razloge za spremembo.
               Žal smo ravno tako kot je kolega Potrč omenil v tem 11. členu seveda tudi mi v dilemi
               kaj narediti, da bi na nek način bil volk sit in koza cela. Torej dejstvo je, da z
               uvedbo takega člena, ki ne zadovoljuje, že prej je bilo rečno mnenje zakonodajno
               pravne komisije, tudi sedaj je ta popravek pravzaprav ne zagotavlja takšne oblike
               člena, ki bi zadovoljeval torej ta pričakovanja v z zvezi z delom kuratov v policiji.
               Zaradi tega moramo reči, da temu členu oporekamo, tako temu osnovnemu kot tudi
               predlaganemu amandmaju in se pridružujemo mnenju, da dokler ne bomo v tej državi
               razčistili razmerij med državo in cerkvijo, pravzaprav ta člen črtali. S tem bi se
               izognili tudi z naše strani zagati, da bi zaradi ...<stage>/Nerazumljivo./</stage>... člena morali
               glasovati proti zakonu, kot celoti, za katerega pa mislim, da seveda je potrebno, da
               se ga sprejme. Razlog za to, da smo v dvomu je ravno vtem, kar je bilo že nekoliko
               rečeno, da pravzaprav ne zagotavlja duhovne oskrbe vsem verskim skupnostim, ki so
               registrirane ali pa trenutno še niso registrirane, pa verjetno bodo registrirane.
               Vsaj mislim da bo novi zakon, ali Guličev ali pa ministrstva prinesel kaj spremembe.
               In zaradi tega bi bilo nesmotrno danes iti s predlogom takšnega zakona, v katerem
               vemo, da se torej pravzaprav zagotavljajo pogoji za duhovno oskrbo policije samo eni
               verski skupnosti, ker enostavno druge s tem zakonom ne bodo pokrite. In ker
               pravzaprav, da policiji, vsaj mi ocenjujejo ostaja relativno malo okoliščin, v
               katerih bi torej kurati bi naj opravljali svoje delo. Te okoliščine so bolj vezane na
               delo na terenu, predvsem v tujini, tam, kjer te potrebe so v okolju, torej kjer
               stalno opravljajo policisti svoje delo, pa mislim, da lahko svojo duhovno oskrbo
               opravljajo v tistih inštitucijah  verskih skupnosti, torej, kateri pač pripadajo, ne pa
               regulirano z zakonom, ne pa financirano s proračunom. V principu se v LDS upiramo ali
               pa menimo, da verske skupnosti ne bi smele biti financirane z državnimi sredstvi.
               Tako tudi v tem primeru mislimo, da ni prave podlage, da bi ta člen šel skozi naše
               sito. Zaradi tega napovedujemo, v kolikor ne bo na nek način kompromisno spremenjeno
               določilo tega člena, da bomo glasovali proti temu členu. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp13">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Gulič, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp14">

               <speaker>ALEŠ GULIČ:</speaker>

               <p>Spoštovana gospa predsednica, poslanke in poslanci, gostje! Glejte, ta amandma, ki so
               ga vložili Socialni demokrati, rešuje na nek način zadevo, zaradi tega, ker pusti
               odprta vrata tudi za možnost religiozne oskrbe. Ne zapoveduje pa kuratskih poslov v
               policiji. V čem je pravzaprav razlika? Tudi kasneje bomo govorili najbrž o zakonu o
               verskih skupnostih in tudi tam je omogočeno, da se to rešuje, da se to opravlja. Ne
               opravlja se pa s poslovanjem v državni službi. Policija je državna, in jaz sem za
               zelo jasno ločevanje države od verskih skupnosti, kakorkoli so te organizirane. Sem
               pa zelo za to, da se ta svoboda ne samo na papirju vodi, ampak da se jo v resnici
               lahko uresničuje. In uresničuje se jo lahko s tem, da se v takšnih primerih, ki so
               res izjemni, recimo delo na terenu, daljša odsotnost in tako naprej, pač najame,
               opravi storitev duhovne oskrbe in se jo tudi plača; to ni financiranje cerkve ali pa
               verskih skupnosti, ampak je čisto normalno plačilo za opravljeno delo, ki je v tem
               primeru duhovna oskrba. Sicer ne vem, koliko je tega v policiji potrebno, ampak glede
               na to, kolikor poznam razmere, moram reči, da imajo policisti čisto normalen delovni
               ritem, tako kot drugi ljudje, tako kot železničarji, bom rekel, tako kot zdravniki.
               In seveda v primeru, da se kuratstvo uvede v policijo, se vse druge državljane spravi
               pravzaprav v neenakopraven položaj, pa ne samo druge državljane, tudi druge verske
               skupnosti, kajti najbrž se to ne bi uvedlo za kakšne hinduiste, budiste, ne vem,
               džubuze in vse te religije in veroizpovedi, ki so na našem terenu, čeprav bi to
               najbrž morali, če bi se taka zadeva potem vnesla v zakon.</p>
               <p>Te stvari, mislim, da je treba vendarle gledati z neko občutljivostjo, vedno. Gre za
               duhovne zadeve, ki pritičejo vsakemu človeku, in zato pravzaprav nisem za to, da se
               vzpostavlja kakršnakoli možnost neenakopravnosti državljanov v kateremkoli subjektu
               te države. Seveda nisem pa tudi za to, da se onemogoča, da smo si na jasnem. In zdi
               se mi, da bi policija kot institucija lahko te zadeve čisto lepo urejala brez tega,
               da na nek način privilegira kogarkoli znotraj svojega sistema. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp15">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospod Gorenak, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp16">

               <speaker>DR. VINKO GORENAK:</speaker>

               <p>Hvala lepa. Glejte, mene pravzaprav zelo veseli debata poslancev opozicije, zlasti
               debata gospoda Potrča. Ne sprejemam pa oziroma ne morem sprejemati tega, da delamo
               kakršnokoli razliko, ker namreč ne privilegiramo s tem členom ene veroizpovedi, tako
               kot je bilo rečeno, ampak kaj počnemo? V bistvu smo v tem členu povzeli to, kar je
                   na obrambnem področju.
               Strinjam se pa lahko, da bi bilo izjemno dobro bolj precizirati to situacijo. To prav
               gotovo in v tem kontekstu se moram strinjati. Vendar pa moram hkrati reči to, da je
               izkušenj na tem področju, tako na obrambnem področju pri nas kot tudi izkušenj pri
               tujih policijah, zelo malo in da je tudi zelo težko na nek način predpisati z zakonom
               vse situacije, v katerih bi ta člen prišel v poštev. Jaz lahko samo na osnovi
               nekaterih izkušenj v tujini rečem - namreč, preko novega leta sem imel možnost to
               situacijo videti tudi na območju Avstralije, in tudi pravno nimajo stvari urejene
               tako, da bi bilo to natančno z zakonom predpisano, vendar je v praksi ta situacija
               zelo prisotna.</p>
               <p>Drugo, mi s tem členom ne govorimo o tako imenovanem policijskem kuratu, tudi ga ne
               predvidevamo, ampak računamo s tem, da bo ta stvar urejena v okviru vojaškega, ne
               vem, kako se že imenuje, vikariata ali kako se imenuje zadeva, skratka, v okviru
               vojske, da bo nekdo zadolžen za policijo.</p>
               <p>Zato bi kot nek kompromis predlagal, da podpremo amandma, ki smo ga predlagali na
               zahtevo parlamentarne pravne službe, in si ta člen pustimo odprt tudi še vnaprej in
               naredimo še en napor v tej smeri, kot ste predlagali, da skušamo definirati te
               situacije, čeprav zelo težko obljubim, da jih bomo uspeli v zakonu definirati. Hvala.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp17">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Mogoče bi še naprej prijavljeni razpravljavci, potem pa vam dam besedo.</p>
               <p>Rada bi povedala, tako v svojem kot v imenu poslanske skupine, da se nam zdi
               ustrezna ta rešitev, ki jo je predlagala vlada. Dejansko gre za pravico, ki je
               zagotovljena v sami ustavi in jo moramo jemati tudi kot pozitivno pravico, ne le kot
               obrambno pravico. Zato se nam zdi ta ureditev ustrezna. Predvsem pa se mi zdi, da ne
               moremo enačiti delavcev policije oziroma policistov - strinjamo se s temi nadaljnjimi
               amandmaji, da se spremeni "delavec policije" v "policist" - z ostalimi javnimi
               uslužbenci. Vendar gre pri njihovem delu za specifično delo, morebitna dalj časa
               trajajoča odsotnost, nedvomno je tudi njihova izpostavljenost nevarnostim veliko
               večja, kot so bili na primer v razpravi omenjeni železničarji in ostali uslužbenci.
               Torej, iz tega izhajamo, da je zelo smiselno, da se to uredi.</p>
               <p>Po drugi strani se mi pa zdi smiselna tudi ta rešitev, da natančneje predpiše
               izvrševanje te pravice minister. Gre za precej živo zadevo in verjetno bodo tudi od
               časa do časa te potrebe in oblika izvrševanja te pravice zahtevala drugačno ureditev.
               Ne dvomim pa, da bi ministrstvo za notranje zadeve oziroma minister kot delodajalec,
               če temu tako rečem, predpisal tak način, ki bi oviral delo policistov. Zato se mi zdi
               ta predlagana  ureditev
               smiselna. Razumem pomisleke kolega Potrča, vendar se mi zdi, da je stvar tako lahko
               veliko bolj fleksibilna in prilagojena danim situacijam, ki se bodo v določenem
               obdobju pojavile. Sama ne bom podprla tega amandmaja, kot rečeno pa podpiram
               spremembo termina "delavec policije" v "policist".</p>
               <p>V nadaljevanju pa se je gospod Kokalj tudi prijavil. Izvoli.</p>
            </sp>
            <sp xml:id="SDT4-OZNPJUIP-Redna-012-2005-10-05.sp18">

               <speaker>ANTON KOKALJ:</speaker>

               <p>Hvala. Jaz bi samo tam nadaljeval kjer je kolegica končala. Se mi zdi, da je
               vztrajanje na tako strogem ločevanju oziroma strogem predpisovanju, kdaj naj bi se
               duhovna oskrba zagotavljala, še vedno utemeljena neki ideološki predpostavki, ki jo
               poznamo iz preteklosti, in ki bi se po mojem vseeno lahko končala. Glede na to, da
               človek je tudi duhovno bitje in religiozno je vse na enkrat treba sprejeti tudi to,
               da čeprav formalno ločujemo cerkev od države, človeka ne moremo po službenem času
               odtrgati od tega, da razmišlja tudi kot regiliozno bitje. Tukaj je recimo policaj ali
               policist sigurno v drugačni situaciji. Praktično skoraj vsi policisti, v kolikor sem
               seznanjen, nosijo orožje. Ti ljudje morajo biti maksimalno v psihofizični kondiciji
               in tudi duhovna kondicija jaz mislim, da tukaj lahko veliko pripomore k boljšemu
               ravnanju policije. Jaz osebno si želim bolj človeške policije kot je sedaj. Policije,
               ki zna presojati praktično vedno v stresnih situacijah za človeka, ki ga sreča, če ni
               policist v stresni situaciji, je pa človek, s katerimi ima policist opravka in takrat
               pora biti policist tisti, ki zna prebrati človeka, ki zna presoditi situacijo in ne
               vedno, bom rekel izzvati samo zakon po črki, ampak mora predvsem biti človeški in iz
               te situacije potegniti za obrambo zakona in predvsem za človeka tisto kar je tisti
               trenutek najbolje. Jaz mislim, da stalna duhovna oskrba k temu lahko samo pripomore.
               Seveda se jo bodo posluževali tisti policisti po svobodni volji v kolikor se jo bodo
               hoteli in že to, da imajo policisti skrajšano delovno dobo kaže na to, da je vseeno
               ta situacija oziroma ta poklic specifičen. Jaz mislim, da bi amandma, ki ga je
               predlagala vlada, pravzaprav pomenil samo neko normalizacijo situacije tudi v naši
               državi glede na svetovni nivo, ki se prakticira. Vsekakor sem prepričan, da tukaj ne
               bo prihajalo do nekih zlorab ali pa pretiranih finančnih sredstev, glede na to koliko
               nas ti organi, se pravi varnostni, in vojska in policija zaradi drugih zadev, ne
               zaradi kadra, stanejo, predvsem zaradi opreme. Tam je strošek blazen. Tako, da jaz
               mislim, da en korak ali dva ali trije ne pomenijo noben bistven strošek in tudi ne
               zlorabe. To je moje osebno mnenje in tukaj se mi zdi, da bi tudi na simbolni ravni
               bilo dobro, da sprejmemo tak amandma, kot ga je predlagala vlada, ki pušča ministru
               nekako ukrepanje glede na situacijo in tudi zagotavlja lahko duhovno oskrbo pri
               vsakodnevnem delu policije.</p>
            </sp>
            <sp xml:id="SDT4-OZNPJUIP-Redna-012-2005-10-05.sp19">

               <speaker>PREDSEDNICA MOJCA KUCLER DOLINAR:</speaker>

               <p>Kolega Slavinec, imate besedo.</p>
            </sp>
            <sp xml:id="SDT4-OZNPJUIP-Redna-012-2005-10-05.sp20">

               <speaker>DR. MITJA SLAVINEC:</speaker>

               <p>Hvala lepa. Iz razprave je razvidno, da sploh ni sporno ali policistom zagotoviti
               versko oskrbo. Vprašanje se vrti samo okrog tega,  kakšne bi naj bile te oblike, obseg in tudi pod kakšnimi
               pogoji. Se strinjam, da morajo biti policisti v stalni psihofizični kondiciji in
               pripravljenosti, vendar sem po drugi strani mnenja, da če on te kondicije osem ur ali
               pa tudi deset, dvanajst ur ob rednem izvajanju službe ne more zagotoviti, potem je
               tudi vprašljivo ali mu bo stalna verska oskrba v službi to lahko zagotovila, če je
               tega nujno potreben. To sem povedal zato, da se mi ne zdi potrebno, da bi ob
               vsakdanjem delu imeli tudi versko oskrbo zagotovljeno. Vsekakor pa se mi zdi
               smiselno, potrebno in tudi podpiram, da se jim to zagotovi, ko so v posebnih pogojih
               dela, še posebej v tujini, saj če bodo tudi tam iskali, kot smo že slišali, še
               posebej na tistih delih, kjer je večinska veroizpoved drugačna od njihove in v večini
               primerov so nemirna področja, nenazadnje vojne prav zaradi drugačne vere, in če bodo
               oni potem iskali tam versko oskrbo zase, bodo s tem tudi objektivno izpostavljeni
               večji nevarnosti. Tako, da tam se tudi meni ta zadeva sploh ne zdi sporna.
               Izpostavljam pa, ob tem kdaj, tudi kako. Saj nenazadnje v delih Slovenije, v
               Prekmurju, je področje, kjer rimskokatoliška verska izpoved ni večinska, ampak je
               večinska ..., protestantska in tudi na to opozarjam, da je treba zagotoviti
               enakopravnost, tudi če se postavimo na večinsko, potem vsaj teritorialno gledano, da
               na tistih področjih kjer pa je ena druga večinska, da ima podoben položaj kot v
               preostali Sloveniji rimskokatoliška. Torej moje stališče je, da se z zakonom stalna
               verska oskrba omogoči, zagotovi, vendar pod takšnimi pogoji in v takšnem obsegu in
               tudi za različne veroizpovedi, da to ne bo policista privilegiralo. Nenazadnje tudi
               kirurg mora biti osem ur v visoki psihofizični kondiciji in pa, da bo to smiselno
               predvsem tam kjer jim to lahko ključno pripomore k temu, da bodo svoje delo
               opravljali tako kot je to zamišljeno, torej v dobrobit vseh državljanov.</p>
            </sp>
            <sp xml:id="SDT4-OZNPJUIP-Redna-012-2005-10-05.sp21">

               <speaker>PREDSEDNICA MOJCA KUCLER DOLINAR:</speaker>

               <p>Gospod Potrč.</p>
            </sp>
            <sp xml:id="SDT4-OZNPJUIP-Redna-012-2005-10-05.sp22">

               <speaker>MIRAN POTRČ:</speaker>

               <p>Hvala lepa. Moje izhodišče, izhodišče poslanske skupine pri pripravi tega amandmaja
               je bila ustava ne ideologija. In kdor jo vlači, gospod Kokalj to razpravo sam dela s
               silo in je nekorektno. Ustava v 7. členu predvideva, da so država in verske skupnosti
               ločene, in da so enakopravne - poenostavljam. V 41. členu pa svobodo vesti in
               veroizpovedi, ki daje pravico slehernemu in jaz sem to uvodoma poudaril, da razumem
               aktivno in pasivno. Se pravi, ne samo, da ima pravico svobodno izpovedovati, ampak da
               mu je tudi, se mora omogočiti, da to lahko stori kadar bi bil na kakršenkoli način
               onemogočen. Zato ne lepiti nobene ideologije zraven, preberite si pa ustavo.</p>
               <p>Drugo, kar bi rad rekel. Poglejte, jaz zelo cenim iskrenost  gospoda Gorenjaka, ki je razvidna tudi iz
               gradiva, ki nam ga je vlada dala. Namreč, mednarodne primerjave ne dajo nobene upore
               za tako ureditev kot je predlagana. Finska ustava in ureditev ne, Belgija ne,
               Madžarska samo za obmejno policijo, ampak samo za obmejno policijo, Češka ne,
               Avstrija ne, Nemčija ne, Bavarske dežele ne na ta način, skratka, napisano je, da teh
               izkušenj ni, ampak še enkrat povem, ne glede na to, da jih ni in kar gospod Gorenjak
               gori je prav iskati rešitve, zato mislim, da je možno, da jih iščemo, vendar jih
               moramo oblikovati na način, ki bo zagotavljal ustavno ..<stage>/Nerazumljivo./</stage>... Jaz še
               enkrat mislim, da zgolj samo predlog amandmaja, da to velja za policiste ne pa
               opozorilo, da to velja za policiste takrat in v primerih, ko jih delovne obveznosti,
               ko jim delovne obveznosti onemogočajo normalno, duhovno, religiozno oskrbo kot vsem
               drugim, da je brez tega ta določba slaba. Če gospod Gorenjak meni, da je prav
               razmisliti, potem ve postopek kakšen je v parlamentu razmišljamo lahko danes,
               eventualno lahko razmišljamo še do seje zbora, če bo veljala običajna praksa, da se
               obljubi razmišljanje, kasneje se pa samo glasuje, brez razmišljanja, potem ne
               zameriti je to prazna obljuba, danes je mogoče razmišljati in jaz eden razmislek
               dajem. Nihče ni rekel o njem niti besede, povejte, da je nekorekten. Poglejte še
               enkrat, policistom, ki zaradi delovnih obveznosti se pravi služba ne morejo
               uresničevati religiozne, duhovne oskrbe, morajo religiozno duhovno oskrbo na njihovo
               zahtevo omogočiti ministrstvu. Organizacijo religiozne duhovne oskrbe in način
               izvrševanja te pravice v policiji podrobno predpiše minister, ne omejujemo ministru,
               vemo, da se ne da to gospod Gorenjak v zakonu predpisati in povedati vse možne
               situacije, ki bi nastopile kadar je. Ne ogovarjamo to dejstvo, da bo na koncu
               realizacija pomenila enega koraka, jaz ne vem in se v to ne spuščam, ker vem, da to
               zakonodajalec ne more na ta način urediti. Mislim, da bi bilo prav, da bi tudi
               mednarodno primerjavo in primerjalnih ureditev reči, da to le ni ureditev za vse, ker
               prva ideja, ne mi zameriti, prva ideja je bila, da velja to tudi za civiliste v
               policiji in sem si jaz razmišljal kako, oprostite, ali boste imeli na sedežu policije
               kaj ..<stage>/Nerazumljivo./</stage>..., ki bo opravljal maše, ki bo opravljal obhajila, ki bo
               poročal, poenostavljam stvari, ampak res, ne vem, kaj bi sicer lahko bilo in ali so
               za to kakšni posebni razlogi.</p>
               <p>Tako da, prosim povejte, v čem vidite, gospod državni sekretar, slabost tega
               delovnega predloga, ki sem ga dal, ki bi pomenil pač eno možno rešitev morda tudi do
               seje državnega zbora, ki bi lahko bila za vse sprejemljiva, da ne bi spet kdo rad
               očital, da se gremo ideologijo pa sam ne pozna ustave? Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp23">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Gulič.</p>
            </sp>
            <sp xml:id="SDT4-OZNPJUIP-Redna-012-2005-10-05.sp24">

               <speaker>ALEŠ GULIČ:</speaker>

               <p>Mogoče bom kakšno stvar vseeno ponovil. Gre seveda za osnovni princip, ki ga imamo v
               Republiki Sloveniji, to je ločevanje verskih skupnosti in pa države in pa seveda tega
               se je treba jasno držati tudi zaradi bom rekel principa ..<stage>/Nerazumljivo./</stage>.., čisti
               računi dobri prijatelji in na tem polju so se začele stvari mešati. Gospod državni
               sekretar je torej navedel kot primer recimo pozitivni primer za svoj predlog
               slovensko vojsko. Moram povedati, da je bilo ...<stage>/Nerazumljivo./</stage>.. v slovensko vojsko
               je bil uveden tako bom rekel mimo ustave na neki način pa tudi v razmerah, ki so bile
               bistveno drugačne kot so današnji čas. Takrat je bila slovenska vojska še naborniška
               in seveda so bili fantje bom rekel tako izolirani od zunanjega sveta vsaj  eden teden in seveda zadeva je
               bila normalna. Danes so seveda razmere drugače in bi bilo prej pravzaprav treba kam
               kakšno zadevo pogledati in spremeniti in ohraniti seveda bodimo si na jasnem duhovno
               oskrbo, vendar ne na takšen način, na kakšnega je postavljena danes in isto velja
               seveda za policijo pa mogoče še za koga, jaz tukaj ne bom nikogar omejeval, zaradi
               tega, ker mislim, da smo si pač državljani v tej državi vendarle po ustavi enaki in
               seveda tudi pred zakoni in zato mislim, da je predlog, ki ga je povedal gospod Potrč
               sprejemljiv, prav gotovo pa za kakršnokoli profesionalizacijo tega pa seveda nisem,
               ker vendarle mislim, da je treba držati pravzaprav ti dve poli ločeni.</p>
               <p>Kar se tiče pripovedi gospoda Antona Kokalja. Moram reči, da se tako o tem
               filozofskem, svetovno nadzornem ali v kakorkoli smislu popolnoma strinjam z njim tudi
               v humanističnem delu. Ampak, nikoli ni bil pravzaprav problem najbrž tudi pri
               policistih njihova duhovnost, če so bili dobri so bili dobri, če so bili slabi so
               bili slabi, problem je bila lahko k večjemu njihova militantnost pa, če je bila
               ateistična ali pa religiozna, to so večji problemi in s tem mislim, da naj se
               ukvarjajo pač tisti, ki jih poučujejo in podučujejo kako se obnašati na cesti ali
               pozdravljati ljudem pred parlamentom ali ne, itd., ampak to je pa stvar gospoda
               Gorenjaka.</p>
            </sp>
            <sp xml:id="SDT4-OZNPJUIP-Redna-012-2005-10-05.sp25">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Jaz bi še v nadaljevanju rada na izvajanje gospoda kolega Guliča povedala.
               Danes je bilo večkrat omenjan ta člen ustave ločevanje države in cerkve, vendarle pa
               to ne pomeni, jaz upam, da se strinjamo, da to ne pomeni izločitev te pravice pač iz
               življenja, sedaj, ali pri nekem opravljanju specifičnega dela ali pa v vsakdanjem
               življenju. Kot povedano pač ima to tudi pozitivne učinke torej uveljavljanja in
               možnost uveljavljanja te pravice. 41. člen ustave smo tudi gledali oziroma omenjali,
               izpovedovanje vere in drugih opredelitev v zasebnem in javnem življenju je svobodno,
               vendar je pa ta člen postavljen pravzaprav na zelo eno močno osnovo, ker če gledamo
               16. člen ustave govori, katere pravice je mogoče začasno omejitvi, vendarle pa ni
               mogoče omejiti teh pravic iz 41. člena, to pomeni, da ne glede na ločitev pomeni to
               eno izmed močnih pravic, ki pa se jo ne more pravzaprav z levo roko nekako odpraviti
               z nenehnim ponavljanjem ločitvijo med cerkvijo in državo.</p>
               <p>Tako da tukaj kot rečeno mislim, da je ta rešitev predloga ustrezna in nikakor ne
               vidim možnosti, da bi se to lahko izrabilo preveč na široko, tako da, vsekakor lahko
               rečem, da je člen se mi zdi ustrezno narejen v svojem temelju. Gospod Gulič. 
               </p>
            </sp>
            <sp xml:id="SDT4-OZNPJUIP-Redna-012-2005-10-05.sp26">

               <speaker>ALEŠ GULIČ:</speaker>

               <p>Glejte, zelo jasno mi je, da te osnovne človeške pravice, svoboda, ne smejo biti na
               nek način omejene. In če bi kdorkoli hotel omejevati tudi to pravico, verjemite mi,
               da bi bil na barikadah, takoj. Ampak tu ne gre za - pravzaprav, saj se ne pogovarjamo
               o tem, ali pravica da ali ne. To, da ima vsak človek pravico do veroizpovedi in da je
               to aktivno, se pravi, da lahko to uveljavlja, to smo pravzaprav tule vsi povedali.
               Ampak zdaj je samo vprašanje, kako, na kakšen način se lahko to izpelje. In ali je
               treba, da je to tudi na ta način rešeno, kot je predlagala vlada. Zakonodajno-pravna
               služba ima hude zadržke pri tem, kot vidite, in najbrž imajo prav, saj so
               strokovnjaki s tega področja, saj niso nabrani kar tako, po anketi. In mislim, da je
               treba upoštevati tudi takšna mnenja in potem poiskati rešitve. Gospod Potrč je
               rešitev tako skiciral. Jaz bi tudi rad slišal, recimo, mnenje zakonodajno-pravne
               službe o tem, ali je taka zadeva možna, ali je tudi to pravzaprav narobe. Saj se
               pogovarjamo, kajne, in upam, da se bomo še.</p>
            </sp>
            <sp xml:id="SDT4-OZNPJUIP-Redna-012-2005-10-05.sp27">

               <speaker>PREDSEDNICA MOJCA KUCLER DOLINAR:</speaker>

               <p>Tako, toliko se pogovarjamo, da sem vam pravzaprav dala besedo pred gospo Pozsončevo.
               Izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp28">

               <speaker>ALEŠ GULIČ:</speaker>

               <p><stage>/Iz ozadja./</stage> Se opravičujem!</p>
            </sp>
            <sp xml:id="SDT4-OZNPJUIP-Redna-012-2005-10-05.sp29">

               <speaker>MARIA POZSONEC:</speaker>

               <p>Saj je bil to skupen sklop, ki ga je treba obravnavati. Samo to sem hotela povedati,
               da policist, ki bi opravljal to nalogo, bi moral imeti neko dodatno izobrazbo,
               vsekakor, in bi moral imeti tudi psihične značilnosti, ki so potrebne za opravljanje
               tega. Tako da ne moreš kar kogarkoli določiti, da to opravlja. In me zanima, kako bi
               jih pripravili za to nalogo.</p>
            </sp>
            <sp xml:id="SDT4-OZNPJUIP-Redna-012-2005-10-05.sp30">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Izvolite, kolega Petek.</p>
            </sp>
            <sp xml:id="SDT4-OZNPJUIP-Redna-012-2005-10-05.sp31">

               <speaker>MILAN PETEK:</speaker>

               <p>Mislim, da sama razprava kaže, da med nami ni radikalnih pogledov, in hvala bogu, da
               je tako. Jaz pač nikoli nisem bil niti versko usmerjen, nisem se pravzaprav nikoli s
               tem ukvarjal v svojem osebnem življenje, še manj pa v politiki. Ampak zdi se mi,
               posebej ko sem poslušal gospoda Kokalja, da na nek način skozi neka zadnja vrata pa
               religija in vera sili v neke pore našega življenja. Tudi to je eden od detajlov, o
               čemer se danes pogovarjamo. Tako sem ga razumel. Torej, če govorimo o policistu, ki
               mora imeti psihofizične sposobnosti, zaradi tega, ker nosi orožje, pa je, ne vem, na
               cesti in tako dalje, seveda jih mora imeti, saj je to njegova profesionalna
               obveznost. Ampak te psihofizične sposobnosti mu lahko zagotavljajo in si mora
               zagotavljati skozi drugačno obliko kot pa skozi cerkveno oziroma duhovno oskrbo,
               pardon, ne cerkveno, skozi duhovno oskrbo kurata. Jaz si tega ne znam predstavljati,
               da se torej sredi njegovega dela nekdo ustavi pa pravi, jaz bi pa rad imel malo
               duhovne oskrbe. Torej, ta naj gre potem k psihologu, če je sposoben ta posel sploh
               opravljati, ne pa da to uporablja pri svojem vsakodnevnem delu. Zato pa se strinjam s
               tem, kar je gospod Potrč želel povedati vsem nam. Imamo specifične primere, o katerih
               naj odloči minister, na kakšen način bo te specifične primere zadovoljeval. In
               mislim, da smo si vsi edini, da to ne more biti policist, ki sedi na motorju, ki sedi
               na konju, ki sedi v avtomobilu, opravlja svoje delo varovanja prireditev in tako
               dalje, ampak je to policist, ki je izpostavljen nekim naporom, fizičnim in tudi
               psihičnim v nekem okolju, kjer so ti pogoji in te okoliščine takšne. In tu naj ima
               minister to diskrecijsko pravico, da pove, kdaj in kako ter na kakšen način bodo te
               zadeve urejene. Bojim se, da če bomo prišli do tega, da bomo tako splošno napisali
                   "policisti", da bomo potem
               prišli v položaj, da bodo pač ti policisti enkrat začutili, da morajo iti v Lurd,
               tako govorijo vojaki, pa se bodo tam seveda duhovno usposabljali. In počasi bomo
               ugotovili, da se samo ena verska skupnost duhovno usposablja, druge pa so pravzaprav
               na robu. In temu bi se bilo verjetno treba izogniti. In mislim, da je tu ta amandma
               oziroma tekst, ki ga je predlagal gospod Potrč, tisti, ki bi nam dal podlago in ki bi
               dal podlago tudi, da bi ostala zadeva odprta, lahko bi jo pretehtali do seje
               državnega zbora in tam potem odločali z nekim konsenzom, ne pa da se pravzaprav
               usmerimo samo na en tekst in zagovarjamo samo tistega. Mislim, da je dober, korekten,
               za podpreti, in mislim, da bi tudi vi, ki imate pač mogoče drugačne poglede kot mi,
               lahko podprli takšno določilo.</p>
            </sp>
            <sp xml:id="SDT4-OZNPJUIP-Redna-012-2005-10-05.sp32">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Kokalj, replika.</p>
            </sp>
            <sp xml:id="SDT4-OZNPJUIP-Redna-012-2005-10-05.sp33">

               <speaker>ANTON KOKALJ:</speaker>

               <p>Ker sem bil pač tolikokrat omenjen, da moram replicirati.</p>
               <p>Samo s tem bi repliciral. Očitno je, da pod pojmom duhovna oskrba pojmujemo vsi
               popolnoma nekaj drugega, in mislim, da je tu problem. Samo toliko.</p>
            </sp>
            <sp xml:id="SDT4-OZNPJUIP-Redna-012-2005-10-05.sp34">

               <speaker>PREDSEDNICA MOJCA KUCLER DOLINAR:</speaker>

               <p>Jaz bi pa vseeno rada kolegu Petku - tale stavek me je pravzaprav zelo zbodel, da
               religija sili v pore našega življenja. Upam, da mene, ki sem kristjanka, ne
               obravnavate tako, da silim v pore vašega življenja. Torej, mislim, da sem sestavni
               del tega življenja, sestavni del javnega življenja in ta trenutek tudi sestavni del
               političnega življenja. Tako da tista je bila zelo taka, močna izjava. Izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp35">

               <speaker>MILAN PETEK:</speaker>

               <p>Ostajam pri tej svoji izjavi. Sam sem pač ateist, me nikakršna religija ne
               zadovoljuje, mislim pa, da jo ima vsak pravico izražati in pri sebi uporabljati. Če
               pa gre za oblike, kjer se pravzaprav tudi skozi te postopke, ki jih danes tu
               obravnavamo, torej, ali v vojsko ali v policijo, kasneje, smo rekli, bomo šli v
               železničarje, verjetno bomo prišli počasi v šolo, tam smo že tako in tako - to je
               bilo moje osebno mnenje in ne mi tega zameriti, sam imam pač takšen pogled na to
               slovensko življenje.</p>
            </sp>
            <sp xml:id="SDT4-OZNPJUIP-Redna-012-2005-10-05.sp36">

               <speaker>PREDSEDNICA MOJCA KUCLER DOLINAR:</speaker>

               <p>Morda še odgovor na to, da vendar tu piše, da policist, ki to želi, nikogar se ne
               sili k temu. V nadaljevanju gospod Kangler, potem pa gospod državni sekretar.</p>
            </sp>
            <sp xml:id="SDT4-OZNPJUIP-Redna-012-2005-10-05.sp37">

               <speaker>FRANC KANGLER:</speaker>

               <p>Hvala za besedo. Mislim, da je bilo dovolj vsebinske razprave in da bi počasi to
               razpravo lahko zaključili, ker bom počasi dobil občutek, da imate v tistem spodnjem
               delu nek debatni krožek, kjer se med sabo tako pogovarjate, in da gre ta procedura po
               nekem vrstnem redu.</p>
               <p>Na nek način se lahko z nekaterimi strinjam, vendar bi želel poudariti, da imamo
               določene izkušnje na tem področju, kar se tiče področja slovenske vojske, o nekaterih
               stvareh smo se lahko tam prepričali. Dejstvo pa je, in tudi sam povem, da je treba
               nekatere stvari tudi na tem področju premisliti, preštudirati. Zato osebno menim in
               bom tudi podprl predlog amandmaja vodje poslanske skupine DeSUS, gospoda Žnidaršiča,
               s tem namenom, da amandma sprejmemo, da člen odpremo in da najdemo na nek način
               kompromis do seje državnega zbora. Prepričan sem, da bo temu tudi vlada sledila in
               upoštevala tako opozicijo kot koalicijo. In mislim, da lahko počasi razpravo
               zaključimo.</p>
            </sp>
            <sp xml:id="SDT4-OZNPJUIP-Redna-012-2005-10-05.sp38">

               <speaker>PREDSEDNICA MOJCA KUCLER DOLINAR:</speaker>

               <p>Gospod Potrč.</p>
            </sp>
            <sp xml:id="SDT4-OZNPJUIP-Redna-012-2005-10-05.sp39">

               <speaker>MIRAN POTRČ:</speaker>

               <p>Hvala lepa. Od sodelavke sem bil vprašan, kateri amandma je pravi, moj. Moram reči
               tako, poslanska skupina je vložila amandma, da se 11. člen črta. Jaz sem pripravljen
               spremeniti to odločitev in se pogovarjati o vsebini amandmaja, ampak če je
               pripravljenost o vsebini se pogovarjati. Doslej še nisem ene besede slišal, da bi kdo
               rekel, ja, sem se pripravljen pogovarjati. Če ste se vi pripravljeni pogovarjati samo
               na ta način,  kot je zapisano,
               popolnoma nejasno, ob vseh dvomih, ki se lahko porajajo, ob opozorilih, ki jih ima
               tudi zakonodajno-pravna služba, potem ne vidim razloga za kaj pomagati. Sicer pa sem
               pripravljen, da iščemo iz tega, pa tudi ne dobesedno, lahko tudi malo drugače, neko
               opredelitev, ki bi bila bližja načelu, da to država mora zagotoviti v specifičnih
               okoliščinah. Kako bomo napisali te specifične okoliščine, morda je moj predlog dober
               ali pa premalo precizen, ne more biti pa to neomejeno, ker potem... Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp40">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Gorenak, potem pa gospod Petan, ali pa obratno. Izvolite, gospod
               Petan.</p>
            </sp>
            <sp xml:id="SDT4-OZNPJUIP-Redna-012-2005-10-05.sp41">

               <speaker>RUDOLF PETAN:</speaker>

               <p>Hvala za besedo. Torej, mislim, da takole ne bomo prišli nikamor, ker nihče ne bo
               nikogar prepričal. Zame je sprejemljiva tudi taka rešitev, kot je, ne rabim nič
               spreminjati. Vendar mislim, da je ta rešitev, da odpremo člen, pa še lahko najdemo.
               Če ne bomo našli rešitve, je zame tudi taka sprejemljiva, pa lahko tudi v tretjem
               <stage>/?/</stage>. Vendar eden drugemu naštevati argumente za ali pa proti, ne pripelje nikamor.
               Zato je potem treba se enkrat odločiti pa izglasovati. Zato podpiram to, kar je
               kolega pred mano povedal - odpremo člen, pa lahko do tretjega branja nekaj najdemo.
               Če ne bomo ničesar našli, bom podprl tudi tako rešitev, ki pač zdaj velja; mislim to
               rešitev, ki je predstavljena. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp42">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Gorenak.</p>
            </sp>
            <sp xml:id="SDT4-OZNPJUIP-Redna-012-2005-10-05.sp43">

               <speaker>DR. VINKO GORENAK:</speaker>

               <p>Hvala lepa. Glejte, jaz resno vlagam neke napore v to, da naredimo korak naprej. In
               me ob tem, moram zelo jasno povedati, motijo vse tiste debate sklicujoč se na ustavo
               pa ločenost cerkve in tako naprej. Jaz upam, da smo v drugem času, ko to ni več
               potrebno.</p>
               <p>Kar se tiče pa konkretnega člena, še enkrat poudarjam, mi ne privilegiramo nobene od
               ver, še enkrat to ponavljam.</p>
               <p>In naslednja zadeva. Pred seboj imam seznam devetih evropskih držav, kjer je
               vsepovsod ta duhovna oskrba kljub ločenosti cerkve od države urejena <stage>(tega vam lahko
               dam)</stage>.</p>
               <p>In zadnja... <stage>/Oglašanje iz ozadja./</stage></p>
            </sp>
            <sp xml:id="SDT4-OZNPJUIP-Redna-012-2005-10-05.sp44">

               <speaker>PREDSEDNICA MOJCA KUCLER DOLINAR:</speaker>

               <p>Samo moment!</p>
            </sp>
            <sp xml:id="SDT4-OZNPJUIP-Redna-012-2005-10-05.sp45">

               <speaker>DR. VINKO GORENAK:</speaker>

               <p>Moment! In zadnja zadeva, meni je precej blizu amandma gospoda Potrča, celo v tistem
               delu, kjer on pravi, "policistom, ki zaradi delovnih obveznosti ne morejo
               uresničevati" in tako naprej, "moramo zagotoviti". Mislim, da tu celo preveč daje
               gospod Potrč, ker ne bi šel na situacijo "moramo zagotoviti", ampak moramo omogočiti.
               To je ena zadeva. In druga zadeva, vezal bi tudi na delovne situacije, ne samo na
               delovni čas.</p>
               <p>Zato še enkrat predlagam, da pustimo odprt člen - jaz nimam mandata v tem trenutku,
               da sprejmem ta amandma -, ampak da vložimo resen napor, da najdemo boljšo dikcijo
               člena, to pa. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp46">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč.</p>
            </sp>
            <sp xml:id="SDT4-OZNPJUIP-Redna-012-2005-10-05.sp47">

               <speaker>MIRAN POTRČ:</speaker>

               <p>Hvala lepa. Iz nekaj izkušenj približno vem, kako takšen postopek teče. Vlada
               formalno nima pravice vložiti amandmaja. Vložile bi ga naj štiri poslanske skupine,
               ker če ga bom vložil jaz, bo napačno in ne boste glasovali zanj. Jaz nimam nobene
               pravice od vas zahtevati pa pričakovati, da boste to naredili. Povem samo to, da mi
               je ljubo, da gospod Gorenak vsaj vidi možnost razprave. Če bo ta amandma zavrnjen,
               bomo vlagali amandma tudi na seji državnega zbora, in na vas je, ali boste želeli
               sodelovati ali boste pa tako, zdaj pa dajem v oklepaj, kot običajno brez razmisleka
               glasovali po najbolj trdi varianti. Samo potem boste sami krivi za probleme, ki se s
               tem povzročajo, in jih ne nam očitati. Hvala. 
               </p>
            </sp>
            <sp xml:id="SDT4-OZNPJUIP-Redna-012-2005-10-05.sp48">

               <speaker>PREDSEDNICA MOJCA KUCLER DOLINAR:</speaker>

               <p>Hvala. To je zadnji, ki je bil prijavljen k razpravi. Zato prehajam na... Ali k
               razpravi? Gospod Kangler, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp49">

               <speaker>FRANC KANGLER:</speaker>

               <p>Rad bi želel poudariti gospodu Potrču, da smo danes tukaj javno pred kamerami
               izrazili si interes, da smo za neko rešitev, za kompromis. In ne glede na to kakšna
               je koalicija ali opozicija, mislim da lahko preko Gorenaka poskušamo uskladiti, da se
               o vsebini pogovorimo, in če bo primerna vsebina, tudi nič ni narobe, če se enkrat na
               kakšnem amandmaju, ki ga poslanci vladamo, tudi vlagamo poslanska skupina iz
               opozicije in koalicije. Tako da, upam, da se bo to tudi zgodilo.</p>
            </sp>
            <sp xml:id="SDT4-OZNPJUIP-Redna-012-2005-10-05.sp50">

               <speaker>PREDSEDNICA MOJCA KUCLER DOLINAR:</speaker>

               <p>Prehajamo na glasovanje o amandmaju k 11. členu, predlagatelja poslanske skupine SD.</p>
               <p>Kdo je za? <stage>(6 članov.)</stage> Je kdo proti? <stage>(8 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na glasovanje o drugem amandmaju k 11. členu, ki pa je pravzaprav po
               vsebini identičen potem tudi k predlogu za amandma odbora. Tako da, če bo sprejet
               prvi... Najprej predlagatelja sprašujem, če vztraja na vloženem amandmaju. Gospod
               Rezman se nam je pridružil. Ja, torej če bo ta amandma sprejet, potem niti ne bo
               potrebno glasovati o predlogu za amandma odbora, ker sta identična.</p>
               <p>Obrazložitev glasu, gospod Potrč. Izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp51">

               <speaker>MIRAN POTRČ:</speaker>

               <p>Jaz to bom podprl, bi pa vas lepo prosil in računam, da bo tak, saj ne mislim, da je
               kdaj nekorektno to, da je posebej v poročilu odbora zapisana tudi razprava in možne
               rešitve povezane z vsebino 11. člena, brez obljub. Ampak kljub temu, da je matično
               delovno telo izrazilo pripravljenost iskati neke rešitve tudi na besedilu o katerih
               sva gospod Gorenjak in jaz govorila.</p>
            </sp>
            <sp xml:id="SDT4-OZNPJUIP-Redna-012-2005-10-05.sp52">

               <speaker>PREDSEDNICA MOJCA KUCLER DOLINAR:</speaker>

               <p>Jaz moram reči, da kot predsednica odbora lahko zatrdim, da so poročila vedno
               kvalitetno pripravljena, torej na kratko povzeta vsa razprava in ne dvomim, da tudi o
               tem poročilu ne bi bilo to narejeno, brez opozoril.</p>
               <p>Prehajam na glasovanje o amandmaju poslanske skupine DeSUS.</p>
               <p>Kdo je za? <stage>(11 članov.)</stage> Je kdo proti? <stage>(1 član.)</stage></p>
               <p>Ugotavljam, da je ta amandma sprejet. Kot rečeno, potem predlog za amandma odbora ni
               potreben.</p>
               <p>V nadaljevanju pa predlagam, da združimo razpravo še o preostalih členih zakona in
               pa tudi glasovanje o njih skupaj. Ali kdo nasprotuje temu predlogu? Če ne, potem
               dajem v razpravo še ostale člene zakona.</p>
               <p>Zaključujem razpravo ter dajem na glasovanje preostale člene.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona  s sprejetim amandmajem sprejet. Amandmaji bodo vključeni v poročilo.
               Želi kdo biti poročevalec na seji? Ne, potem bom poročala sama.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - OBRAVNAVA ZAKONA O SPREMEMBAH IN
                  DOPOLNITVAH ZAKONA O POTNIH LISTINAH DRŽAVLJANOV REPUBLIKE SLOVENIJE</title>, ki
               teče po <title>skrajšanem postopku.</title> Predlog zakona je bil objavljen v
               Poročevalcu, št. 63/05. Prejeli ste tudi mnenje zakonodajno-pravne službe z dne
               21.9., kot dodatno gradivo pa ste prejeli tudi še predlog amandmajev z dne 3.10., ki
               ga je na podlagi mnenja zakonodajno-pravne službe pripravila vlada.</p>
               <p>Pričenjamo z <title>drugo obravnavo.</title> Prisotni so vabljeni: ministrstvo za
               notranje zadeve, direktorat za upravno notranje zadeve ter zakonodajno-pravna služba.
               V okviru druge obravnave bomo na podlagi 126. člena poslovnika opravili razpravo o
               amandmajih in členih zakona. Predlagatelja tudi tokrat prosim za dopolnilno
               obrazložitev, če jo želi podati.</p>
               <p>Izvolite, gospod Gorenak.</p>
            </sp>
            <sp xml:id="SDT4-OZNPJUIP-Redna-012-2005-10-05.sp53">

               <speaker>DR. VINKO GORENAK:</speaker>

               <p>Hvala lepa. Relativno zelo kratko. Zakon spreminjamo v osnovi in v, torej iz
               temeljnega in osnovnega razloga zaradi uvajanje tako imenovane biometrije oziroma
               biometričnih zaščit v potne listine. Vi veste, da imamo evropski rok 28.8.2006 in rok
               združenih držav 26. oktober 2006. Torej tukaj je temeljna stvar zakaj spreminjamo
               zakon. Naslednje zadeve so spet prekrški, globe, denarne kazni, globe, kar je že
               standard.</p>
               <p>In potem glede na spremembe zakona v splošnem upravnem postopku so potrebne nekatere
               manjše spremembe, ki omogočajo, da lahko državljani zaprosijo za izdajo potnega lista
               kjerkoli v državi, torej pri katerikoli upravni enoti ne samo tisti kjer imajo stalno
               bivališče.</p>
               <p>Manjša sprememba je potrebna tudi zaradi vročanja. Namreč vročanje želimo bolj
               zaščititi in sicer tako, da se bo potni list po 8 dneh, če ga naslovnik ne bo sprejel
               po pošti, da se bo vrnil nazaj k izdajatelju torej k upravni enoti. To je predvsem iz
               varnostnih razlogov.</p>
               <p>Nekoliko prijaznejši želimo biti tudi do državljanov skozi to, da bodo lahko
               preklic, da bodo preklic opravile ob prijavi pogrešanega potnega lista upravne enote
               in ne več državljani sami.</p>
               <p>Potem za poslance evropskega parlamenta iz Republike Slovenije uvajamo diplomatske
               potne liste in še nekatere manjše spremembe kot so sledljivost potnega lista skozi
               vročanje pri pošti itn. Skratka, ostale spremembe so manjše narave. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp54">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Iz zakonodajno-pravne službe, gospa Gorec. Izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp55">

               <speaker>NEVENKA GOREC:</speaker>

               <p>Hvala lepa. Nekatere naše pripombe s pismenega mnenja se nanašajo predvsem na
               jasnost posameznih določb in pa na medsebojno usklajenost teh določb. Moram
               ugotoviti, da je predlagatelj v celoti sledil našemu mnenju in so vsi amandmaji, ki
               so danes predlagani, sledijo našim pripombam, tako da jih ne bi ponavljala, ampak
               bomo k posameznemu amandmaju v kolikor bo potrebno, kaj rekli. Hvala lepa. 
               </p>
            </sp>
            <sp xml:id="SDT4-OZNPJUIP-Redna-012-2005-10-05.sp56">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Potem v nadaljevanju prehajamo na razpravo in glasovanje o posameznih
               amandmajih oziroma predlogih za amandma odbora. Amandma k 2. členu predložen s strani
               ministrstva za notranje zadeve in kot rečeno je redakcijske narave. Odpiram razpravo.
               Zaključujem in dajem ta amandma na glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta predlog za amandma k 2. členu sprejet. Predlog za amandma
               odbora k 9. členu. Tudi ta amandma je pripravljen na podlagi mnenja
               zakonodajno-pravne službe, ki odpravlja vsak morebiten dvom o vsebini tega člena,
               tako da odpiram razpravo. Jo zaključujem in dajem na glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Amandma k 14. členu dajem v razpravo. Jo zaključujem in dajem na glasovanje.</p>
               <p>Sprašujem kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Amandma k 18. členu. Odpiram razpravo. Jo zapiram.</p>
               <p>Sprašujem kdo je za amandma? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>In še predlog za amandma k 24. členu. Se opravičujem. Nadaljujemo. Izglasovali smo
               amandma k 18. členu in prehajamo na razpravo in glasovanje o amandmaju k 21.
               členu.</p>
               <p>Sprašujem kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>In še amandma k 24. členu. Odpiram razpravo. Jo zapiram.</p>
               <p>Sprašujem kdo je za ta amandma? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da so predlogi za amandma odbora sprejeti in tudi tukaj predlagam, da
               združimo razpravo in glasovanje o še preostalih členih zakona skupaj. Ali kdo
               nasprotuje takšnemu predlogu? Če ne, potem odpiram razpravo in sprašujem člane in
               članice oziroma ostale prisotne, če želi kdo razpravljati o preostalih členih zakona?
               Če ne, potem jih dajem na glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da so vsi členi zakona sprejeti. S tem zaključujem drugo obravnavo
               predloga zakona na matičnem
               delovnem telesu. Vsi sprejeti amandmaji bodo tudi vključeni v dopolnjen predlog
               zakona, ki bo sestavni del poročila odbora.</p>
               <p>Še določitev poročevalca oziroma poročevalke nam ostane. Torej, bom poročala sama.
               Zaključujemo s to točko dnevnega reda. Zahvaljujem se vabljenim iz ministrstva za
               pravosodje ter jih lepo pozdravljam, hkrati pa pozdravljam tudi predstavnike z
               ministrstva za pravosodje, ki se nam pridružujejo pri naslednji točki.</p>
               <p>To je <title>4. TOČKA DNEVNEGA REDA</title> v okviru katere bomo obravnavali <title>PREDLOG ZAKONA O SPREMEMBAH IN DOPOLNITVAH ZAKONA O NOTARIATU.</title>
               </p>
               <p>Tudi ta postopek teče po skrajšanem postopku, ki ga je državnemu zboru predložila
               Vlada Republike Slovenije. Kolegij predsednika državnega zbora je obravnavo zakona po
               skrajšanem postopku podprl na svoji seji dne 16.9. Predlog zakona je bil objavljen v
               Poročevalcu. Mnenje zakonodajno-pravne službe ste prejeli, prejeli ste tudi pripombe
               Notarske zbornice Slovenije z dne 3.10., mnenje Državnega sveta Republike Slovenije
               in mnenje ministrstva za pravosodje s predlogi za amandmaje odbora z dne 4.10. Na
               sejo so bili vabljeni poleg zakonodajno-pravne službe tudi ministrstvo za pravosodje
               in Notarska zbornica Slovenije. Pričenjam z drugo obravnavo predloga zakona o kateri
               bomo na podlagi 126. člena poslovnika opravili razpravo in glasovanje o posameznih
               členih predloga zakona. Sprašujem predlagatelja zakona, če želi podati dopolnilno
               obrazložitev k členom predloga zakona? Gospod državni sekretar Marolt izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp57">

               <speaker>ROBERT MARLOT:</speaker>

               <p>Hvala lepa gospa predsednica za besedo. Bom čisto kratek. S predlagano novelo zakona
               po skrajšanem postopku se zasledujeta dva cilja. Prvi cilj je večja dostopnost do
               opravljanja notarskega poklica in drugi cilj je odprava nekaterih nejasnosti in
               pomanjkljivosti zakonskega besedila, ki so v praksi imenovanja notarjev povzročale
               težave, poleg tega pa se nanaša predvsem na dolgotrajnost postopkov imenovanja in
               razrešitve notarja ter disciplinskih postopkov. Tako, čisto na kratko.</p>
            </sp>
            <sp xml:id="SDT4-OZNPJUIP-Redna-012-2005-10-05.sp58">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Pozdravljam tudi predstavnike notarske zbornice in jih sprašujem, če
               želijo tudi sami podati svoje mnenje in jih hkrati še prosim zaradi magnetograma, da
               se predstavite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp59">

               <speaker>NATŠA ERJAVEC:</speaker>

               <p>Dober dan. Z notarske zbornice prihajava, Aleksandra Šanca, naš generalni sekretar,
               sama pa sem Nataša Erjavec notarka v Ljubljani. Pisne pripombe naše zbornice k
               predlaganim spremembam zakona, upam, da ste vsi dobili in pri njih vztrajamo. Kar pa
               bi želela zelo na kratko povedati sta dve stvari. Prvo je, da zbornica meni, da to
               niso takšne spremembe, ki bi se lahko obravnavale v skrajšanem postopku, ker se z
               njimi ureja kdo bo v bodoče notar, tudi notarska funkcija pri nas je trajna tako kot
               sodniška. Zakoni iz pravosodja se ne bi smeli neprestano spreminjati. Naš zakon pa je
               doživel spremembe že lani, za katere se je letos pokazalo, da vse ne držijo vode,
               zato bi želeli, da te spremembe, ki so zdaj na sporedu se preudarno in tehtno
               analizirajo in da bodo potem, ko bodo sprejele tudi doživele en tak spoštovanja
               vreden življenjski vek. Načeloma se strinjamo s pripombami, z enim velikim pomislekom
               glede predlaganih sprememb 8. člena. 8. člen je tisti, ki ureja pogoje za notarje. Ti
               pogoji se zdaj na nek način postajajo vedno milejši.  Notar naj bi bil kar vsak, ki ima že 5 let pravosodni
               izpit. Vemo pa, da so pravniki, ki delajo na povsem drugih pravnih področjih, ki
               nimajo z notarskim delom nič. Ko pa si imenovan za notarja, takoj naslednji dan je
               treba delati odgovorno, ni nobenega prostora za učenje in tudi za napake ne. Zato
               želimo, da bi novi notarji imeli izkušnje na področju dela, ki ga bodo opravljali. In
               nekako menimo, da ni mogoče enačiti na primer dela tožilca, ki je izključno delal na
               kazensko pravnem področju z delom notarja, ki pokriva predvsem civilno pravna in
               gospodarsko tematiko. Naša želja je, da 8. člen ostane nespremenjen z dodatkom, da se
               kot kriterij oziroma kot pogoj za imenovanje za notarja uvede tudi notarski izpit.</p>
               <p>V teh obrazložitvah predlagatelja piše, da v vseh primerljivih deželah, od Italije,
               Francije, Nemčije, Avstrije in tako naprej, povsod ta notarski izpit je. Želimo, da
               je to nek izpit z vnaprej določenim dnevnim redom, s komisijo, z ocenami in da bi
               bila potem tudi ocena na tako opravljenem izpitu kriterij za imenovanje za notarja. V
               tej komisiji bi želeli imeti predstavnike sodstva, torej višje in vrhovne sodnike,
               delavce s strani univerze, tudi kakšnega notarja in predstavnika ministrstva za
               pravosodje. Menimo, da je to nujno, da bodo potem med prijavljenimi kandidati izbrani
               tisti, ki so res najboljši. Prav tako menimo, da ni potrebno širiti števila tistih,
               ki lahko kandidirajo za notarja, ker je ta krog že sedaj zelo velik. V Sloveniji
               imamo trenutno čez 1.000 odvetnikov, več kot 900 sodnikov, potem so tukaj
               pravobranilci, veliko oseb je, ki že sedaj lahko kandidirajo. Menimo, da bi morali
               novi notarji postati res tiste osebe, ki so za to strokovno najbolj usposobljeni.
               Objektivni kriterij, ki bi omogočal izbor pa je potem izpit za katerega se zavzemamo.
               Mogoče toliko na kratko.</p>
               <p>Skratka, naša želja je, da 8. člen ostane nespremenjen z dodatkom, da se kot pogoj
               uvede tudi notarski izpit in potem v nadaljevanju k ustreznim členom, da se ocena na
               tem izpitu šteje kot pomemben kriterij pri imenovanju za prosto mesto notarja. Lepa
               hvala.</p>
               <p>Če dovolite, naš sekretar me je dopolnil ...</p>
            </sp>
            <sp xml:id="SDT4-OZNPJUIP-Redna-012-2005-10-05.sp60">

               <speaker>GOSPOD _________:</speaker>

               <p>Glede na obrazložitev kolegice predlagamo, da odbor sprejme naš predlog kot amandma.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp61">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Še predstavnik zakonodajno-pravne službe, gospod Božo Strle, izvolite.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp62">

               <speaker>BOŽO STRLE:</speaker>

               <p>Hvala za besedo, gospa predsednica. V našem mnenju smo podali nekaj pripomb, ki se
               nanašajo večinoma na notranjo skladnost in za katere morem reči, da so večinoma in
               večinoma ustrezno povzeti v predlogih za amandma odbora, ki jih je pripravilo
               ministrstvo. Zato tistih pripomb ne bom ponavljal, pač pa naj posebej izpostavim še
               pripomb, ki niso bile upoštevane, in sicer k 1. členu. V 1. členu, ki je splošna
               določba, da se beseda "kandidat" nadomesti z besedo "pomočnik" v celotnem besedilu
               zakona. Mi smo predlagali naj se ta ustreznost takšne nadomestitve še enkrat preveri
               in kot primer navedli neustreznost takšne nadomestitve z besedilom 101. člena zakona,
               kjer bi po predlagani nadomestitvi besede "kandidat" v izbirnem postopku za
               notarskega pomočnika preimenovali kandidata v pomočnik za notarskega pomočnika. Se
               pravi ta pripomba z amandmaji, s predlogi za amandma odbora ni zajeta in ni rešena in
               je to take narave, da jo mi v redakciji ne moremo popravljati, ker gre za smiselnost
               uporabe tega izraza, ki bi potem pred prečiščenem besedilu se pokazala kot zelo
               neprimerna.</p>
               <p>Druga, sicer manjša pripomba k 4. členu, kjer smo imeli pripombo glede pogoja
               primernosti je sicer v predlogu vsebinsko ustrezno zajeta, vendar je prišlo do
               rahlega  nesporazuma. Mi smo
               namreč v predlogu, kot vidite, je predlagana zamenjava besede "primernost" z
               "osebnostno primernost". Vendar smo mi "osebnostno primernost" navajali v pripombi
               samo kot primer poimenovanja v zakonu o sodniški službi, ki se pa nekoliko razlikuje
               od vsebine pogoja, ki je opredeljen v 8. členu, torej da mora biti oseba vredna
               javnega zaupanja za opravljanje notariata. Se vsebinsko nekoliko razlikuje, zato smo
               predlagali, da bi bilo treba v bistvu namesto primernosti določiti, da gre za presojo
               izpolnjevanja pogoja iz 6. točke prvega odstavka 8. člena zakona o notariatu. Torej,
               preverjanje, da gre za osebo vredno javnega zaupanja za opravljanja notariata, ki je
               potem v petem odstavku podrobneje navedeno kaj se smatra za izpolnjevanje tega
               pogoja. Mimogrede, ta odstavek se potem z amandmajem tudi nekoliko spreminja.
               Podrobneje bi se mogoče glede eventualne dikcije tega amandmaja oglasil pri 4. členu.
               Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp63">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Prehajamo na razpravo o posameznih amandmajih in pripadajočim členom predloga
               zakona. V razpravo dajem predlog za amandma odbora, ki je podan s strani
               predlagatelja k 2. členu. Odpiram razpravo. Izvolite, gospod Strle.</p>
            </sp>
            <sp xml:id="SDT4-OZNPJUIP-Redna-012-2005-10-05.sp64">

               <speaker>BOŽO STRLE:</speaker>

               <p>Samo povsem tehnično, namesto besede "razloga iz 6 točke" bi jaz predlagal, da je
               tukaj "pogoja" iz 6. točke", kar tudi sam 8. člen našteva pogoje, ki jih mora
               izpolnjevati. Se pravi, povsem tehnična, če se strinjate.</p>
            </sp>
            <sp xml:id="SDT4-OZNPJUIP-Redna-012-2005-10-05.sp65">

               <speaker>PREDSEDNICA MOJCA KUCLER DOLINAR:</speaker>

               <p>Izvolite, gospod državni sekretar Marolt.</p>
            </sp>
            <sp xml:id="SDT4-OZNPJUIP-Redna-012-2005-10-05.sp66">

               <speaker>ROBERT MAROLT:</speaker>

               <p>Se strinjamo s tem predlogom.</p>
            </sp>
            <sp xml:id="SDT4-OZNPJUIP-Redna-012-2005-10-05.sp67">

               <speaker>PREDSEDNICA MOJCA KUCLER DOLINAR:</speaker>

               <p>Strinjate se s tem predlogom. Sledimo po teh predlogih, ki so datirani na 3.10. in
               tam spreminjamo besedo "razloga" v "pogoje" iz 6. točka. Gospod Potrč, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp68">

               <speaker>MIRAN POTRČ:</speaker>

               <p>Se opravičujem, smo že pri 4. členu?</p>
            </sp>
            <sp xml:id="SDT4-OZNPJUIP-Redna-012-2005-10-05.sp69">

               <speaker>PREDSEDNICA MOJCA KUCLER DOLINAR:</speaker>

               <p>Pri 2. členu smo. Če ni razprave, potem dajem na glasovanje predlog za amandma
               odbora k 2. členu.</p>
               <p>Sprašujem kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog za amandma odbora k temu členu sprejet.</p>
               <p>Prehajamo na predlog za amandma odbora k 4. členu. Odpiram razpravo. Tukaj bi
               naredili tudi spremembo in predlagam, da kar preberete besedilo, ki je usklajeno.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp70">

               <speaker>BOŽO STRLE:</speaker>

               <p>Hvala za besedo. Namesto zamenjave besedo "primerno" z "osebno primernostjo" v novem
               drugem odstavku bi predlagali tako, da se besedilo "primernost kandidatov, ki
               izpolnjujejo zakonske pogoje za imenovanje na notarsko mesto" nadomesti z besedilom
               "izpolnjevanje pogoja iz 6. točke prvega odstavka 8. člena tega zakona", torej konec
               narekovaja. To je tisti pogoj, ki pravi 6. točka, "da je vreden javnega zaupanja z
               opravljanje notariata", se pravi preverjanje tega. Predlagamo pa tudi, da se tudi v
               novem petem odstavku, ki govori o tem, pravi, da "komisija posreduje svoje mnenje o
               primernosti kandidatov, ki
               izpolnjujejo zakonske pogoje za imenovanje na notarsko mesto nadomesti z besedilo
               izpolnjevanje pogoje iz 6. točke prvega odstavka 8. člena tega zakona torej konec
               narekovaja, to je tisti pogoje, ki pravi ta 6. točka, pravi - da je vreden javnega
               zaupanja za opravljanje notariata.</p>
               <p>Predlagamo pa tudi, da se tudi v novem petem odstavku, ki govori o tem, pravi, da
               komisija posreduje svoje mnenje o primernosti kandidatov, da se tudi v tem novem 5.
               odstavku 10a. člena besedi primernosti kandidatov nadomestita z besedilom
               izpolnjevanju pogojev iz drugega odstavka tega člena, k drugemu odstavku seveda kot
               smo rekli pa je strokovna usposobljenost in to preverjanje, da gre za osebo javnega
               zaupanja, tako se mi zdi, da bi bilo bolj nekako skladno. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp71">

               <speaker>PREDSEDNICA MOJCA KUCLER DOLINAR:</speaker>

               <p>Preberemo še enkrat novi člen ali se razumemo? Jaz sama podpiram to skupno rešitev in
               se mi zdi zelo ustrezna, ker nekako dajemo vsebino pojmu, ki pa je lahko včasih bi v
               praksi nastalo kakšno vprašanje oziroma pomislek. Gospod Potrč, ste se prijavil?
               Izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp72">

               <speaker>MIRAN POTRČ:</speaker>

               <p>Hvala lepa. To, kar je bilo sedaj predlagano, podpiram. Imam pa za zakonodajnopravno
               službo, za predlagatelja pa tudi za člane odbora eno po mojem dovolj resno vprašanje.</p>
               <p>Ali se nam dozdeva, da je postopek izbire dovolj določen ali ne? Jaz namreč dopuščam
               možnost, da, izbira notarja je prav gotovo izjemno pomembno, postopek tudi, jaz sem
               za to, da se različne modalitete tega postopka omogočajo, ampak da v celoti minister
               presoja, kdaj bo kakšno od metod uporabil - razpis, razgovor, pisno, bi rekel,
               pisanje nekega teksta, poenostavljam, razgovor pri ministru v komisiji, to po mojem
               pa mora biti neki postopek določen, ki ni dobro, da je bi rekel tako svoboden in je
               odvisno od tega, sedaj bom grdo rekel, pa ne me dobesedno vzeti, kakšne volje je
               tisti čas, ko se pristopi k odločanju minister ali bo izbral eden, drugi ali tretji
               postopek? Po mojem ta postopek izbire mora biti nekoliko bolj preciziran.</p>
            </sp>
            <sp xml:id="SDT4-OZNPJUIP-Redna-012-2005-10-05.sp73">

               <speaker>PREDSEDNICA MOJCA KUCLER DOLINAR:</speaker>

               <p>Hvala gospod Potrč. Želi predstavnik vlade? Izvolite, gospod Marolt.</p>
            </sp>
            <sp xml:id="SDT4-OZNPJUIP-Redna-012-2005-10-05.sp74">

               <speaker>ROBERT MAROLT:</speaker>

               <p>Hvala lepa za besedo. S predlagano novelo zakona se ravno določa bolj objektiven
               postopek izbire kot je bil do sedaj. Dejstvo je, da gre za pregleden, transparenten
               postopek izbire in smiselno je enak postopku izbire za uradniška delovna mesta, za
               javni natečaj po zakonu o javnih uslužbencih. Torej, gre za prevedene strokovne
               usposobljenosti in primernosti kandidatov, opravila ga bo posebna, tako imenovana
               natečajna komisija, imenovana s strani ministra, kandidati se bodo izločali po
               izvedenih fazah postopka, pregledovanje dokumentacije, ustni razgovor, v primeru
               večjega števila prijavljenih kandidatov pa se opravi tudi pisni preizkus
               usposobljenosti, poleg tega pa lahko opravi potem na koncu tudi razgovor sam minister
               s prijavljenimi kandidati. Nadalje je tudi določeno, da mora komisija najkasneje v
               7-ih dneh po izbirnem postopku ministru podati poročilo o primernosti prijavljenih
               kandidatov. Dejstvo je to, da gre tudi za novelo zakona za hitrejši postopek
               imenovanja za to je tudi določeno v predlagani noveli zakona, kar je v nadaljnjih
               členih, da se rok za vložitev tožbe v upravnem sporu skrajša na 15 dni in da mora
               potem upravno sodišče in upravni oddelek vrhovnega sodišča v primeru pritožbe
               odločati v 30-ih dneh, gre za hiter pregledan in transparenten postopek imenovanja.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp75">

               <speaker>PREDSEDNICA MOJCA KULCER DOLINAR:</speaker>

               <p>Hvala gospod državni sekretar. Samo moment, da vam dam besedo in da lahko
               nadaljujemo. Izvolite, gospod Potrč.</p>
            </sp>
            <sp xml:id="SDT4-OZNPJUIP-Redna-012-2005-10-05.sp76">

               <speaker>MIRAN POTRČ:</speaker>

               <p>Poglejte, jaz nisem govoril o vseh stvareh, o katerih je govoril sedaj gospod Marolt,
               ampak če me, bom ljubezniv, če boste poslušali, saj vem, da  vas ne bom prepričal, ampak kljub temu. Če me vi
               lahko prepričate, da je postopek določen ali pa vsaj določljiv na podlagi sedanjega
               teksta opravi se v obliki preverjanja iz dokumentacije, ki jo je predložil kandidat,
               pisnega preizkusa, ustnega razgovora ali v drugi obliki in potem še ustni razgovori
               iz četrtega odstavka ali lahko s kandidatom za notarsko mesto opravi tudi minister,
               se pravi, tu do trije, štirje, pet elementov, a katere ne veš, kdaj bo kateri
               uporabljen in ni nobenih kriterijev. Vi pravite ali v drugi obliki, jaz ne vem, kaj
               je to druga oblika, ta v zakonu sploh ni določena in po mojem sprejem izpolnjevanje
               pogojev za notarja je takšen, da ne more takšnega postopka imeti. Kdaj se je minister
               odločil, da bo opravil razgovor, mogoče, nimam nič proti, ampak enostavno ne more
               biti odvisno zgolj in samo od njega, ker pravi, lahko opravi tudi minister. Po mojem
               so ti postopki zelo nedoločeni, niso dobri in tudi iz vidika poimenovanja pravne
               države ne ustrezajo ustavnim načelom, da mora biti vsak predpis takšen, da je jasno
               kaj pomeni, ne pa, da je nejasen.</p>
            </sp>
            <sp xml:id="SDT4-OZNPJUIP-Redna-012-2005-10-05.sp77">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod sekretar Marolt, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp78">

               <speaker>ROBERT MAROLT:</speaker>

               <p>Hvala lepa za to vprašanje. Izbirni postopek bodo opravili člani te izbirne komisije
               ali natečajne komisije. Dejstvo je, da bo, saj to piše v predlagani noveli zakona, da
               bo izbirni postopek opravila natečajna komisija, tako da tukaj zadeva je popolnoma
               jasna, seveda na koncu pa imenuje notarja pristojen minister za pravosodje, tako da,
               tukaj je pa seveda njegova pravica že po obstoječi zakonodaji in tudi po predlagani
               noveli. Gre za, bom rekel, zelo določljiv postopek, izbirni tudi objektiven postopek
               in bi poudaril to, da postopek izbire mora biti pregleden, jasen, določljiv in zato
               je predlagana možnost tako pisnega preizkusa, ki je najbolj objektiven postopek
               izbire poleg tega je tudi možnost ustnega razgovora tako, da iz tega vidika je
               postopek bistven napredek s predlagano novelo kot je po obstoječi zakonodajo.</p>
            </sp>
            <sp xml:id="SDT4-OZNPJUIP-Redna-012-2005-10-05.sp79">

               <speaker>MIRAN POTRČ:</speaker>

               <p>..<stage>/Ni vključen./</stage>.. ..<stage>/Nerazumljivo./</stage>..</p>
            </sp>
            <sp xml:id="SDT4-OZNPJUIP-Redna-012-2005-10-05.sp80">

               <speaker>PREDSEDNICA MOJCA KUCLER DOLINAR:</speaker>

               <p>Gospod Potrč, ali dovolite prosim, da tudi, zaradi magnetograma in da se držimo
               nekega reda, da počakate na tisti trenutek, ko vam bo nekako beseda dodeljena
               oziroma, ko vam dam besedo. Želi državni sekretar?</p>
               <p>Jaz bi se sama vključila v to razpravo tudi rada. Meni se zdi rešitev v tem 4. členu
               ustrezno rešena, tukaj bi se mogoče navezala tudi na tiste predloge, ki so bili
               posredovani s strani notarske zbornice v zvezi z morebiti notarskim izpitom. Glede na
               to, da je ta odstavek izbirnega postopka v 4. členu določa, da se v okviru preizkusa,
               ki se lahko opravi v več fazah preverja strokovno usposobljenost iz dokumentacije
               torej iz predloženih dokumentov, ki jo je predložil, ki jih predlaga kandidat poleg
               tega pa tudi pisnega preizkusa usposobljenosti ustnega razgovora ter tudi v morebitni
               drugi obliki, ki lahko določi komisija in se odloči, na kakšen način bo to preverjala
               bi vsebinsko lahko nekako enačila s tem vašim predlogom.  Sam vaš predlog se mi ne zdi sprejemljiv predvsem
               zaradi nekako sistemskih razlogov našega tega pravosodnega in pa sodnega sistema in
               menim, da brez spremembe na tem področju tudi ni ustrezno uvajati formalno v bistvu v
               okviru tega nek poseben izpit. Mislim pa, da je funkcija tega popolnoma lahko enačena
               tudi v okviru tega člena, ki določa, kako naj se ta izbira opravi. V nadaljevanju bi
               gospod sekretar vam dala besedo, gospod Rezman, potem pa tudi naprej.</p>
            </sp>
            <sp xml:id="SDT4-OZNPJUIP-Redna-012-2005-10-05.sp81">

               <speaker>ROBERT MAROLT:</speaker>

               <p>Hvala lepa za besedo. Še enkrat bi poudaril, da gre za sistem preverjanj
               usposobljenosti kandidatov v skladu oziroma smiselno enako, kot je po zakonu o javnih
               uslužbencih. Za uradniška delovna mesta in gre za postopek, več fazni postopek
               postopnega izločanja in prihaja do najboljših kandidatov. Kakšne so te metode? Še
               enkrat poudarjam, gre za ustne razgovore, gre za pisni preizkus, poleg tega seveda so
               možne pa tudi druge oblike, se pravi da se ponovno opravi ustni razgovor, ponovno
               opravi pisni preizkus, ponovno pridobi dodatna dokumentacija o dosedanjih izkušnjah,
               znanjih in sposobnostih. Tako ga gre tukaj za zelo objektiven in pregleden postopek
               imenovanja. Bi pa samo še nekaj dodal, kot je gospa predsednica odbora opozorila.
               Dejstvo je, da imamo v naši državi enoten vstopni sistem za vse pravosodne funkcije.
               Se pravi, enoten pravniški državni izpit, ki velja za vse, tako za pravnike v
               gospodarstvu, za odvetnike, za notarje, za državne pravobranilce, za sodnike in za
               tožilce. Gre za koncept enotnega sistema, ki ga imajo tudi primerljive evropske
               države. Res je, nekatere države imajo vstopni prag ločen in imajo takoj po fakulteti,
               da se nekdo usmeri na primer samo v tožilsko funkcijo, drugi v odvetniško kariero,
               tretji v sodniško, četrti v pravobranilsko in seveda ni možno potem prehoda delati
               avtomatskega. Naš sistem je enoten sistem in tudi za sodnike, za tožilce, za
               pravobranilce in za odvetnike nimamo nobenega posebnega izpita, zato tudi ni razloga
               in ni utemeljeno, da bi imeli notarji nek posebni tako imenovani, kot imenujejo
               predstavniki notarske zbornice notarski izpit. Gre za enoten koncept vstopa in enoten
               koncept vstopa v vse te pravosodne funkcije v širšem smislu. Kar se tiče možnosti
               dostopa in pa tudi enakopravnega obravnavanja. Enako je kot velja za prag za tožilce,
               vstopni prag za pravobranilce, za sodnike, za odvetnike, enako za to predlagano
               novelo zakona določamo tudi vstopno možnost za notarje. Torej gre za popolnoma
               enakovredno vstopno možnost za tiste kandidate, ki so najboljši, ki izpolnjujejo
               zahtevane pogoje v vsem pravosodju v širšem smislu.</p>
            </sp>
            <sp xml:id="SDT4-OZNPJUIP-Redna-012-2005-10-05.sp82">

               <speaker>PREDSEDNICA MOJCA KUCLER DOLINAR:</speaker>

               <p>Hvala. V nadaljevanju se je prijavil še gospod Erjavec iz notarske zbornice. Še prej
               pa gospod Rezman. Ja. izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp83">

               <speaker>VILI REZMAN:</speaker>

               <p>Hvala lepa. Jaz bom zelo kratko povedal svoje stališče, najprej kar zadeva pripomb
               zbornice. Kar zadeva pripomb zbornice se meni ne zdijo tako docela nevmesne, čeprav
               je lahko tudi tako, kot je sedaj predlagano, pa se mi zdi da to, kar je zbornica
               dodatno predlagala, obstoječi tekst izboljšuje. Ne vem zakaj ne bi pristali na to, da
               bi imeli kaj tudi bolje, čeprav so to predlagali drugi. Drugič. Kar zadeva tega, kar
               je bilo omenjeno v zvezi z izbirnim postopkom, se pa jaz tudi strinjam, da je sedaj
                   tako zapisano, da nam ni
               vse jasno in za pravno varnost je verjetno dobro, da je zakon za vse enako razumljiv,
               da nam je docela jasno, kajti sedaj je pač v tem prvem, drugem, tretjem, četrtem,
               petem odstavku tako zapisano, da je tisti "ali" lahko suspenzum<stage>(?)</stage>. Torej, če ta
               "ali" mi upoštevamo, potem bi lahko rekli, da ta "ali" lahko tiste prejšnje postopke,
               izbire, ki so zapisani, izloči. To pa verjetno ne bi bilo dobro zlasti zaradi tega,
               ker je "ali" popolnoma nedoločen.</p>
            </sp>
            <sp xml:id="SDT4-OZNPJUIP-Redna-012-2005-10-05.sp84">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Šanca, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp85">

               <speaker>GOSPOD ŠANCA:</speaker>

               <p>Hvala lepa. Moram reči, da pripombe k 4. členu, ki spremenijo 10.a člen zakona
               notariata, so naše pripombe, je gospod Potrč jih smiselno povzel in v bistvu
               soglašamo z njegovimi. Tukaj bi še poudarili, da je tudi zakonodajno-pravna služba
               zapisala v svojem mnenju, da primerni ... in ne odloča ta komisija, ki vodi izbirni
               postopek in minister pristojen za pravosodje, arbitrarno po lastnih v zakonu ...
               merili, kar bi lahko predstavljalo preširoko polje prostega priudarka.</p>
            </sp>
            <sp xml:id="SDT4-OZNPJUIP-Redna-012-2005-10-05.sp86">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Potem pa še gospa Erjavec.</p>
            </sp>
            <sp xml:id="SDT4-OZNPJUIP-Redna-012-2005-10-05.sp87">

               <speaker>NATAŠA ERJAVEC:</speaker>

               <p>Lepa hvala za besedo. Sedaj nas je prej gospod državni sekretar Marolt primerjal z
               uradniki, čeprav dejansko smo kot del pravosodja bolj primerljivi s sodniki in
               tožilci in tam so te postopki izbire bolj jasni. Res je, da imamo v tej državi
               pravniški državni izpit, vendar meni ni znano, da bi kdorkoli kot praktični del
               namesto sodbe moral napisati notarski zapis. Notariat ima v sklopu tega pravniškega
               državnega izpita en majhen ne hudo pomemben del, je pa naše znanje zelo specialno
               ozko vezano, strogo strokovno in to je tista smer v katero mi želimo, da bi izpit
               šel. Prav nič narobe ni, da tisti ljudje, ki si želijo postati kandidati, tudi dobro
               področje našega dela poznajo. To so vse teme, ki so povezane s konkretnim poslovanjem
               notarske pisarne. Potem so to teme, ki so vezane na tiste zakonske določbe, ki
               urejajo področje našega dela in pa praktični del. Na tem izpitu bi bilo čisto v redu,
               če kandidat pokaže, da zna sestaviti nekaj tipskih notarskih zapisov, ki so del naše
               vsakodnevne prakse. In povsod, res je, da drugi primerljivi pravniški izpiti tega
               izpita še nimajo, je pa notarski, pač poklic eden, ki je praviloma v državah s
               katerimi se radi primerjamo, cenjen in spoštovan, kamor praviloma prihajajo tisti
               najboljši in ker je prijav več kot je prostih mest, je naša želja, da bi bilo že ob
               prijavi v postopku kandidiranja nekako na nek objektiven in v naprej znan način jasno
               kateri kandidati imajo prednost. In da so te kriteriji objektivni, in da se to določa
               preko nekega organa, ki je drug od tistega organa, ki opravi imenovanje. Če bi sedaj
               ti postopki izbire potekali pri ministrstvu, minister pa bo notarja imenoval, vidimo
               mi v tem razliko, če bi potekel nek izpit s specialističnim znanjem pri nekih drugih
               osebah, torej pri sodnikih, pri predstavnikih pravosodja, univerze, torej nek
               objektivni kriterij in mislim, v tujini so mi povedali, ko sem bila letos na praksi v
               Nemčiji, ko se prijaviš, ko vidiš kdo drug se je prijavil, lahko zelo hitro izračunaš
               ali je to mesto na tvoji vrsti ali ne, kakšni so bili tvoji uspehi, dosedanje delo,
               ta osebnostna primernost o kateri smo govorili. Jaz pa lahko sama rečem, da sem bila
               imenovana sedaj, ne v tisti prvi rundi pred dobrimi desetimi leti in pol, ampak pred
               enajstimi in dokler nisem držala odločbe v rokah, nisem verjela. Ves čas sem si ta
               poklic močno želela opravljati pa nisem vedela kaj naj še naredim, da mi bo bolj
               dostopen. Ali naj več študiram, naj se učim tuje jezike, skratka, da bi vsi tisti, ki
               želijo postati notarji, vedeli v katero pravo smer naj gredo, da jim bo to nekoč
               uspelo. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp88">

               <speaker>PREDSEDNICA MOJCA KUCLER DOLINAR:</speaker>

               <p>Gospod državni sekretar, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp89">

               <speaker>ROBERT MAROLT:</speaker>

               <p>Hvala lepa. Glede notarskega izpita bi opozoril na to, da vključno s predstavnico
               notarske zbornice dosedanji notarji niso opravljali nobenega ne izpita niti ne
               pisnega objektivnega preizkusa usposobljenosti. Zato mi z novelo zakona ravno to
               uvajamo, tisti preizkus usposobljenosti. Zato ni potrebno določiti še posebnega
               notarskega izpisa. V tem pisnem preizkusu usposobljenosti bo omogočen objektivni
               izbor prijavljenih kandidatov in bo omogočeno, da bodo v okviru pisnega preizkusa
               usposobljenosti pokazali znanje s področja opravljanja del in nalog notariata. To je
               nesporno. Moram pa nekaj poudariti, da eden izmed pogojev za opravljanje funkcije
               notarja je, da je oseba vredna javnega zaupanja in zato, ker mora biti oseba vredna
               javnega zaupanja, ima tudi minister pravico in dolžnost imenovati notarja, torej
               osebo, ki je vredna javnega zaupanja.</p>
            </sp>
            <sp xml:id="SDT4-OZNPJUIP-Redna-012-2005-10-05.sp90">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Erjavec, še vi, potem pa prehajamo na glasovanje. Izvolite. 
               </p>
            </sp>
            <sp xml:id="SDT4-OZNPJUIP-Redna-012-2005-10-05.sp91">

               <speaker>NATAŠA ERJAVEC:</speaker>

               <p>Lepa hvala, ker mi dovolite ta kratek odgovor. Res je, da mi izpitov takrat, ko se je
               notariat začel, nismo imeli, pa bi morda bilo dobro, če bi bili, ker je bilo
               kandidatov veliko. Vse te afere, ki so se potem z nekaterimi, ki so si pač
               predstavljali, da bi bili upravičeni do imenovanja, pa niso bili, se ne bi zgodile.
               Bosna uvaja notariat s 1.1. letos. Tudi tam je preveč prijavljenih, izpiti bodo že od
               vsega začetka. In tudi jaz, ki od prvega dneva uvedbe notariata delam kot notarski
               kandidat, vem, da vsi, ki smo notarski kandidati, bi si takih izpitov želeli in jih
               pozdravljamo, ker smo sigurno tisti, ki imamo s tem, ko vsak dan te stvari poznamo,
               eno določeno prednost, pa tudi mislim, da vsak tisti, ki si želi postati notar, ne bi
               smel imeti nobenih razlogov proti, da se podrobno seznani s področjem dela, ki ga bo
               potem kot notar opravljal. Lepa hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp92">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Torej, prehajamo na glasovanje o amandmaju odbora k 4. členu, ki smo ga
               tekom postopka spremenili.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na predlog za amandma odbora k 11. členu. Tudi ta predlog je pripravljen
               na podlagi pripomb zakonodajno-pravne službe in pripombam sledi. Odpiram razpravo.
               Razpravo zaključujem in dajem amandma na glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta predlog za amandma odbora sprejet.</p>
               <p>Prehajamo na razpravo o predlogu za amandma odbora k 12. členu. Če se nihče ne
               javlja k razpravi, prehajamo na glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta predlog za amandma odbora sprejet.</p>
               <p>In še zadnji predlog za amandma odbora k 13. členu. Odpiram razpravo. Če ni
               razprave, prehajamo na glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta amandma dobil podporo.</p>
               <p>S tem zaključujem razpravo in glasovanje - oziroma še ne zaključujem. Izvolite,
               državni sekretar.</p>
            </sp>
            <sp xml:id="SDT4-OZNPJUIP-Redna-012-2005-10-05.sp93">

               <speaker>ROBERT MAROLT:</speaker>

               <p>Hvala lepa za besedo. Glede na pripombo oziroma mnenje zakonodajno-pravne službe
               predlagamo, da odbor sprejme amandma še k 8. členu. Pa bi mogoče citiral in prosil
               zakonodajno-pravno službo, če bo pravilno: Doda se nov prvi odstavek, ki se glasi: "V
               drugem odstavku 101. člena se črta besedilo 'med prijavljenimi kandidati'; dosedanji
               prvi odstavek postane drugi odstavek in se črta besedilo 101. člena. To je glede na
               pripombo zakonodajno-pravne službe, gre bolj za redakcijsko pripombo.</p>
            </sp>
            <sp xml:id="SDT4-OZNPJUIP-Redna-012-2005-10-05.sp94">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Strle, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp95">

               <speaker>BOŽO STRLE:</speaker>

               <p>Hvala. Saj to upošteva, čeprav  mi nismo preverjali skozi celo besedilo, mi smo 101. člen
               samo primeroma, ker je slučajno odprt z novelo. Zdaj, če se to pojavlja kje v
               siceršnjem besedilu, potem to ne rešuje. Vendar tudi v 101. členu se ta kandidat
               pojavi trikrat, se pojavi v prvem odstavku, "je kandidat dolžan prijavi priložiti
               svoj življenjepis", v drugem odstavku, "med prijavljenimi kandidati" in potem
               "izbrani kandidat za notarskega kandidata" - trikrat se pojavi, tako da bo malo
               težave, no, zdaj oblikovati to zadevo pravilno. Mogoče redakcijsko potem res, ne vem.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp96">

               <speaker>PREDSEDNICA MOJCA KUCLER DOLINAR:</speaker>

               <p>Ja, vmes še gospod... <stage>/nerazumljivo/</stage>.</p>
            </sp>
            <sp xml:id="SDT4-OZNPJUIP-Redna-012-2005-10-05.sp97">

               <speaker>GOSPOD_____:</speaker>

               <p>V drugem odstavku so - to niso notarski kandidati, ampak so kandidati, ki se
               prijavijo na razpis.</p>
            </sp>
            <sp xml:id="SDT4-OZNPJUIP-Redna-012-2005-10-05.sp98">

               <speaker>ROBERT MAROLT:</speaker>

               <p>Če lahko...</p>
            </sp>
            <sp xml:id="SDT4-OZNPJUIP-Redna-012-2005-10-05.sp99">

               <speaker>PREDSEDNICA MOJCA KUCLER DOLINAR:</speaker>

               <p>Ja, izvolite, državni sekretar.</p>
            </sp>
            <sp xml:id="SDT4-OZNPJUIP-Redna-012-2005-10-05.sp100">

               <speaker>ROBERT MAROLT:</speaker>

               <p>Dosedanji notarski kandidati pa se zamenjajo z nazivom notarski pomočniki.</p>
            </sp>
            <sp xml:id="SDT4-OZNPJUIP-Redna-012-2005-10-05.sp101">

               <speaker>PREDSEDNICA MOJCA KUCLER DOLINAR:</speaker>

               <p>Prav. Potem je predlog za amandma odbora, kot ste ga prebrali, državni sekretar,
               morebitne druge redakcijske popravke, kar se tiče te vsebine, bo pa lahko
               zakonodajno-pravna služba opravila. <stage>/Oglašanje iz ozadja./</stage> Ja, ja, 101. člena. Prav.</p>
               <p>Najprej dajem na glasovanje še ta dodaten predlog za amandma odbora.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Sprašujem, ali želi kdo še o ostalih členih razpravljati? Če ne, prehajamo na
               glasovanje o vseh členih zakona skupaj.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da so vsi členi predloga zakona sprejeti.</p>
               <p>S tem zaključujem drugo obravnavo predloga zakona. Amandmaji bodo vključeni v
               dopolnjen predlog zakona, ki bo tudi sestavni del poročila. Želi kdo biti poročevalec
               pri tej točki? Če ne, bom poročevalka sama.</p>
               <p>Zaključujem to točko dnevnega reda. Zahvaljujem se vabljenim k tej točki.</p>
               <p>Prehajamo na naslednjo točko - <title>OBRAVNAVA PREDLOGA ZAKONA O SPREMEMBAH IN DOPOLNITVAH ZAKONA O KAZENSKEM
               POSTOPKU.</title>
               </p>
               <p>Predlog zakona je predložila vlada. Objavljen je bil v Poročevalcu št. 55/05. Prejeli
               ste tudi mnenje zakonodajno-pravne službe z dne 21.9.2005, amandma poslanskega kluba
               LDS z dne 29.9.2005, mnenje ministrstva za pravosodje s predlogi za amandmaje odbora
               z dne 30.9.2005 ter delovno gradivo oziroma pregled vloženih amandmajev ter predlogov
               za amandmaje odbora z dne 3.10.2005.</p>
               <p>Pričenjamo drugo obravnavo, v okviru katere bomo na podlagi 126. člena poslovnika
               opravili razpravo in glasovanje o posameznih  členih. Vabim predstavnika predlagatelja, da poda dopolnilno
               obrazložitev k členom predloga zakona. Gospod državni sekretar Marolt izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp102">

               <speaker>ROBERT MAROLT:</speaker>

               <p>Hvala lepa za besedo. Bom poskušal biti zelo kratek. Gre za v prvi vrsti za
               uskladitev zakona o kazenskem postopku z odločitvijo ustavnega sodišča, ki je delno
               razveljavilo določbe zakona o kazenskem postopku, ki ureja pogoje in postopek
               odreditve ter trajno prenehanje začasnega zavarovanja zahtevka za odvzem premoženjske
               koristi pridobljenega z kaznivim dejanjem. Potem gre še ta terminološko in vsebinsko
               uskladitev s predlogom zakona o zaščiti prič, uskladitev z okvirnim sklepom Sveta
               Evropske unije o skupnih preiskovalnih skupinah, uskladitev z zakonom o varstvu
               osebnih podatkov, ustreznejša določitev dokaznega standarda za pridržanje po drugem
               odstavku 157. člena zakona o kazenskem postopku, manjše redakcijske popravke, potem
               dopolnitev ukrepa za zagotovitev obdolženčeve navzočnosti po 195. členu zakona o
               kazenskem postopku, ponovna uveljavitev izrednega roka za vlaganje zahtev za varstvo
               zakonitosti po 559. členu zakona o kazenskem postopku in pa ustreznejša določitev
               pooblastil pristojnih organov v ministrstvu za obrambo oziroma v slovenski vojski po
               158. členu zakona o kazenskem postopku.</p>
            </sp>
            <sp xml:id="SDT4-OZNPJUIP-Redna-012-2005-10-05.sp103">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Potem predajam besedo še predstavnikom zakonodajno-pravne službe. Gospod
               Strle izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp104">

               <speaker>BOŽO STRLE:</speaker>

               <p>Hvala za besedo gospa predsednica. Tudi v tem primeru je predlagatelj pretežno
               upošteval naše pripombe in so ustrezno vsebovane v predlogih za amandmaje odbora.
               Naše pripombe so bile večinoma ali nomotehnične ali podane z vidika notranje
               skladnosti kot v primeru 20. člena, ker smo opozorili na potrebno po uskladitvi s
               siceršnjimi določbami ZKP-ja. Glede pripombe k 11. členu je imela bolj, če lahko tako
               rečem, pedagoško naravo opozorila kakšen je dejanski doseg te predlagane spremembe,
               kajti iz obrazložitve bi mogoče izhajalo, da ima širši doseg kot ga dejansko ima po
               veljavni zakonodaji. Glede pripombe k 18. členu, ki se je nanašala na ureditev
               začasnega zavarovanja zahtevka z vso premoženjsko koristjo, smo opozorili v bistvu na
               potrebo po bolj obsežni obrazložitvi tako primerjalno pravni kot tudi glede zahteve
               ustavnega sodišča po upoštevanju načela sorazmernosti, kajti ta določba je nastala na
               podlagi odločitve ustavnega sodišča, ki je naložilo zakonodajalcu, da določi roke, ki
               do zdaj niso bili določeni za trajanje tega začasnega zahtevka, tudi glede tega lahko
               ugotavljamo, da v dopisu ministrstva, ki se imenuje mnenje k našim pripombam, da je
               tukaj podan tudi ta primerjalno pravni pregled, čeprav istočasno pa je mogoče  ugotoviti iz tega primerjalno
               pravnega pregleda, da ni najbolj uporabljen, ker vedno v vseh primerih ti roki
               trajajo do pravnomočnosti odločitve. Medtem ko je sistematika predlagane novele
               nekoliko drugačna in lahko seveda še enkrat ugotovimo, kot že v pisnem mnenju, da so
               vendarle ti roki dolgi, kar je pa očitno izraz dejanskega stanja trajanja sodnih
               oziroma v tem primeru kazenskih postopkov. Drugega pa k zadevi nimamo. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp105">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Prehajamo na razpravo in pa glasovanje o posameznih amandmajih, kot si
               sledijo po pregledu vloženih amandmajev. Zato prehajam na razpravo, prehajamo na
               razpravo in pa glasovanje o predlogu za, amandmaju, predlogu za amandma odbora, ki je
               bil podan s strani ministrstva za pravosodje k 9. členu. Odpiram razpravo. Gospod
               Potrč, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp106">

               <speaker>MIRAN POTRČ:</speaker>

               <p>Lahko ob tem členu samo pet stavkov rečem. Jaz bom ta člen in tudi drugi, ki jih
               predlaga vlada podprl. Bi pa rad povedal, da smo ponovno v položaju, v katerem smo
               kot poslanci že nekajkrat bili. Dobivali opozorila in upravičeno, upravičene
               predloge, da je treba nekaj urediti, da bi se rešilo vprašanje položaja postopka,
               hitrejše reševanje sodnih sporov in podobno. Vedno smo vse sprejeli, stanje je pa
               takšno kot je. Hočem samo reči, da upam, da ne bomo imeli ponovno tudi v tem mandatu
               vsakih toliko časa predloge, rezultati bodo pa pičli, ne bom rekel da jih ni. Ne me
               razumeti narobe. So. Majhni koraki, ampak relativno pičli in pričakovati, da bomo
               poslanke in poslanci tisti, ki bomo znali najti rešitve v kompliciranem sodnem
               sistemu, bi rekel različnih postopkov pa različnih medsebojnih odnosov v stranki jaz
               priznam, čeprav sem en košček jurista, tega si niti to slučajno ne zamišljam.
               Skratka, vedno sprejmemo vse, kar nam je predlagano. Bojim se pa, da mnogokrat je
               premalo predlagano, zato tudi ni ustreznih rezultatov. Bom imel pa čisto na koncu eno
               vprašanje ali ga raje sedaj povem. Ne, mislim, kakor da ne bi zmotil ...</p>
            </sp>
            <sp xml:id="SDT4-OZNPJUIP-Redna-012-2005-10-05.sp107">

               <speaker>PREDSEDNICA MOJCA KUCLER DOLINAR:</speaker>

               <p>Kakor želite, sedaj imamo pač 9. člen, potem bomo pa razpravo še ostalih členih.</p>
            </sp>
            <sp xml:id="SDT4-OZNPJUIP-Redna-012-2005-10-05.sp108">

               <speaker>MIRAN POTRČ:</speaker>

               <p>Jaz podpiram vse člene. In bom tudi 20. podprl. Mislim, pa da je nekorektno, da v
               zvezi z 20. členom vlada napiše, da nima nobenih posledic za državni proračun.
               Podpiranje novih obnov postopkov vključuje v sebi novi roki in nova kazniva dejanja
               vključuje v sebi tudi možne odškodnine. Torej še enkrat, nimam nič proti, samo ni
               mogoče reči, da to nima posledice na proračunu. To ima, verjamem pa, da ne morete
               naprej izračunati. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp109">

               <speaker>PREDSEDNICA MOJCA KUCLER DOLINAR:</speaker>

               <p>Dobro. Če ni naprej prijavljenih k razpravi, bi dala na glasovanje amandma k 9.
               členu. In sprašujem kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Nadaljujemo z razpravo k predlogu za amandma odbora k 18. členu. Odpiram razpravo.
               Če ne, dajem predlog za amandma obora na glasovanje. Sprašujem kdo je za? <stage>(14
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta predlog za amandma odbora sprejet.  Prehajamo k predlogu za amandma odbora k 19.
               členu. Odpiram razpravo. Jo zapiram in dajem ta predlog na glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta amandma dobil podporo.</p>
               <p>Prehajamo na amandmaje k 20. členu, ki sta pod točko 1 in 2 podani s strani
               poslanskega kluba LDS, ter pod točko 3 podani na predlog ministrstva za pravosodje
               tudi na podlagi mnenja zakonodajno-pravne službe. Odpiram razpravo k temu členu, ter
               sprašujem predlagatelje amandmajev, če je potrebno dodatna pojasnila. Kolega Pavliha,
               izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp110">

               <speaker>DR. MARKO PAVLIHA:</speaker>

               <p>Hvala lepa, predsednica za besedo. Ker se prvič oglašam tudi lep pozdrav vsem
               skupaj. V poslanskem klubu Liberalne demokracije podpiramo zakon, in sicer večno
               rešitev, ki se nanašajo tako na uskladitve z odločbo ustavnega sodišča Republike
               Slovenije z dne 20. maja 2004, kot tudi na potrebne in utemeljene vsebinske
               uskladitve s predlogom zakona o zaščiti prič o uvedbi skupnih preiskovalnih skupinah
               na ravni EU, ureditvi postopka v primeru kaznivih dejanj, trgovine z ljudmi in tako
               dalje, da vsega ne naštevam.</p>
               <p>Ne podpiramo pa načina ureditve ponovne uveljavitve izrednega roka za vlaganje
               zahtev za varstvo zakonitosti. To je tudi bistvo našega amandmaja, in sicer iz
               naslednjih dveh razlogov. Prvič. Menimo, da ni potrebe pri določanju drugih oseb, ki
               bodo lahko namesto obsojenca vložile zahteve za varstvo zakonitosti, ker so le ti
               sorodniki preveč oddaljeni od obsojenca. ....<stage>/Izključen mikrofon./</stage> ... zadoščenja,
               ampak je šlo za okoriščanje, če lahko tako rečem, na račun starih ...<stage>/Izključen
               mikrofon./</stage> stricev in tet. Upravičenci za vložitev zahteve za varstvo zakonitosti bi
               morali ostati isti kot doslej ....<stage>/Izključen mikrofon./</stage> govori prvi in drugi odstavek
               365. člena zakona o kazenskem postopku in ...<stage>/Izključen mikrofon./</stage> ureja ponovno
               uveljavitev 539. člena osnovnega zakona o kazenskem postopku ...<stage>/Izključen mikrofon./</stage>
               v primeru, da bi se razširitev kroga upravičencev nanašala na vse zahteve za varstvo
               zakonitosti, torej po prvem odstavku 421. člena zakona o kazenskem postopku
               ...<stage>/Izključen mikrofon./</stage> ne le za sodne odločbe za kazniva dejanja iz drugega
               odstavka 20. člena sedanjega predloga, ker bi to po našem mnenju pomenilo neenakost
               pred zakonom in posledično kršitev 14. člena ustave.</p>
               <p>Naša druga pripomba oziroma zadržek. Menimo, da se v zvezi z določbami 20. člena
               oziroma v zvezi z upravičenci za vlaganje zahtev za varstvo zakonitosti, da te
               določbe omogočajo boljši položaj duhovnikom, v primerjavi z ostalimi ljudmi, ki se na
               primer niso odločili za duhovniški poklic ...<stage>/Izključen mikrofon./</stage>...</p>
            </sp>
            <sp xml:id="SDT4-OZNPJUIP-Redna-012-2005-10-05.sp111">

               <speaker>PREDSEDNICA MOJCA KUCLER DOLINAR:</speaker>

               <p>Gospod Pavliha, opozorili so me, da nimate priključenega mikrofona. Na začetku
               mislim, da je bil... Izvolite nadaljevati.</p>
            </sp>
            <sp xml:id="SDT4-OZNPJUIP-Redna-012-2005-10-05.sp112">

               <speaker>DR. MARKO PAVLIHA:</speaker>

               <p>Nisem tako navdušen, da še enkrat začnem od začetka, kot morda nekateri moji kolegi,
               ampak ne vem ... Ne vem kje naj nadaljujem zaradi potrebe magnetograma? ...<stage>/Oglašanje
               iz klopi./</stage> Kar naprej, dobro.</p>
            </sp>
            <sp xml:id="SDT4-OZNPJUIP-Redna-012-2005-10-05.sp113">

               <speaker>PREDSEDNICA MOJCA KUCLER DOLINAR:</speaker>

               <p>Po lastni presoji, ker tudi sama, moram iskreno povedati, da nisem videla časa kdaj
               je izklopljen.</p>
            </sp>
            <sp xml:id="SDT4-OZNPJUIP-Redna-012-2005-10-05.sp114">

               <speaker>DR. MARKO PAVLIHA:</speaker>

               <p>Slišali ste pa me?</p>
            </sp>
            <sp xml:id="SDT4-OZNPJUIP-Redna-012-2005-10-05.sp115">

               <speaker>PREDSEDNICA MOJCA KUCLER DOLINAR:</speaker>

               <p>Slišala sem, mislim, da tudi ostali člani, da smo slišali in da je nekako povzeto to
               vaše mnenje dotedanje tukaj v vašemu predlogu.</p>
            </sp>
            <sp xml:id="SDT4-OZNPJUIP-Redna-012-2005-10-05.sp116">

               <speaker>DR. MARKO PAVLIHA:</speaker>

               <p>Bistvo je povedano v obrazložitvi amandmajev.  Ampak v duhu ekonomičnosti bom kratek in bom kar
               nadaljeval. Torej govorimo o tem, da ta predlog zagotavlja boljši položaj duhovnikom
               in vsem drugim, ki sem jih naštel. Po našem mnenju zopet krši 14. člen ustave, ki
               pravi, da smo pred zakonom vsi enaki. Zato predloga, da bi lahko v zvezi s sodnimi
               odločbami zoper duhovnike oziroma redovnike zahtevo za varstvo zakonitosti vložili
               tudi zakoniti zastopniki njihovih registriranih verskih skupnosti ne bomo podprli.
               Namreč, varstvo je lahko zagotovljeno na drug način. Če lahko citiram tretji odstavek
               420. člena zakona o kazenskem postopku: "sme državni tožilec Republike Slovenije
               vložiti zahtevo za varstvo zakonitosti zaradi vsake kršitve zakona, lahko to stori
               tudi v primeru duhovnikov in rodovnikov, ki nimajo potomcev zaradi časovne
               odmaknjenosti predvidoma tudi ni več staršev oziroma so preminuli, tudi že sami
               obsojeni, ne da bi morali spreminjati zakon". In prav tako v Sloveniji ne poznamo
               nobenega drugega zakona, ki bi posebej urejal status duhovnika, zato ker nima ali ne
               sme imeti potomcev, na primer zakon o dedovanju, ki ne govori, da je prvi zakoniti
               dedič cerkev, ker župnik pač nima žene ali potomca, ki bi to lahko bila.</p>
               <p>Če lahko končam. Zavedamo se, da se je krivica dogajal vsem nasprotnikom tedanjega
               režima in ne samo tistim, ki so nosili duhovniški talar, zato bomo predlog člena
               podprli v primeru, da bodo predlagatelji zakona pri svojem delu zajeli vse
               oškodovance. Torej, še enkrat ponavljam, zajeli vse oškodovance tistega režima in ne
               le duhovnikov oziroma redovnikov. Zato priporočamo in predlagamo, da naš amandma
               sprejmete. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp117">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Se želi še kdo prijaviti k razpravi? Če ne, potem dajem na glasovanje
               prvi amandma, ki ga je vložil poslanski klub LDS.</p>
               <p>Kdo je za? <stage>(5 članov.)</stage> Je kdo proti? <stage>(8 članov.)</stage></p>
               <p>Ugotavljam, da amandma ni dobil dodatne podpore.</p>
               <p>V nadaljevanju prehajam na glasovanje o drugem amandmaju, podanem prav tako s strani
               poslanskega kluba LDS.</p>
               <p>Kdo je za? <stage>(6 članov.)</stage> Je kdo proti? <stage>(8 članov.)</stage></p>
               <p>Ugotavljam, da ta amandma ni sprejet.</p>
               <p>Prehajamo na glasovanje o predlogu za amandma odbora, ki ga je podalo ministrstvo za
               pravosodje na podlagi mnenja zakonodajno pravne službe.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet. In še k 21. členu, predlog za amandma odbora. Prav tako ga je
               podalo ministrstvo za pravosodje na podlagi mnenja zakonodajno-pravne službe.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>Tako smo opravili razpravo in glasovanje o amandmajih. V nadaljevanju predlagam, da
               opravimo razpravo še o vseh členih, h katerim niso bili predloženi amandmaji. Ali kdo
               nasprotuje temu predlogu? Ne. Če ne, odpiram razpravo še o preostalih členih. Če ni
               razprave, dajem še preostale člene na glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da so vsi členi predloga zakona sprejeti.</p>
               <p>S tem zaključujem drugo obravnavo predloga zakona. Vsi sprejeti amandmaji bodo
               vključeni v dopolnjen predlog zakona, ki bo sestavni del poročila odbora. Ponovno
               sprašujem, ali želi kdo biti poročevalec na seji državnega zbora? Če nihče, bom
               poročevalka sama.</p>
               <p>S tem zaključujem to točko dnevnega reda.</p>
               <p>Prehajamo na naslednjo, <title>6. TOČKO DNEVNEGA REDA - PREDLOG ZAKONA O
                  NEZDRUŽLJIVOSTI OPRAVLJANJA JAVNE FUNKCIJE S PRIDOBITVENO DEJAVNOSTJO,</title> ki ga
               je državnemu zboru predložila skupina poslancev s prvopodpisanim Zmagom Jelinčičem.</p>
               <p>Glede na več okoliščin, ki so spremljale ta postopek oziroma obravnavo tega zakona
               vse do danes, in tudi glede na prošnjo ter predlog vabljene komisije za preprečevanje
               korupcije, torej predsednika Draga Kosa, da naj bi sejo po možnosti zaključili
               današnji dan, ker je jutri odsoten, bi imela sledeč predlog. Pričakujem, glede na
               razpravo v državnem zboru, ki smo jo že opravili, glede na samo razpravo na komisiji
               in glede na razpravo, ki se bo gotovo odprla tudi danes - kot predsednica nekako
               nimam pooblastila, da vas, člane in članice, omejujem pri razpravah, zato tudi glede
               na že sicer obsežen današnji dnevni red predlagam, da to točko dnevnega reda v skladu
               s 73. členom poslovnika prekinemo do naslednje srede. Torej, da se lahko zberemo vsi
               tisti, ki ste bili vabljeni, in da lahko tudi temeljito odpremo in opravimo razpravo
               o tem zakonu.</p>
               <p>Ta svoj predlog bi dala na glasovanje. Če želi slučajno še kdo v zvezi s tem kaj
               povedati, vendar mislim, da lahko kar glasujemo o tem predlogu.</p>
               <p>Kdo je za ta predlog? <stage>(15 članov.)</stage> Je kdo proti? <stage>(Nihče.)</stage></p>
               <p>Torej, predvidoma nadaljujemo s to prekinjeno točko v sredo, v popoldanski uri, ob
                   14.00 uri, v tem istem
               prostoru.</p>
               <p>Zahvaljujem se predstavnikom oziroma gospodu Kosu, ki se je udeležil, vendar nekako
               ocenjujem, glede na uro, 11.15, in glede na to, da moramo do dveh končati oziroma
               zapustiti te prostore, bi težko zagotovili, da bi lahko celotno razpravo opravili
               danes. Tako da hvala vabljenim! Bomo odprli razpravo v bistvu zdaj... <stage>/Oglašanje iz
               ozadja./</stage> Ja, prekinili smo točko, kar pomeni, da bomo v nadaljevanju razpravljali.
               <stage>/Oglašanje iz ozadja./</stage> Na sredo, na naslednjo sredo, 12.10.2005.</p>
               <p>Prehajamo na naslednjo točko - <title>OBRAVNAVA PREDLOGA ZAKONA O VERSKI SVOBODI IN VERSKIH SKUPNOSTIH.</title>
               </p>
               <p>Ta zakon je državnemu zboru predložil poslanec Aleš Gulič. Gradivo in vabljeni so
               razvidni s sklica današnje seje. Dodatno je pa danes še prišlo in nam je bilo tudi
               razdeljeno mnenje komisije za politični sistem državnega sveta Republike Slovenije.
               Obveščam vas tudi, da ni bilo vloženih amandmajev... <stage>/Oglašanje iz ozadja./</stage></p>
            </sp>
            <sp xml:id="SDT4-OZNPJUIP-Redna-012-2005-10-05.sp118">

               <speaker>MIRAN POTRČ:</speaker>

               <p><stage>/Brez mikrofona!/</stage></p>
            </sp>
            <sp xml:id="SDT4-OZNPJUIP-Redna-012-2005-10-05.sp119">

               <speaker>PREDSEDNICA MOJCA KUCLER DOLINAR:</speaker>

               <p>Predlogi za amandma odbora se v skladu s poslovnikom lahko vlagajo do konca razprave.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp120">

               <speaker>MIRAN POTRČ:</speaker>

               <p><stage>/Brez mikrofona!/</stage></p>
            </sp>
            <sp xml:id="SDT4-OZNPJUIP-Redna-012-2005-10-05.sp121">

               <speaker>PREDSEDNICA MOJCA KUCLER DOLINAR:</speaker>

               <p>Ne, je prekinjeno. Prekinjamo s točko, ker nima smisla - ja, prelagati, tako.
               <stage>/Oglašanje iz ozadja - brez mikrofonov!/</stage> Se pravi, smo razčistili, kajne, kar se tiče
               prejšnje točke. To točko smo prekinili in jo bomo nadaljevali naslednjo sredo.</p>
               <p>Prehajamo torej na to točko, ki jo obravnavamo, to je 7. točka dnevnega reda,
               predlog zakona o verski svobodi in verskih skupnostih.</p>
               <p>Pričenjamo drugo obravnavo predloga zakona, v okviru bomo v skladu s 126. členom
               poslovnika opravili razpravo in glasovanje o posameznih členih predloga zakona.
               Sprašujem predlagatelja, poslanca Guliča, ali želi podati dopolnilno obrazložitev k
               zakonu? Izvolite, gospod Gulič.</p>
            </sp>
            <sp xml:id="SDT4-OZNPJUIP-Redna-012-2005-10-05.sp122">

               <speaker>ALEŠ GULIČ:</speaker>

               <p>Hvala, gospa predsednica. Upam, da ste moj predlog zakona o verski svobodi in verskih
               skupnostih pogledali <stage>(objavljen je bil v Poročevalcu)</stage>. Zdaj v zvezi z njim kaj
               posebnega pravzaprav ne bi imel dodajati. Glede na ocene stroke je dobro pripravljen.
               Moram pa reči, da so se pa v tem času pojavile neresnice o tem zakonu, predvsem
               takšne, da je naperjen proti vernikom, proti verujočim, da ukinja verske svoboščine,
               v glavnem, da je sila, tako bom rekel, prosvetljenski, seveda v tem francoskem
               smislu.  Marsikaj od tega
               moram zanikati, seveda. To je zakon, ki prinaša ne trde in stroge ločitve države in
               cerkve oziroma verskih skupnosti, ampak jasno podobo, kaj je verska skupnost, kaj je
               država in tudi ločnice so jasno postavljene.</p>
               <p>Istočasno se je pojavilo tudi to, da se na nek način ukinja s tem zakonom vsa verska
               oskrba v ustanovah, v vojski, bom rekel, po novem tudi v policiji. To ni res, ta
               zakon to omogoča, dopušča, dovoljuje in je celo naklonjen temu. Seveda, naklonjen je
               pa na ta način, da vendarle loči, kaj je državno in kaj je v domeni verskih
               skupnosti. In če imajo verniki kjerkoli takšne potrebe, to lahko zahtevajo in tudi po
               tem zakonu dobijo. Posvečene osebe, ki pa to opravljajo, so pa pač na nek način
               plačane, ne plačuje pa se pavšalno ali da bi bile te osebe zaposlene.</p>
               <p>Zakon izenačuje verske skupnosti v Republiki Sloveniji, se pravi, nima
               privilegiranih, deprivilegiranih in izenačuje nasploh vse državljane, tudi ateiste,
               recimo, v primerjavi z verujočimi. To je bil osnovni namen zakona, na tak način je
               bil tudi napisan. Moram reči, da me čudi pravzaprav, da se je odprla takšna kanonada
               proti temu zakonu. Jaz verjamem, da gre pri vseh zakonih za prestižne zadeve in da
               vlada v resnici pripravlja nekaj novega, ampak zaenkrat je pač tako, da je ta zakon
               pred vami, in želim, da ga obravnavate z neko naklonjenostjo in zaupanjem do moje
               benevolence. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp123">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Besedo dajem zakonodajno-pravni službi. Gospa Palhartinger, izvolite.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp124">

               <speaker>MIROSLAVA PALHARTINGER:</speaker>

               <p>Dober dan! Hvala za besedo. Glas me malo izdaja, pa bom bolj na kratko.</p>
               <p>V bistvu so naše pripombe dokaj raznorodne, tako da jih je v tem delu razprave
               najbrž nesmiselno in tudi težko povzemati. Zato bi morda bilo smiselno, da jih
               predstavimo v nadaljevanju razprave k posameznim členom. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp125">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Zdaj pa ravno sporočajo tudi s strani vlade, da je njihov predstavnik na
               poti. Zato sledi še ena prekinitev, tokrat za 10 minut, predlagam. Tako je bilo
               rečeno, da bo v 10 minutah predstavnik vlade tukaj. Predlagam, da prekinemo in
               nadaljujemo ob 11.35 uri. Hvala za razumevanje.</p>
               <p><stage type="time">(Seja je bila prekinjena ob 11.24 uri in se je nadaljevala ob 11.37 uri.)</stage> 
               </p>
            </sp>
            <sp xml:id="SDT4-OZNPJUIP-Redna-012-2005-10-05.sp126">

               <speaker>PREDSEDNICA MOJCA KUCLER DOLINAR:</speaker>

               <p>Nadaljujemo s prekinjeno 7. točko dnevnega reda, z obravnavo predloga zakona o verski
               svobodi in verskih skupnostih.</p>
               <p>Medtem se nam je pridružil predstavnik vlade, ki mu tudi predajam besedo. Gospod
               Čepar, izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp127">

               <speaker>GOSPOD ČEPAR:</speaker>

               <p>Hvala lepa, gospa predsednica. Lep pozdrav vsem poslankam in poslancem! Hvala lepa,
               da ste bili tako prijazni, da ste me počakali s to točko. Torej, če pravilno razumem,
               naj bi predstavil mnenje vlade o tem zakonu.</p>
               <p>Mnenje vlade Republike Slovenije je, da predloga zakona ne podpira in mu nasprotuje.
               Osnovni razlogi pa so, da je celoten koncept zakona zastavljen na po mnenju vlade
               napačni interpretaciji načela verske svobode in z njim povezanega načela ločitve
               države in verskih skupnosti, iz 7. člena ustave. Torej, predlagatelj versko svobodo
               utemeljuje skoraj izključno na prvem odstavku 7. člena ustave RS, zanemarja pa načelo
               svobodnega delovanja verskih skupnosti iz drugega odstavka 7. člena ustave, pa
               ustavno pravico iz 41. člena ustave, v povezavi z drugimi določbami ustave, kot so
               14. člen, 35., 46., 57. in 63. člen.</p>
               <p>Vi ste, menim, dobili besedilo tega mnenja, tako da ne bom v celoti tega bral.
               Torej, to je ena osnovna zadeva, ki se vleče skozi cel zakon. Tu gre tudi za
               vprašanje, ali ima Slovenija to strogo ločitev države in verskih skupnosti ali ne. In
               vlada meni, da je Slovenija s sklenitvijo sporazuma s Svetim sedežem na mednarodni
               ravni pokazala, da ne uveljavlja izločitve niti stroge ločitve države in verskih
               skupnosti. Tako da bi bilo težko slediti načelom tega zakona.</p>
               <p>Potem je nekaj konkretnih zadev, ki bi jih vseeno omenil, ne vseh, ki smo jih
               navedli v mnenju, vendar pa, recimo, naslednje.</p>
               <p>V tem zakonu je med kazenskimi določbami 18 vrst glob za verske skupnosti in druge
               pravne subjekte. Vlada meni, da je to v nasprotju s povečevanjem verske svobode, ker
               daje državi večje možnosti nadzora, kot pa izhaja to iz ustavnega določila o ločitvi
               države in verskih skupnosti.</p>
               <p>Potem naslednja stvar je, da predlog zakona, ki ga obravnavamo sedaj, predvsem z
               določili glede registracije verskih skupnosti, vodenja registra in s kazenskimi
               določbami nalaga državni upravi zelo veliko dodatnega dela, ki bi ga ne mogla
               opraviti brez dodatnih zaposlitev, kar pa ni v skladu z usmeritvami vlade, da se
               omeji administracijo in zaposlovanje v upravi. Pa tudi samim verskim skupnostim
               nalaga administriranje ta zakon in od njih zahteva obilico podatkov, s čimer jim
               otežuje delovanje in vzpostavlja po našem mnenju nepotrebne državne kontrole.</p>
               <p>Potem menimo, da je določba zakona, da država ne sme zaposliti posvečenih oseb
               registriranih verskih skupnosti, v nasprotju z vsaj tremi določbami ustave, 14.
               členom o prepovedi diskriminacije, 41. členom o svobodi vere in 49. členom o svobodi
               dela.  Potem predlog zakona
               določa ukinitev ustaljenega, že desetletja trajajočega delnega plačevanja prispevkov
               za socialno varnost, pa tudi na nek način pravzaprav ukinja tisto, kar je, recimo,
               pri duhovni oskrbi vojakov že uvedeno.</p>
               <p>Tako da vlada meni, da ni mogoče podpreti sprejetja zakona o verski svobodi in
               verskih skupnostih, kot je predložen. Zakon je tudi tako obsežen, da bi ga ne bilo
               mogoče z amandmaji spraviti v sprejemljivo obliko. Zato vlada predlaga zavrnitev
               predloga. Vlada pa, kot veste, že nekaj let pripravlja svoj zakon in bo to uredila v
               zakonu o verski svobodi. Včeraj je bil ta zakon na vladnem odboru, jutri bo pa,
               predvidevam, na vladi. Tako da bo ta zakon v kratkem prišel v državni zbor, v katerem
               bo urejeno tako, kot vlada meni, da je primerno novemu pojmovanju verske svobode v
               zadnjem razvoju tega pojmovanja. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp128">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Odpiram razpravo o predlogu zakona. Želi kdo razpravljati? Gospod Gulič,
               izvolite.</p>
            </sp>
            <sp xml:id="SDT4-OZNPJUIP-Redna-012-2005-10-05.sp129">

               <speaker>ALEŠ GULIČ:</speaker>

               <p>Spoštovana predsednica, cenjene kolegice in kolegi, novinarji, gostje! Nekaj sem že v
               uvodnem delu povedal, ampak zdajle bi pa vendar odgovoril na to, kar je povedal
               gospod Čepar o mnenju vlade.</p>
               <p>Moram povedati, da vlada v tem svojem besedilu trdi, da je moj predlog osnovan na
               napačni interpretaciji načela verske svobode in z njim povezanega načela ločitve
               države in verskih skupnosti. Določena pravna ureditev v vsaki državi je lahko
               neustavna ali pa ustavno dopustna, lahko je pa diskutabilna. Ampak v tem primeru gre
               za stvar subjektivne odločitve, ali je politično primerna ali ni politično primerna.
               Se pravi, da napačno v tej terminologiji pravzaprav ne obstaja. Neustavnost je pa
               stvar presoje vsakokratne zasedbe ustavnega sodišča. Vendar se mi zdi, no, to
               mimogrede, da je veliko bolj kot moj predlog z ustavnega vidika sporen siceršnji
               predlog vlade, ki ima zelo stroge pogoje za registracijo, zahtevo po desetletnem
               predhodnem delovanju verske skupnosti na ozemlju Republike Slovenije, zelo široko
               zastavljeno prepoved delovanja verskih skupnosti in tako naprej. Treba je upoštevati
               tudi to, da je ustavno sodišče že postavilo merila za presojanje načela ločitve
               države in verskih skupnosti in da v naši ustavi to obstaja. Ustavno sodišče je namreč
               zapisalo, da različna  ustavna
               načela državi nalagajo, da dopusti, ne pa vsiljuje, pospešuje, podpira ali pa celo
               predpiše za obvezno karkoli, kar je povezano z delovanjem verskih skupnosti. To velja
               zlasti zato, ker obstajajo tudi blažja sredstva za zavarovanje negativnega vidika
               svobode vesti. Takšne kriterije, se pravi, dopustitev ne pa podpora ali pospeševanje,
               uporaba blagih sredstev, bi moral zakonodajalec upoštevati tudi na drugih področjih.
               To je tudi, recimo, verska duhovna oskrba v vojski. Namesto zaposlovanja pač bi
               morali zagotoviti povrnitev stroškov vsem tistim posvečenim osebam, ki jih imajo pri
               taki duhovni verski oskrbi, pa to velja tudi za bolnišnice, zapore, pač kamorkoli je
               treba iti, tudi ob kakšni nesreči v rudnik, kjer je treba kaj opraviti, če kdo želi
               ali če se tako zgodi. In takrat se pač to opravi in se te stroške povrne.</p>
               <p>Glede te verske oskrbe v vojski bi samo to še povedal, ker smo danes že o tem
               govorili, da je država resda že zaposlila nekaj duhovnikov za njeno opravljanje,
               ampak nobeden izmed zakonov, ki to urejajo, ne vsebuje niti pravne podlage niti
               kriterijev ali pogojev za takšno zaposlovanje; ne govorim o duhovni oskrbi, govorim o
               zaposlovanju, to je velika razlika.</p>
               <p>No, recimo, ni mi tudi povsem jasno, kaj je vlado motilo pri ureditvi svobode
               graditve in uporabe objektov za verske namene, kot to določa 35. člen mojega
               predloga. Namreč, če pogledamo prejšnji predlog vlade, ta verskim skupnostim na
               področju urbanističnega urejanja zagotavlja privilegiran položaj v primerjavi z
               drugimi pravnimi subjekti. In tudi taka rešitev bi bila sporna z vidika ločitve
               države in verskih skupnosti. Poleg tega pa niti ni potrebna, ker verske skupnosti že
               sedaj po veljavni ureditvi se lahko enakopravno vključujejo v proces sprejemanja
               prostorskih aktov, kot to določa zakon o urejanju prostora. Recimo, lahko sodelujejo
               pri prostorskih konferencah, dajejo pobude za pripravo strategije prostorskega
               razvoja, prostorskega reda občine, pa tudi za vse spremembe in dopolnitve, tako kot
               vsakdo drug. Vlada meni v tej zavrnitvi, da bi se z vzpostavljanjem svobodnega trga
               verskih idej poslabšalo stanje vsem verskim skupnostim, in sicer na humanitarnem,
               karitativnem, dobrodelnem, izobraževalnem in vzgojnem področju. To seveda ne drži.
               Saj tudi moj predlog predvideva možnost financiranja omenjenih družbeno koristnih
               dejavnosti verskih skupnosti, seveda če niso verske narave, se pravi, karitativno,
               humanitarno, dobrodelno, izobraževalno, vzgojno, vse to gre. Razlika med vsemi temi
               predlogi je pač v tem, da je moj predlog bolj dosleden pri  prepovedi državnega financiranja verskih
               dejavnosti. To je povezano tudi z odločitvijo ustavnega sodišča, ki je zapisalo, ena
               od bistvenih sestavin načela o ločitvi države in verskih skupnosti v državah, za
               katere je značilno njihovo dosledno uresničevanje <stage>(v oklepaju imajo Francijo,
               Združene države Amerike in Japonsko)</stage>, je tudi, da država finančno ali kako drugače ne
               podpira verskih dejavnosti. In tako bi lahko še naštevali. V glavnem gre za to, da
               moj zakon oziroma moj predlog zakona vendarle izenačuje in to zmedo, ki je posledica
               tudi prejšnjega sistema, ko se je nekaj kupovalo, nekaj kalkuliralo, nekaj plačevalo,
               pač ukinja in hoče postaviti jasno delitev. Seveda, financiranje zdravstvenega in
               pokojninskega zavarovanja, vemo, kdaj je nastalo in kako je šlo. Šlo je prek
               paraverskih, recimo, organizacij, prek Ciril-Metodovega društva. To je bila na nek
               način odškodnina za vse tisto, česar cerkev ni mogla početi, ker ni bila lastnica.
               Ampak moramo vedeti, da se je v tem času to premoženje vrnilo, z njim cerkev - zdaj
               govorim seveda samo o rimskokatoliški, ne o evangeličanih - lahko prosto razpolaga in
               se tudi financira. Stanje ni enako, kot je bilo v času Socialistične federativne
               republike Jugoslavije, do leta 1991. In tudi ni enako, kot je bilo, recimo, od leta
               1991 do 1995 ali pa do lani. Stvari se spreminjajo in omogočajo tudi kakšne drugačne
               rešitve, ne pa seveda imeti vse od prej in od zdaj; saj veste, kako to gre. Jaz pa
               verjamem, da bi bilo to komu prav gotovo všeč. Moj predlog zakona je usmerjen v to,
               da izenačuje državljane in da izenačuje tudi pravne subjekte v tej državi, tiste, ki
               so vezani na veroizpoved, se pravi, verske skupnosti, in tudi državne. Tu ločnica
               mora biti, ker če ne bo te ločnice, bo ta zmeda ostajala naprej in vedno se bo dalo s
               tem manipulirati. To pa prav gotovo ni v prid državljanom in državljankam Republike
               Slovenije, pa naj bodo verujoči, neverujoči, veroizpovedi velikih verskih skupnosti
               ali pa tistih minornih, ki še nastajajo. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp130">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospod Kokalj.</p>
            </sp>
            <sp xml:id="SDT4-OZNPJUIP-Redna-012-2005-10-05.sp131">

               <speaker>ANTON KOKALJ:</speaker>

               <p>V imenu naše poslanske skupine bi povedal, da glede na to, da očitno gre za velik
               razkorak v dojemanju koncepta in interpretacijo načela verske skupnosti oziroma
               načela ločitve cerkve od države, in glede na to, da je zakonodajno-pravna služba
               skoraj na pol členov dala svoje pripombe, mi pač tega predloga zakona ne bomo
               podprli.</p>
            </sp>
            <sp xml:id="SDT4-OZNPJUIP-Redna-012-2005-10-05.sp132">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč. 
               </p>
            </sp>
            <sp xml:id="SDT4-OZNPJUIP-Redna-012-2005-10-05.sp133">

               <speaker>MIRAN POTRČ:</speaker>

               <p>Hvala lepa. Najbrž ni nikogar tu, ki se ne bi zavedal, da odpiramo občutljivo, pa
               tudi aktualno temo. Da to vprašanje tako kot ga imamo urejena po mnogih letih terja
               novo ureditev, da pa ob tem kako na novo urediti obstojajo različni pogledi. Meni bi
               se zdelo, če bi se želeli pokazati, da zelo poenostavim, pa ne dobesedno razumeti,
               kot zrela država in kot zrel parlament, da tega ne rešujemo tako, da se vloži zakon
               in zavrne in da se predloži drugi zakon in z večino in nezadovoljstvom manjšine
               sprejme. To mislim bi morala biti ena od tem, ki bi jo resno, strokovno, politično ob
               sodelovanju verskih skupnosti, ob sodelovanju stroke, realno pogledati na posameznih
               področjih o ...<stage>/Nerazumljivo./</stage> in se o njej pogovarjali, če je treba tudi kakšen
               mesec več, ne pa po postopkih, ki v parlamentu, pač, ko enkrat sovtečejo po svoji
               logiki in prišli vsaj glede nekaterih temeljnih vprašanj do skupnih ugotovitev in
               skupnih rešitev. Če bomo delali drugače, bomo delali slabo. In mi predvsem na to
               želeli opozoriti in ta trenutek je v celoti odbit v negativno stališče vlade, ki ne
               reče, dajmo se ustaviti in reči, ne da je zakon dober, ampak probleme, ki jih odpira
               so aktualni in jih je treba rešiti. Dajmo se o njih pogovarjati, pa iti od točke do
               točke pa videti kje se da dogovoriti, kje se pa ne da. In jaz soglašam tam, če se ne
               da, in bo vladajoča koalicija mislila, da mora, bo imela pravico z večino sprejeti.
               Samo na tako občutljivi točki v celoti reči črno-belo, dajte premisliti, mislim, da
               to ni dobro. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp134">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Še kdo? Gospod Ljubeljšek.</p>
            </sp>
            <sp xml:id="SDT4-OZNPJUIP-Redna-012-2005-10-05.sp135">

               <speaker>MITJA LJUBELJŠEK:</speaker>

               <p>Poslanska skupina Slovenske demokratske stranke meni, da s tem predlogom zakona o
               verski svobodi, da se srečujemo na enem najbolj občutljivih področij v naši državi in
               naši družbi. Verska svoboda v naši državi je ustavna pravica in še kako previdni
               moramo biti, da jo z nobenim sprejetim zakonom ne bomo reševali, ali celo ogrozili.
               Te pravice preprosto nimamo. Obstoječi zakon o verski svobodi je bil sprejet in velja
               že od davnega leta, mislim da 1976. Torej v drugačni družbeni ureditvi, v kateri so
               bile verske skupnosti v marsičem potisnjene na obrobje družbe. Ta predlog zakona pa
               je po našem trdnem prepričanju še bolj restriktiven s sklicevanjem na ločitev države
               od verskih skupnosti, predvsem urejanja izločitev verskih skupnosti iz javnega
               življenja predlog zakona ne povečuje verske svobode, kar je v današnjih časih
               upravičeno pričakovati, ampak jo drastično zmanjšuje in je še bolj restriktiven, kot
               nekdanja jugoslovanska zakonodaja.</p>
               <p>Naša poslanska skupina meni, da je tak predlog zakona nesprejemljiv za suvereno in
               demokratično državo. Vero naj bi različno sprejemali kot vrednoto in kjer naj bi ne
               bil izločen noben del civilne družbe iz javnega življenja. Ta zakon ne vsebuje
               oziroma celo zanika vsakršno sodelovanje med enakopravnima partnerjema, to je državo
               na eni strani in verskimi skupnostmi na drugi. Nerazumljivo nam je zakaj se ne bi
               prizadevali, da verske skupnosti in cerkev ter država ne bi sodelovale na področjih,
               ki so v dobro človeka in družbe.  Torej, povsod tam kjer je to v korist in v interesu državljanov. Naša
               poslanska skupina, to smo prepričani, verjame, da bo predlog zakona, ki ga bo
               pripravila vlada bolj strpno, demokratično in humano reševal to izredno občutljivo
               problematiko. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp136">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Jaz bi na kratko dodala še zakaj tudi sama ne bom podprla tega zakona.
               Predvsem tudi zaradi tega, ker kot vem se je z vlado oziroma predstavniki vlade, ko
               so pripravljali ta zakon, ki je sedaj v proceduri na vladnih odborih bili zaključki
               in rešitvi sprejete tudi po mnogih posvetovanjih in sodelovanju tudi verskih
               skupnosti, kar pa mi tukaj nekako v tem predlogu manjka. To je moj razlog zakaj tega
               zakona ne bom podprla.</p>
               <p>Gospod Rrezman se je javil naslednji.</p>
            </sp>
            <sp xml:id="SDT4-OZNPJUIP-Redna-012-2005-10-05.sp137">

               <speaker>VILI REZMAN:</speaker>

               <p>Hvala lepa. Naša poslanska skupina je v pripravi zakona, ki ga sedaj še nimamo na
               mizi sodelovala in razmišljamo tudi v tem smislu kaj se napoveduje pri tistem
               predlogu zakona, ki ga bomo kmalu najbrž tudi obravnavali. Poudaril bi rad, da tudi v
               tako majhni poslanski skupini kakršna je naša ni 100% soglasnosti pri posamičnih
               pripombah, pri posamičnih razmišljanjih in jaz sedaj v svojem imenu govorim, kot pa v
               imenu vse poslanske skupine, ki je pa sicer podprla, da se vladni zakon pripravi in
               da se vanj vnesejo nekatera naša stališča oziroma da se upoštevajo nekatere naše
               objekcije.</p>
               <p>Omenjene so bile številne pripombe zakonodajno-pravne službe oziroma mnenja k
               številnim členom, pa bi rad samo povedal, da to ni ne edini in ne zadosten razlog, da
               bi zavračali zakon, ki je pred nami iz zelo preprostega razloga. Mi smo imeli
               priložnost in bomo imeli še se ukvarjati s predlogi zakonov, ki bodo imeli v še
               večjem obsegu členov stališča ali pripombe ali mnenja zakonodajno-pravne službe, pa
               tudi to ne bo še kar zadosten razlog zato, da bi ga odklonili.</p>
               <p>Sam sodim, da ima zakonodajno-pravna služba katere delo osebno moram reči cenim,
               obsežne in temeljite razmisleke in da nam posreduje veliko mnenj. To so zgolj kot
               orodje, ki nam pomaga pri razmišljanju, ne pa kot nekaj kar bi mi sedaj morali
               spraviti v politično igro. So pa zagotovo, jaz jih ne bom našteval, nekateri predlogi
               v predlogu gospoda Guliča takšni, ki jih tudi sam osebno ne bi mogel podpreti. Pa s
               tem ne mislim,da je ta predlog zakona docela in v celoti nesprejemljiv. Očitno je, da
               gre za konceptualno razhajanje. Sam si skušam ustvariti svoje stališče do tega.
               Vendar mi je pa jasno, da moj osebni odnos ne more biti tisti, ki bi ga na vsak način
               vsiljeval in skušal zanj pridobiti večinsko mnenje iz zelo preprostega razloga.
                   Jaz mislim, da je zdaj pri
               nas v Sloveniji takšna duhovna in politična situacija, ki skozi svoje sito tega
               predloga preprosto ne bo spustila in bomo z naprezanjem in z glasovanjem za ali proti
               bolj ali manj zaostrovali te konceptualne razlike. Zato sodim ob dejstvu, da ne
               ocenjujem, da je to vladno mnenje kakršno je bilo poslano zgolj na relaciji ali ali
               oziroma črno belo, takšno imamo mi proceduro in takšno dikcijo uporabljamo tudi pri
               drugih zakonih in jaz ne vidim tega mnenja tako zelo zaostrenega kot da ni nobenih
               stičnih točk v razmišljanju. Torej, zato bom jaz v imenu naše skupine podprl predlog,
               da se to umakne in da se srečamo ob novem predlogu zakona in takrat še razmišljamo o
               možnostih za rešitve, ki bodo na vsak način kompromisne in s katerimi, upam, ne bomo
               vsi zadovoljni.</p>
            </sp>
            <sp xml:id="SDT4-OZNPJUIP-Redna-012-2005-10-05.sp138">

               <speaker>PREDSEDNICA MOJCA DOLINAR KUCLER:</speaker>

               <p>Hvala lepa. Gospod Gulič.</p>
            </sp>
            <sp xml:id="SDT4-OZNPJUIP-Redna-012-2005-10-05.sp139">

               <speaker>ALEŠ GULIČ:</speaker>

               <p>Jaz upam, da se zadnjič oglašam, ampak nekaj stvari bi pa vendarle odgovoril. Vlada
               in pa tudi vi gospa predsednica ste rekli, da je bil zakon napravljen mimo verskih
               skupnosti. To seveda ni res. Ampak, poleg rimokatoliške cerkve obstaja v Sloveniji še
               kakšna druga verska skupnost, z njimi sem sodeloval, sodeloval sem tudi s posameznimi
               duhovniki svojimi prijatelji iz rimokatoliške cerkve, tako da strani niso čisto
               resnične. Ampak, gre za nekaj drugega. Namreč, glejte, vlada trdi, da je bil moj
               predlog pripravljen mimo verskih skupnosti medtem ko vladin predlog uživa njihovo
               večinsko podporo. Jaz sicer ne vem, ker ta predlog sem videl pred nekaj tremi, štirim
               dnevi, takrat je bil objavljen, ampak vlada je pozabila na zelo dolg spisek pripomb,
               ki so jih podale verske skupnosti že v prejšnjem predlogu vladnega zakona in predvsem
               na pomanjkanje enakopravnega obravnavanja različnih verskih skupnosti. Konec koncev
               je avgusta letos ena od verski skupnosti pozvala vladni urad za verske skupnosti naj
               organizira predstavitev mojega predloga, in sicer v skladu s 16. členom uredbe o
               upravnem poslovanju, ampak bi moral odgovoriti v 15-ih dneh pa do danes tega ni
               storil. Se pravi, vlada trdi, da nek predlog, ki ga niti videli nismo uživa večinsko
               podporo verskih skupnosti, istočasno je pa sama onemogočila verskim skupnostim, da se
               seznanijo z mojim predlogom, to je eden odgovor. Drugi odgovor je bolj vezan na to
               pretiravanje, sem že prej govoril o ..<stage>/nerazumljivo./</stage>..., ki se je spravila recimo na
               ta moj predlog in tudi zdaj smo slišali, da je polovica členov. Bodimo natančni. Moj
               predlog zakona ima 60 členov, 20, tretjina in še če jih preberete boste videli, da so
               nekatere zadeve pravzaprav zelo hitro rešljive, zelo preprosto rešljive in jaz imam
               tukaj tudi spisek odgovorov, če bo treba, če bomo šli od točke do točke bom že
               prebral, ampak očitno je, da stvari niso namenjene temu. Ne bi rad zdaj to spravljal
               na osebno raven, ampak ne zdi se mi higienično, da bi se zavrnilo moj predlog, da se
               gre brskati po mojem življenjepisu in odnosu do verskih  skupnosti v Sloveniji in da se ne boste tako trudili.
               Bom povedal, jaz sem kot urednik Radia Trbovlje prvi uvedel versko oddajo na Radiu
               Trbovlje in to je bila prva v Sloveniji. Rimo katoliški duhovniki so pripravljali
               duhovne misli in tako naprej in tako naprej. V lanskem letu sem duhovnika,
               trboveljskega župnika predlagal za občinsko nagrado zaradi njegovega ne verskega
               dela, ne zaradi verske dejavnosti, ampak zaradi tistih zadev, ki jih je opravljal
               seveda kot državljan, kot ugleden človek in tako dalje. Tako, da o kakšnem sovraštvu,
               če ga boste zelo iskali zelo malo boste lahko našli. Ničesar ne boste mogli najti. To
               gospodu Čeparju povem, ki raziskuje ta priimek tam po krasu, pa tako. Hvala lepa. To
               je za ilustracijo, da se vidi, kako se to zna delati. Hvala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp140">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa tudi vam. Gospod Čepar se je še prijavil. Prosim, če si vključite
               mikrofon.</p>
            </sp>
            <sp xml:id="SDT4-OZNPJUIP-Redna-012-2005-10-05.sp141">

               <speaker>GOSPOD ČEPAR:</speaker>

               <p>Hvala lepa za besedo še enkrat. Mogoče samo nekatere na kratko. Torej to, kjer je
               gospod Gulič rekel, pustiti ne podpirati, na to je odgovorjeno v prvem odstavku
               mnenja vlade. Tako, da tukaj, namreč mnenje vlade je, da je verska svoboda zahteva
               bolj aktivno ustvarjanje pogojev, ne samo negativni vidik verske svobode. Ampak to je
               tam bolj obrazloženo, zato ne bom jaz tukaj razlagal. Druga zadeva, zakaj bi se
               poslabšalo stanje in možnost verskega dela. Tukaj gre sedaj, če gre pač, če se ukine
               socialna varnost, je to kar težavna zadeva po mojem mnenju, tako na kratko. Sedaj
               glede osebnega, tukaj moram povedati, da je gospod Gulič, pač ima isti priimek kot
               moj bivši župnik, ki me je k zakramentom pripravil in je tudi od tam doma, tako da je
               čisto, tukaj nimam nobene negativne konotacije v tej smeri. Nasprotno, celo osebno
               zelo cenim prispevek, ki ga je gospod Gulič s pripravo tega zakona dal slovenski
               javnosti in da moram reči, če jaz pogledam te parametre, koliko je to, jaz sem šel
               malo prešteti, torej 168 strani vladni ima recimo za primerjavo, samo za primerjavo
               59, 39 strani je samo členov, 61 členov, vladni členi so na štirinajstih straneh, jih
               je 38. To je eno ogromno delo, za katerega si res težko predstavljam, kako ga je bilo
               mogoče opraviti. In menim, da je dosti dobrih idej in zamisli notri. Vendar se tako
               kot vladno mnenje pove, sam ga v celoti podpiram, ne strinjam s tistimi osnovnimi
               rešitvami. Tako, da torej tukaj osebno vsa čast in pohvala. Sedaj, ampak ravno zato,
               ker je ta zakon tako velik je to tudi dokaz, da tisto, kar vlada meni, da je prav
               skleniti in sprejeti, da se ne da z amandmaji urediti iz teh številk, ki ste
               povedali. Menim pa, da bo razprava bo, saj opozicija, saj koalicija ni preprečila
               razprave, saj ni hotela zavrniti v prvem branju, ampak je pustila to v drugo branje,
               kakor sem jaz razumel in ta razprava bo. Se pravi tisto zavračanje totalnega ni.
                   Edino še na zadnjo bi
               rad odgovoril. Namreč tukaj gre pa name osebno. Gospod Gulič pravi, da je vlada
               pozabila na spisek pripomb. Vlada ni pozabila na spisek pripomb. Je organizirala v
               treh letih najmanj tri predstavitve, javne predstavitve in posvete v zvezi s tem
               zakonom. Sodelovali smo v medijih, predstavitvah, dajali informacije medijem,
               časopisom itn. Tako, da to bi težko rekli. Vse pripombe so bile upoštevane - seveda
               niso bile vse upoštevane, ker so nekatere protislovne. Ampak smo jih vse obravnavali.</p>
               <p>Glede te zadnje zadeve, da je vlada onemogočila seznanitev, ta je pa malo huda. To
               se pravi, vsak predlagatelj ima verjetno v tem našem demokratičnem sistemu svoje
               možnosti seznanitve. To se pravi, vlada ni postavila nobenih ključavnic in ničesar in
               tudi zakonsko to ji ni omogočeno. Pa tudi ni res, da nisem odgovoril na to pobudo, da
               bi se ta zakon predstavil. Jaz sem odgovoril na to pobudo, samo sedaj očitno niste
               čisto usklajeni, se pravi čisto natančno obveščeni. Torej jaz sem, mislim da
               predvčerajšnjem odgovoril gospodu ... na to pismo in odgovoril sem pozitivno in sicer
               menim, da bomo kar sklicali en sestanek verskih skupnosti, in da bomo to predstavili.
               Meni to čisto prijazno zveni in mislim, da ne bi smelo biti problema glede tega.
               Nisem pa takoj reagiral, ker vam povem, da imam v službi tako zadevo, tri sodelavke
               mi gredo na dopust, porodniški, vse je v takem in ni bilo mogoče. Dobro.</p>
            </sp>
            <sp xml:id="SDT4-OZNPJUIP-Redna-012-2005-10-05.sp142">

               <speaker>PREDSEDNICA MOJCA KUCLER DOLINAR:</speaker>

               <p>Hvala za ta dodatna pojasnila. Sedaj jaz glede na razpravo ocenjujem, da nekako
               večinsko mnenje, da ni podpore, zato dajem na glasovanje naslednji sklep. Glede na
               mnenja članic in članov odbora izražam v razpravi ter glede na mnenje vlade dajem na
               podlagi drugega odstavka 128. člena Poslovnika državnega zbora na glasovanje
               naslednji sklep. Predlog zakona o verski svobodi in verskih skupnosti, ki je v drugi
               obravnavi, ni primeren za nadaljnjo obravnavo.</p>
               <p>Izvolite gospod Gantar. Glasujemo, potem bo pa...</p>
            </sp>
            <sp xml:id="SDT4-OZNPJUIP-Redna-012-2005-10-05.sp143">

               <speaker>DR. PAVEL GANTAR:</speaker>

               <p>Pred tem vam moram to povedati.</p>
            </sp>
            <sp xml:id="SDT4-OZNPJUIP-Redna-012-2005-10-05.sp144">

               <speaker>PREDSEDNICA MOJCA KUCLER DOLINAR:</speaker>

               <p>Ja, ampak ni bila vaša roka...</p>
            </sp>
            <sp xml:id="SDT4-OZNPJUIP-Redna-012-2005-10-05.sp145">

               <speaker>DR. PAVEL GANTAR:</speaker>

               <p>Preden ste rekli, da glasujemo, ste prebrali sklep, sem se oglasil.</p>
            </sp>
            <sp xml:id="SDT4-OZNPJUIP-Redna-012-2005-10-05.sp146">

               <speaker>PREDSEDNICA MOJCA KUCLER DOLINAR:</speaker>

               <p>Izvolite povedati, potem bom pa presodila kaj je vaš...</p>
            </sp>
            <sp xml:id="SDT4-OZNPJUIP-Redna-012-2005-10-05.sp147">

               <speaker>DR. PAVEL GANTAR:</speaker>

               <p>Zato ker se prej tudi nisem mogel, kajti, ker nisem slišal sklepa, se tudi nisem
               mogel oglasiti, sem ga pa domneval v katero smer, zato sem že dvignil roko.</p>
            </sp>
            <sp xml:id="SDT4-OZNPJUIP-Redna-012-2005-10-05.sp148">

               <speaker>PREDSEDNICA MOJCA KUCLER DOLINAR:</speaker>

               <p>Poglejte, gospod Gantar, vi ste ravnokar prišel notri, mi smo vodili razpravo o tem
               zakonu in nihče drug se ni prijavil k besedi, kot gospod Gulič. In zaključujem in
               zavračam ta predlog, vaš...</p>
            </sp>
            <sp xml:id="SDT4-OZNPJUIP-Redna-012-2005-10-05.sp149">

               <speaker>DR. PAVEL GANTAR:</speaker>

               <p>Se tudi nisem mogel prijaviti...</p>
            </sp>
            <sp xml:id="SDT4-OZNPJUIP-Redna-012-2005-10-05.sp150">

               <speaker>PREDSEDNICA MOJCA KUCLER DOLINAR:</speaker>

               <p>...in dajem na glasovanje naslednji sklep, ki sem ga prebrala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp151">

               <speaker>DR. PAVEL GANTAR:</speaker>

               <p>Gospa predsednica, vi kršite poslovnik, kajti pred tem preden niste prebrala sklepa,
               se sploh nisem mogel oglasiti, ker se moja pripomba glasi na formulacijo sklepa. Zato
               vas proceduralno opozarjam, dajem proceduralni predlog.</p>
            </sp>
            <sp xml:id="SDT4-OZNPJUIP-Redna-012-2005-10-05.sp152">

               <speaker>PREDSEDNICA MOJCA KUCLER DOLINAR:</speaker>

               <p>Sklep sem oblikovala na podlagi razprave, na podlagi mnenja, tako kot sem prebrala.
               In mislim, da je jasno.</p>
            </sp>
            <sp xml:id="SDT4-OZNPJUIP-Redna-012-2005-10-05.sp153">

               <speaker>DR. PAVEL GANTAR:</speaker>

               <p>Ne, sklepa niste po mojem mnenju pravilno oblikovala.</p>
            </sp>
            <sp xml:id="SDT4-OZNPJUIP-Redna-012-2005-10-05.sp154">

               <speaker>PREDSEDNICA MOJCA KUCLER DOLINAR:</speaker>

               <p>Niste spremljal razprave, zato očitno niste...</p>
            </sp>
            <sp xml:id="SDT4-OZNPJUIP-Redna-012-2005-10-05.sp155">

               <speaker>DR. PAVEL GANTAR:</speaker>

               <p>Sem spremljal razpravo, gospa predsednica, zelo dobro sem spremljal razpravo...</p>
            </sp>
            <sp xml:id="SDT4-OZNPJUIP-Redna-012-2005-10-05.sp156">

               <speaker>PREDSEDNICA MOJCA KUCLER DOLINAR:</speaker>

               <p>...slišal, kakšno je večinsko mnenje ....</p>
               <p>Gospod Gantar, jaz mislim, da ni smiselno, da se prepiramo tukaj.</p>
            </sp>
            <sp xml:id="SDT4-OZNPJUIP-Redna-012-2005-10-05.sp157">

               <speaker>DR. PAVEL GANTAR:</speaker>

               <p>Jaz se ne prepiram tukaj.</p>
            </sp>
            <sp xml:id="SDT4-OZNPJUIP-Redna-012-2005-10-05.sp158">

               <speaker>PREDSEDNICA MOJCA KUCLER DOLINAR:</speaker>

               <p>In glede na samo razpravo ocenjujem in ves čas sem bila tukaj prisotna in vi ste
               ravnokar, pred 30 sekundami zopet noter vstopil in mislim, da ne morete prevzeti
               vodenje tega postopka. Zato dajem na glasovanje...</p>
            </sp>
            <sp xml:id="SDT4-OZNPJUIP-Redna-012-2005-10-05.sp159">

               <speaker>DR. PAVEL GANTAR:</speaker>

               <p>Nimate prav, gospa predsednica.</p>
            </sp>
            <sp xml:id="SDT4-OZNPJUIP-Redna-012-2005-10-05.sp160">

               <speaker>PREDSEDNICA MOJCA KUCLER DOLINAR:</speaker>

               <p>...predlog zakona o verski svobodi in verskih skupnosti, druga obravnava, ni
               primeren za nadaljnjo obravnavo. Ja, izvolite. Gospa Potrata, ki ste tudi s
               pooblastilom namesto poslanca Potrča. 
               </p>
            </sp>
            <sp xml:id="SDT4-OZNPJUIP-Redna-012-2005-10-05.sp161">

               <speaker>MAG. MAJDA POTRATA:</speaker>

               <p>Jaz ne morem razpravljati o tem, kako je tekla razprava po prej, bi pa rekla, da
               lahko ugotovim le to, da pojasnilo dr. Čeparja ni bilo točno v tisti točki, ko je
               rekel, da bo lahko razprava tekla še ob kakšni drugi priložnosti, ker je to druga
               obravnava in veste, da razpravljati ni mogoče, če je zakon v drugi obravnavi, se
               lahko na seji državnega zbora samo o amandmajih...</p>
            </sp>
            <sp xml:id="SDT4-OZNPJUIP-Redna-012-2005-10-05.sp162">

               <speaker>PREDSEDNICA MOJCA KUCLER DOLINAR:</speaker>

               <p>Gospa Potrata, obrazložitev glasu.</p>
            </sp>
            <sp xml:id="SDT4-OZNPJUIP-Redna-012-2005-10-05.sp163">

               <speaker>MAG. MAJDA POTRATA:</speaker>

               <p>Ja, gospa predsednica. Glasovala bom proti takemu sklepu. Zakon, o katerem govorimo
               odpira v javnosti številna vprašanja. Gospod Čepar je bil kot vodja urada davno tega
               že večkrat pozvan k pripravi zakona. Vprašanja, ki jih razrešuje zakon niso v družbi
               dosegla splošnega konsenza in namesto, da se vlada ukvarja s pripravljanjem svojega
               zakona pri tem pa spregleda, da je vložen v proceduro zakon, o katerem nismo
               razpravljali bi bilo smotrno združiti napore in opraviti javno razpravo. Meni je
               popolnoma jasno, da nas boste spet pohodili tako, kot nas vedno ob vsakem zakonu
               pohodite in nas preglasujete, ampak tisto česar znova niste naredili, niste naredili
               javne razprave o dveh različnih predlogih zakonov, zato bi bilo smotrno prekiniti
               sklepanje o tem, ne glasovati o tem...</p>
            </sp>
            <sp xml:id="SDT4-OZNPJUIP-Redna-012-2005-10-05.sp164">

               <speaker>PREDSEDNICA MOJCA KUCLER DOLINAR:</speaker>

               <p>Prosim, da se opredelite na obrazložitev glasu gospoda Potrata. Jaz ne bi rada tukaj
               prekinjala vas, vendar jaz vem, da kot sama ste predsednica komisije in se zavedate
               določb poslovnika in kakšno vsebino lahko podajate v okviru svoje obrazložitve glasu.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp165">

               <speaker>MAG. MAJDA POTRATA:</speaker>

               <p>Gospa predsednica, me boste lahko "ukurili" še ne vem kolikokrat, ampak to je edina
               možnost, da vam človek sploh kaj pove in povedati je treba, da o tako pomembnih
               stvareh kot je ta zakon bi morali imeti javno razpravo, vi jo zanikate, jo
               preprečujete, sprejeli boste zakon, kakor ste si ga zamislili in jaz temu sklepu
               odločno nasprotujem.</p>
            </sp>
            <sp xml:id="SDT4-OZNPJUIP-Redna-012-2005-10-05.sp166">

               <speaker>PREDSEDNICA MOJCA KUCLER DOLINAR:</speaker>

               <p>V redu. Rada bi zavrnila vse vaše očitke. O predlogu se pogovarjamo skoraj, da eno
               uro, me boste popravili, vendar vi se niste priglasila k razpravi torej so vaši
               očitki, da ne morete razpravljate popolnoma neutemeljeni in pravzaprav zloraba tudi
               te obrazložitve glasu. Ima še kdo za obrazložitev glasu? Gospod Gantar, izvolite.
           </p>
            </sp>
            <sp xml:id="SDT4-OZNPJUIP-Redna-012-2005-10-05.sp167">

               <speaker>DR. PAVEL GANTAR:</speaker>

               <p>Hvala lepa. Jaz bom glasoval proti tako oblikovanem sklepu, čeprav bi moral na tem
               glasovanju glasovati za, kajti vi bi morala sklep oblikovati ravno obratno kot ste ga
               oblikovali. To je pač slaba navada.</p>
               <p>Sam seveda mislim, da zakon je primerna tudi konceptualna podlaga, da je mogoče
               nekatere rešitve izboljšati in popraviti. Sam bi predlagal seveda vladi pa vem, da je
               to torej nesmiselno, da pravzaprav prevzame vso predlagateljstvo zakona in da v neki
               strpni razpravi določimo in se opredelimo do temeljnih ureditev, ki jih ta zakon mora
               prinesti oziroma ki jih mora prinesti na tak ali drugačen način. Žal se to ni zgodilo
               in se tudi ne bo zgodilo, zato seveda bom proti temu predlogu sklepa glasoval, čeprav
               kot sem rekel, bi moral glasovati za. Hvala. 
               </p>
            </sp>
            <sp xml:id="SDT4-OZNPJUIP-Redna-012-2005-10-05.sp168">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Gospod Gulič.</p>
            </sp>
            <sp xml:id="SDT4-OZNPJUIP-Redna-012-2005-10-05.sp169">

               <speaker>ALEŠ GULIČ:</speaker>

               <p>Seveda bom za zakon glasoval, saj sem predlagatelj, torej bom proti sklepu. Proti
               sklepu pa ne bom samo zaradi kakšnega samoljubja, ampak predvsem zaradi tega, ker se
               mi zdi, da se bo na ta način zopet prehitro zaprlo neko poglavje, preden je bilo
               karkoli prebrano, ker zaenkrat se je samo nekaj "kurilo" v medijih, tako bom rekel, v
               resnici pa se ni odgovarjalo na rešitve, kakršne prinaša zakon. In se mi zdi škoda.
               Zdi se mi škoda tudi to, da je vlada tako zelo pohitela potem, ko je bil moj predlog
               vložen, z izdelavo svojega, čeprav je bil oni prejšnji na "standbyu", tako nekje je
               tlel kar precej časa. In se mi ne zdi fer ne do države ne do verskih skupnosti, ne do
               verujočih in ne do neverujočih. Tako da mislim, da bi bilo pametno o tem opraviti
               širšo javno razpravo. Če se je lahko čakalo 30 let, bi se lahko počakalo tudi še
               kakšno leto, ampak ne tako, da čas prinese svoje, ampak tako, da mi naredimo svoje,
               to mislim, da je pomembno. Čas očitno ni naredil ničesar, razen zmedo. Mi, ljudje, ki
               odločamo o teh zadevah in ki hočemo živeti v nekem sožitju, normalnem, in toleranci,
               bomo lahko kreirali to. Seveda, če se bo pa kar naprej podtikalo nekaj - ne vem, tam
               je bilo rečeno, osemnajst kazenskih določb - ja, ja, štiri za verske skupnosti,
               štirinajst pa za druge pravne subjekte, ki sodelujejo z verskimi skupnostmi, v
               glavnem gre za državne, politične. Se pravi, samo štiri, tako. In ker se kar naprej
               nekaj podtika in nekaj na pol in pavšalno pove, potem ostajamo prevečkrat vsak na
               svojem bregu, namesto da bi naredili kaj skupaj. Zato sem seveda proti predlogu
               vašega sklepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp170">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Preden dam naprej besedo, bi še povedala, da namesto poslanca Srečka Hvauca
               sodeluje na seji poslanec Stane Pajk. Izvolite, gospod Pavliha.</p>
            </sp>
            <sp xml:id="SDT4-OZNPJUIP-Redna-012-2005-10-05.sp171">

               <speaker>DR. MARKO PAVLIHA:</speaker>

               <p>Hvala lepa za besedo. Verjetno ni treba izrecno poudarjati, da bom proti temu sklepu.
               Proti temu sklepu bom pa glasoval zaradi tega, ker se ponovno ne spoštuje ene od
               obljub koalicije. Namreč obljuba, ki smo jo večkrat slišali s strani predsednika
               Janše, da bo takrat, ko bo opozicija predlagala kaj konstruktivnega, kaj dobrega, ko
               bo dejansko hotela pomagati vladajoči strukturi, ne pa jo ovirati, ne pa jo
               onemogočati, da nam bo prisluhnil. Moje izkušnje, žal, pa tudi izkušnje drugih
               kolegic in kolegov iz opozicije so pa ravno obratne v tem zadnjem letu, zdaj je eno
               leto za nami - karkoli predlagamo, četudi potem vlada pride z identičnim predlogom
               ali popolnoma enakim predlogom, ni sprejeto. Ne vem, zakaj ne. Če predlagamo javno
               razpravo, ni sprejeta, kot da bi se bali demokratičnega razpravljanja o stvareh, ki
               so tako pomembne, začenši, na primer, o odnosih s Hrvaško, o finančni perspektivi, pa
               še bi lahko našteli.</p>
               <p>Zaradi tega enostavno ne morem tega predloga podpreti. Ponovno bi pa apeliral, kajti
               sem večni optimist, morda tudi naivni optimist, na vas, poslanke in poslance iz
               pozicije, da tu in tam pa le prisluhnete našim pobudam, kajti verjemite mi, da je v
               to vloženo veliko dela in 
               žal potem cela zadeva zaradi preglasovanja roma v koš. Hvala lepa.</p>
            </sp>
            <sp xml:id="SDT4-OZNPJUIP-Redna-012-2005-10-05.sp172">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Prehajamo na glasovanje.</p>
               <p>Kdo je za predlagani sklep? <stage>(9 članov.)</stage> Je kdo proti? <stage>(6 članov.)</stage></p>
               <p>Ugotavljam, da je predlog sklepa, kot sem ga prebrala, sprejet.</p>
               <p>O tem predlogu sklepa smo odločali na podlagi 134. člena poslovnika. Tu pa mi
               dovolite še v zvezi s to odprto možnostjo javne razprave. Ne smete se delati nevedne,
               da ta predlog ni bil podan s strani kvalificiranih predlagateljev, torej, ta tudi ni
               bila opravljena, je bila pa javna razprava opravljena v okviru današnje seje.</p>
               <p>Zaključujem tudi to točko dnevnega reda. S prekinjeno točko bomo nadaljevali
               naslednjo sredo, ob 14.00 uri. Želim vam lepo popoldne še naprej!</p>
            </sp>
            <sp xml:id="SDT4-OZNPJUIP-Redna-012-2005-10-05.sp173">

               <speaker>DR. MARKO PAVLIHA:</speaker>

               <p>Gospa predsednica, čisto neformalno. Rezerviran termin imamo tudi jutri ob 14.00. To
               torej odpade?</p>
            </sp>
            <sp xml:id="SDT4-OZNPJUIP-Redna-012-2005-10-05.sp174">

               <speaker>PREDSEDNICA MOJCA KUCLER DOLINAR:</speaker>

               <p>To odpade, ja. To odpade, tako.</p>
            </sp>
            <sp xml:id="SDT4-OZNPJUIP-Redna-012-2005-10-05.sp175">

               <speaker>DR. MARKO PAVLIHA:</speaker>

               <p>Hvala lepa.</p>
               <stage type="time">(Seja je bila končana 5. oktobra 2005 ob 12.24 uri.)</stage>
            </sp>
         </div>
      </body>
   </text>
</TEI>
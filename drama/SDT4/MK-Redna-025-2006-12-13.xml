<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-MK-Redna-025-2006-12-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">25976A1C55639893C125723500473678</idno>
               <idno type="custom" subtype="day">0E5DBB054A57B91CC125724300494DD1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=0E5DBB054A57B91CC125724300494DD1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-MK-Redna-025-2006-12-13.MK" n="025">
               <name>Redna</name>
               <date when="2006-12-13"/>
            </setting>
         </settingDesc>
         <particDesc>
            <listOrg>
               <org xml:id="SDT4-MK-Redna-025-2006-12-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-MK-Redna-025-2006-12-13.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">MANDATNO-VOLINA KOMISIJA DRŽAVNEGA ZBORA REPUBLIKE SLOVENIJE</stage>
            <stage type="session">25. seja</stage>
            <stage type="date">(13. december 2006)</stage>
            <stage type="chairman">Sejo je vodil Franc Sušnik, predsednik komisije.</stage>
            <stage type="time">Seja se je pričela ob 8.03 uri. </stage>


            <sp xml:id="SDT4-MK-Redna-025-2006-12-13.sp1">

               <speaker>PREDSEDNIK FRANC SUŠNIK:</speaker>

               <p>Dobro jutro vsem skupaj! Pričenjamo 25. sejo Mandatno-volilne komisije. Najprej bi
               vas rad obvestil, da je od 6.12. dalje ponovno član naše komisije gospod mag. Janez
               Drobnič iz poslanske skupine Nove Slovenije, ki nadomešča mag. Franca Capudra. Ga
               tudi lepo pozdravljam, čeprav ga ni tu. Kar se tiče obvestil glede zadržanosti, bi
               povedal, da se je za prvo uro od 8 do 9 opravičil gospod Potrč. Nadomestil oziroma
               obvestil za nadomeščanje trenutno nimam. K 2. točki sem vabim predstavnika Urada
               predsednika republike. Pozdravljam gospo Magdaleno Tovornik. K 3. točki pa sem vabil
               predstavnika Sodnega sveta.</p>
               <p>Prehajamo na določitev dnevnega reda seje komisije. S sklicem ste prejeli dnevni red
               oziroma predlog dnevnega reda seje komisije. Ker do začetka seje nisem prejel
               predlogov za razširitev dnevnega reda oziroma za umik katere od predlaganih točk z
               dnevnega reda je dnevni red seje tak, kot je bil predlagan s sklicem. Opozorjen sem
               bil, da v tem trenutku nismo sklepčni in bomo malo počakali. Se bomo takoj
               zaustavili, ker je formalna točka potrjevanja zapisnika in takoj sledi glasovanje.
               Dobro, sedaj pa smo sklepčni.</p>
               <p>Prehajamo k <title>1. TOČKI DNEVNEGA REDA - PREGLED URESNIČITVE SPREJETIH SKLEPOV 24.
                  SEJE MANDATNO-VOLILNE KOMISIJE.</title> V informacijskem sistemu ste lahko preverili
               zapis pregleda poteka 24. seje komisije in pregled uresničitve prejetih sklepov. Ima
               kdo na ta zapis kakšno pripombo? Ugotavljam, da ne in dajem na glasovanje predlog
               naslednjega sklepa: "Potrdi se pregled uresničitve sklepov 24. seje Mandatno-volilne
               komisije Državnega zbora, ki je bila 15. novembra 2006.</p>
               <p>Kdo je za predlagani sklep? (10 članov.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA.</title> Kot sem že povedal se je k tej točki
               na vabilo odzvala predstavnika Urada predsednika republike gospa Magdalena Tovornik.
               Najprej dovolite nekaj ugotovitev, še prej pa bi vas rad obvestil, da gospod Rudi
               Petan nadomešča gospoda Marijana Pojbiča.</p>
               <p>Varuhu človekovih pravic poteče 21. februarja 2007 šestletni mandat. Predsednik
               Državnega zbora je 20. novembra tega leta poslala Državnemu zboru predlog za
               izvolitev novega. Za kandidata predlaga doktorico sociologije Zdenko Čebašek Travnik,
               dr. med., specialistko psihiatrije. Zakon pravi, da izvoli varuha Državni zbor na
               predlog predsednika republike z dvotretjinsko večino glasov vseh poslancev za dobo
               šestih let in je, mimogrede, po preteki mandatne dobe lahko še enkrat izvoljen.
               Naloga naše komisije je, da pripravi delovno besedilo predloga sklepa o izvolitvi
               Varuhinje človekovih pravic ter poročilo <stage type="mag"/>
               (nadaljevanje) k predlogu in ga posreduje v odločitev Državnemu zboru. Gradivo za
               sejo ste prejeli. Prejeli pa ste predlog predsednika republike in delovno besedilo
               predloga sklepa o izvolitvi Varuhinje človekovih pravic. Odpiram razpravo in
               sprašujem, če želi besedo predstavnica predlagatelja.</p>
            </sp>
            <sp xml:id="SDT4-MK-Redna-025-2006-12-13.sp2">

               <speaker>MAGDALENA TOVORNIK:</speaker>

               <p>Spoštovani gospod predsednik, dovolite, da vas tudi jaz lepo pozdravim. Cenjene
               poslanke in spoštovani poslanci! Zahvaljujem se vam za možnost, da prisustvujem v tem
               pomembnem delu vaše današnje seje. Kot ste rekli gradivo je priloženo. Menim, da je
               dovolj podatkov o kandidatki. Poleg tega pa mi dovolite, da to priložnost izkoristim
               tudi za to, da se zahvalim vsem poslanskim skupinam, ki so omogočili kandidatki, da
               se je tudi predstavila, odgovarjala na vprašanja. Tako, da mislim, da sprva neznana
               kandidatka je sedaj vam vsem bolj znana in da ji boste zaupali svoj glas. Hvala lepa.
           </p>
            </sp>
            <sp xml:id="SDT4-MK-Redna-025-2006-12-13.sp3">

               <speaker>PREDSEDNIK FRANC SUŠNIK:</speaker>

               <p>Hvala. Preden nadaljujemo z razpravo bi vas obvestil da mag. Majda Potrata nadomešča
               gospoda Mirana Potrča.</p>
               <p>Razprava je odprta. Gospod Školč.</p>
            </sp>
            <sp xml:id="SDT4-MK-Redna-025-2006-12-13.sp4">

               <speaker>JOŽEF ŠKOLČ:</speaker>

               <p>Hvala lepa. Če ne bo treba na bolj široko razlagati, bi rekel, da kolegi iz
               poslanskega kluba in tudi sam to kandidaturo podpiramo. Menimo, da bomo imeli sicer
               mogoče po tonu drugačnega varuha oziroma varuhinjo človekovih pravic, da pa po
               izjavah, ki smo jih slišali od kandidature do danes glede na vsa vprašanja, ki se
               kandidatki zastavljala ne dvomimo, da bo ravno tako dosledna v varovanju človekovih
               pravic, kot je bil gospod Hanžek. In iz tega vidika pač uživa našo podporo, ne glede
               na to, da je do kandidature prišlo tako, da niso bile vključene poslanske skupine,
               kar je kdo obžaloval. Zdi se nam pomembneje, da predsednik predlaga kredibilno osebo,
               kot da poskuša prepričevati ljudi, ki včasih nimajo v prvi misli institucije, ampak
               strankarske računice.</p>
            </sp>
            <sp xml:id="SDT4-MK-Redna-025-2006-12-13.sp5">

               <speaker>PREDSEDNIK FRANC SUŠNIK:</speaker>

               <p>Hvala. Gospa Majda Potrata, izvolite.</p>
            </sp>
            <sp xml:id="SDT4-MK-Redna-025-2006-12-13.sp6">

               <speaker>MAG. MAJDA POTRATA:</speaker>

               <p>Hvala za besedo. V poslanski skupini Socialnih demokratov smo se s kandidatko za
               Varuhinjo človekovih pravic dr. Zdenko Čebašek Travnik srečali v pogovoru, v katerem
               smo imeli priložnost spoznati nekatera njena stališča, poleg tistega, kar nam je bilo
               znanega iz javnih občil. Za kandidatko za varuhinjo dr. Zdenko Čebašek Travnik lahko
               ugotavljamo, da ima po strokovni plati vsega upoštevanja vredne reference, ki so jo z
               dosedanjim delom vendarle že usmerjale v zavzemanje tudi za posameznikove pravice. Za
               Socialne demokrate pa je pomembno predvsem vprašanje kako vidi splošno raven varstva
               človekovih pravic, kako vidi možnosti za uveljavljanje pravne države in uresničevanje
               mednarodnih obveznosti, ki jih ima Slovenija glede varovanja človekovih pravic in
               temeljnih svoboščin, kar se vpliva na ugled Slovenije. In na ta vprašanja smo od
               kandidatke dobili odgovore iz katerih smo razbrali, da bo pri številnih vprašanjih
               sposobna upoštevati tudi sodelavce, njihove izkušnje. In zato smo sklenili izjaviti,
               da podpiramo kandidatko. To pa bo vsak uresničil tudi pri glasovanju. Hvala.</p>
            </sp>
            <sp xml:id="SDT4-MK-Redna-025-2006-12-13.sp7">

               <speaker>PREDSEDNIK FRANC SUŠNIK:</speaker>

               <p>Gospod Jakob Presečnik imate besedo.</p>
            </sp>
            <sp xml:id="SDT4-MK-Redna-025-2006-12-13.sp8">

               <speaker>JAKOB PRESEČNIK:</speaker>

               <p>Hvala lepa za besedo, gospod predsednik. V poslanski skupini Slovenske ljudske
               stranke smo že zelo zgodaj, ko smo dobili ustrezen predlog in pa še posebej po
               razgovoru, ki smo ga opravili v poslanski skupini <stage type="mag"/>(nadaljevanje) s kandidatko se odločili jasno, da bomo kandidatko podprli in
               menimo, da bo lahko dobro opravljala svoje delo in da predstavlja neko novost po naši
               oceni, ki bi lahko bila pozitivna za stvari, katere bo opravljala. Hvala lepa.</p>
            </sp>
            <sp xml:id="SDT4-MK-Redna-025-2006-12-13.sp9">

               <speaker>PREDSEDNIK FRANC SUŠNIK:</speaker>

               <p>Gospod Sašo Peče, ima besedo.</p>
            </sp>
            <sp xml:id="SDT4-MK-Redna-025-2006-12-13.sp10">

               <speaker>SAŠO PEČE:</speaker>

               <p>Spoštovani prisotni! Dobro jutro. Jaz sem eden izmed tistih ali pa v poslanski
               skupini smo eni izmed tistih, ki smo bili seveda razočarani nad postopkom, samim
               postopkom izbire in pa izolacije parlamentarnih političnih strank tistih elementov,
               ki morajo zagotoviti zadostno podporo za izvolitev, torej sam postopek ocenjujemo, da
               ni bil kredibilen oziroma primerljiv v položaju, ki je danes pred nami torej Varuha
               človekovih pravic. Ocenjujemo, da bi bilo seveda veliko bolj smiselno preden se
               kandidatka predlaga zagotoviti potrebno večino in seveda s tem zagotoviti to, da bi
               bila udeležba oziroma ne udeležba izvolitev zagotovljena.</p>
               <p>Po drugi strani pa bi rad izpostavil samo stališče, da se pozneje pri obrazložitvah
               glasu, ne bom oglašal in sicer v osnovi kandidatki ne bomo nasprotovali, rad pa bi
               izpostavil eno zadevo in sicer, da smo v okviru naknadnega razgovora z omenjeno
               kandidatko pridobili njeno pozitivno stališče do povečanja vloge varuha na področju
               zaščite otrokovih pravic in iz tega naslova tudi pridobili v pogovoru z njo pozitivno
               mnenje glede novele kazenskega zakonika s 18. poglavja in to je vsaj za okvir
               poslanske skupine dovolj dober, močen argument, da sami kandidatki ne bomo
               nasprotovali. Hvala.</p>
            </sp>
            <sp xml:id="SDT4-MK-Redna-025-2006-12-13.sp11">

               <speaker>PREDSEDNIK FRANC SUŠNIK:</speaker>

               <p>Gospod Rudolf Moge, imate besedo.</p>
            </sp>
            <sp xml:id="SDT4-MK-Redna-025-2006-12-13.sp12">

               <speaker>RUDOLF MOGE:</speaker>

               <p>Predsednik, hvala lepa. Spoštovane kolegice in kolegi! Kolega Školč je že povedal, da
               bomo to stvar podprli.</p>
               <p>Tudi sam bom podprl, povedal bom pa še nekaj drugih stvari, ki ste jih že doslej
               navedli za ta. Prvič. Doktor znanosti, Zdenka Čebašek Travnik je tudi doktor medicine
               in specialistka psihiatrije. Po eni strani bi nekako človek pričakoval
               ../Nerazumljivo./.., da bi bil to človek, ki bi bil veš prava, ta pa zagotovo pri
               svojem študiju je imela zelo malo opraviti s pravom, ker pa vemo, da smo bili toliko
               nerodni pri sedanjem kadrovanju, da nimamo dovolj pomočnikov Varuha človekovih pravic
               pa verjetno, ko bo prišel čas za to morala svojo ekipo zagotovo okrepiti s kakšnimi
               univerzitetnimi diplomiranim pravnikom mogoče še s kakšnim drugim naslovom.</p>
               <p>Po drugi strani bi pa rad poudaril naslednje. Zagotovo je v tej naši mladi državi
               sedaj na pohodu tudi to, da se vedno bolj ženske vključujejo, da je aktivni del
               politike odločanja na ravni države. Jaz bi to podkrepil samo s tem podatkom,
               predsednik, ki ste nam ga posredovali pred sejo komisije ta naša komisija, ki voli
               seveda tudi sodnike ../Nerazumljivo./.. je od 1.7.2004 pa do 7.12.2006 izvolila 124
               sodnikov, od tega je bilo samo 28 moških to se pravi 23% in 96 žensk oziroma 77%
               žensk in po dolgem obdobju zavzemal Varuh človekovih pravic pač to mesto moški, imamo
               sedaj opravka, da se je tudi kar se spola tiče ta stvar spremila. Jaz mislim, da bo
               ta kandidatka dobila tudi podporo v Državnem zboru in bomo videli v prihodnosti, kako
               bo sukala krmilo na tem občutljivem mestu, jaz ji vsekakor želim dosti uspeha in
               seveda posluha za to dejavnost, ki jo bo opravljala.<stage type="mag"/>
               </p>
            </sp>
            <sp xml:id="SDT4-MK-Redna-025-2006-12-13.sp13">

               <speaker>PREDSEDNIK FRANC SUŠNIK:</speaker>

               <p>Hvala. Gospod Jože Tanko, imate besedo.</p>
            </sp>
            <sp xml:id="SDT4-MK-Redna-025-2006-12-13.sp14">

               <speaker>JOŽE TANKO:</speaker>

               <p>Hvala za besedo. Vsem, lep pozdrav. Tudi sam bi se najprej dotaknil postopka
               predlagane. Pričakovali smo v poslanski skupini, da se bo pač speljal neki
               usklajevalni postopek neki posvet pri predsedniku Republike tega ni bilo in morda bi
               se tam stvari tudi nekako drugače uredile tudi predstavitev v poslanski skupini je
               bila za poslance primerna. Pač odgovori, ki smo jih dobili so nekatere zadovoljili,
               nekatere bolj, druge manj in poslanska skupina se bomo odločali vsak po svoje, tako
               da nekega enotnega stališča nismo pripravili.</p>
               <p>Pričakujem do eventualno izvoljene varuhinje ali pa tudi kasneje, če ne bo dobil
               zadosti podpre predlog, da se bo institucija varuha postavila na primeren nivo, kajti
               ravnanja izjave sedanjega varuha so marsikaj same po sebi diskreditirale funkcijo
               Varuha človekovih pravic in sodim, da marsikaj od tega ni bilo primerno.</p>
               <p>Od naslednjega varuha pričakujemo, da bo tudi v svojem ravnanju, izjavah mnogo bolj
               previden tako, da ne bo varuh tisti, ki bo povzročal neke negodovanja, neke težave v
               javnosti in tudi pričakujem, da je predsednik Republike izbral osebo, ki bo kot tudi
               v tem delu tej funkciji. Hvala.</p>
            </sp>
            <sp xml:id="SDT4-MK-Redna-025-2006-12-13.sp15">

               <speaker>PREDSEDNIK FRANC SUŠNIK:</speaker>

               <p>Hvala. Gospod Alojz Sok, imate besedo.</p>
            </sp>
            <sp xml:id="SDT4-MK-Redna-025-2006-12-13.sp16">

               <speaker>ALOJZ SOK:</speaker>

               <p>Hvala lepa. Rad bi povedal stališče naše poslanske skupine.</p>
               <p>Do predsednika se ne bom opredeljeval, to ste že drugi povedali, pač se je odločil
               tako kot se je. Seveda je imel pred seboj zelo dolgo listo kandidatov, mislim da eno
               najdaljših, kar je bilo do sedaj, to pomeni, da funkcija ta je eminentna, privlačna
               in da se je veliko ljudi javilo na ta razpis. Seveda smo se vse poslanske skupine z
               gospo kandidatko srečali. Nas so predvsem v pogovoru zanimali njeni odgovori na
               vprašanja o temeljenjih človekovih vrednotah. Moram povedati, da so v glavnem, na
               splošnem, če bi omenil splošen vtis je bil dober, s tem, da pa smo pravzaprav
               pričakovali, da bo tudi kandidatka odgovorila nekoliko bolj v detajlih česar pa na
               tem razgovoru ni bilo, ampak smo imeli pač občutek, da se nekaterim vprašanjem, ki so
               bila tudi, moram povedati, zelo ozka, nekoliko izognila. Tako da lahko v tem trenutku
               povem, da bomo mi danes na Kviazu glasovali za to, da Državni zbor o njen odloča, kar
               pa ne pomeni, da bo poslanska skupina kot celota kandidatko podprla tudi na plenarnem
               zasedanju, ampak bomo tudi mi prepustili to odločitev poslancem, da se odločijo po
               svoji presoji torej tako kot mislijo, da je prav in tako kot pač si predstavljajo,
               kakšna oseba naj bi bil Varuh za človekove pravice v naši državi. Hvala lepa.</p>
            </sp>
            <sp xml:id="SDT4-MK-Redna-025-2006-12-13.sp17">

               <speaker>PREDSEDNIK FRANC SUŠNIK:</speaker>

               <p>Hvala. Še kdo? Gospod Moge.</p>
            </sp>
            <sp xml:id="SDT4-MK-Redna-025-2006-12-13.sp18">

               <speaker>RUDOLF MOGE:</speaker>

               <p>Glede na povedano bi imel dve pripombi. Prva je ta, da si zagotovo pozicija želi
               uglajenega človeka, ki bo metal čim manj polen pod noge, ko bo opravljala svoj posel.
               Jaz si takega Varuha človekovih pravic ne želim. Prav je, da tukaj nastajajo
               konflikti in prav je, da se ti konflikti rešujejo na primeren način, demokratičen.</p>
               <p>Druga stvar je v tem. Za ob tako pomembnem vprašanju, ko je Mandatno-volilna
               komisija že s svojimi postopki zavrnila dva pomočnika Varuha človekovih pravic in
               imamo sedaj samo še enega pomočnika in imamo Varuha človekovih pravic v postopki, če
               sedaj še to postavimo na tehtnico in Državni zbor zavrne karkoli je, če bodo
               poslanci, vladajoča koalicija, glasovali vsak po svoji vesti tudi ta predlog se lahko
               zgodi, da bo nastala v pravnem sistemu Republike Slovenija velika vrzel, lahko
               pridemo do situacije, na kateri bo varoval človekove pravice samo eden pomočnik
               varuha in zaradi tega bi po mojem morali sedaj, ko je še čas, da se ti postopki vsi
               lahko ponovijo jasno in glasno povedati, kako si mislimo v poslanskih skupinah.
               Seveda, če bo država pred tem dejstvom, da bo ta varuhinja človekovih pravic
               zavrnjena, da ne bo dveh pomočnikov varuha človekovih pravic v takšnem stanju bo pač
               kazalo na to, da mi kot parlament izredno v kadrovskem smislu lahko skrbimo za to
               državo in jaz mislim, da se te stvari ne bi smele več vleči v nedogled.</p>
            </sp>
            <sp xml:id="SDT4-MK-Redna-025-2006-12-13.sp19">

               <speaker>PREDSEDNIK FRANC SUŠNIK:</speaker>

               <p>Počakajte. Preden nadaljujemo z razpravo bi rad povedal, da gospod Ciril Testen
               nadomešča Janeza Drobniča. K razpravi pa se je javil gospod Jelen. <stage type="mag"/>
               </p>
            </sp>
            <sp xml:id="SDT4-MK-Redna-025-2006-12-13.sp20">

               <speaker>IVAN JELEN:</speaker>

               <p>Lep pozdrav. Imam mandat, da lahko glasujem za Zdenko Čebašek Travnik, dr. med. in
               psihiatrije. Pri nas v DeSUS-u lahko povem, da smo pač se odločili za njo, zaradi
               tega, ker se nam zdi, da je imela dober pristop, da je na vseh poslanskih skupinah
               predstavila svoj program, program svojega delovanja, kako misli v prihodnje delovati
               na tem področju Varuha človekovih pravic. Naslednja zadeva, zaradi katere smo se
               odločili za njo je to, da je politično, tudi povedala, da je neobremenjena. Vemo pa,
               da je na tem področju pomembno, da kot Varuhinja človekovih pravic potem tudi
               kontrolira in nadzira in zahteva boljši položaj v družbi. Nam je te zadeve dobro
               predstavila in odločili smo se prav za njo. Za njo smo se odločili tudi zaradi tega,
               kajti mislimo v poslanski skupini DeSUS, da ženske imajo večji čut, do takšnih zadev,
               potreb in boljšega položaja. Skratka, imam mandat, da lahko glasujem in da bomo tudi
               poslanci v Državnem zboru potrdili Zdenko Čebašek Travnik za novo Varuhinjo
               človekovih pravic. Hvala.</p>
            </sp>
            <sp xml:id="SDT4-MK-Redna-025-2006-12-13.sp21">

               <speaker>PREDSEDNIK FRANC SUŠNIK:</speaker>

               <p>Hvala. Besedo ima podpredsednik, gospod Bajc.</p>
            </sp>
            <sp xml:id="SDT4-MK-Redna-025-2006-12-13.sp22">

               <speaker>JOSIP BAJC:</speaker>

               <p>Hvala lepa, predsednik. Spoštovane kolegice in kolegi! Spoštovana predstavnica
               predsednika republike. Če odmislim način, kako je prišlo do predloga, da se je
               predsednik odločil, da posreduje pisni predlog, brez da bi opravil poprejšnje
               razgovore s predstavniki strank, mogoče ga je k temu vodilo dosedanje slabe izkušnje,
               recimo, pred izvolitvijo sedanjega, še aktualnega Varuha človekovih pravic, spomnili
               se bomo kolegi in kolegice, da se je dogovarjalo v predsednikovemu uradu in potem pa,
               kadar je prišlo do tajnega glasovanja, da so se morala glasovanja ponavljati oziroma
               opravljati in ponavljati ponovno razpisi. Verjetno ga je vodilo to k temu, če ne kaj
               drugega.</p>
               <p>Drugo, tako kot je kolega Presečnik rekel, v imenu poslanske skupine, mislim, da smo
               se med prvimi odločili, glede na reference, ki so bile posredovane skupaj s predlogom
               za imenovanje gospe Čebaškove, za Varuhinjo človekovih pravic, so nas prepričale, še
               posebej, ko smo, tudi mislim, da med prvimi opravili z njo razgovore, mislim, da smo
               več kot dve uri namenili temu razgovoru in tudi mi smo postavljali konkretna
               vprašanja in mislim, da smo na veliko večino teh vprašanj dobili tudi konkretne
               odgovore. Tudi gospa dr. nam je neka svoja videnja, ki mogoče niso ravno taka bila,
               recimo pri delu sedanjega Varuha človekovih pravic predstavila in mi smo se z večino
               teh, bom rekel, njenih videnj, na kakšen način bi recimo tudi konkretne zadeve, ki so
               se pojavljale v skorajšnjem preteklemu času, kako bi reševala, smo bili tudi s
               takšnim načinom, bodoče kandidatke in jaz upam, da tudi bodoče Varuhinje človekovih
               pravic, strinjali. In ne nazadnje tako kot so nekateri kolegi rekli, izgleda, da bomo
               po treh mandatih oziroma dveh varuhih dobili varuhinjo človekovih pravic in mislim,
               da je eden od kolegov rekel, da ni pravnica, mislim pa, da je dobra strokovnjakinja
               na svojem področju in glede na to, da po veljavni zakonodaji ima Varuh človekovih
               pravic tri pomočnike, mislim, da si bo znala pripraviti dobro ekipo, ki bo sicer
               morala prestati, bom rekel, ponovno preverko tukaj pri nas v Državnem zboru in da
               bodo ti njeni pomočniki lahko dober servis, bom rekel, in zagotovili vsa tista naša
               pričakovanja, tudi s področja pravnega znanja Varuha človekovih pravic. Jaz mislim,
               da osebno, če mogoče še komentiram delo Varuha človekovih pravic. Jaz mislim, da
               osebno, če mogoče še komentiram delo Varuha človekovih pravic, jaz pričakujem, da
               Varuh človekovih pravic ne bo reševal problemov, pričakujem <stage type="mag"/> (nadaljevanje) tudi od varuhinje, da jih ne bo delala, ampak,
               da bo pravočasno na pravem kraju, na pravem nivoju predstavila oziroma opozarjala na
               probleme, ki nastajajo in ki so s področja varuha človekovih pravic, zaradi tega bom
               tudi sam, javno tukaj povem po svoji vesti, ne tako kot so nekateri rekli, da eni
               bomo zgleda s stiskanjem prstov glasovali nekateri kolegi, vsaj tako sem zasledil
               danes zjutraj po medijih, da boste glasovali po svoji vesti, jaz bom ne glede na to,
               da sem iz poslanske skupine Slovenske ljudske stranke glasoval tudi po svoji vesti in
               dal glas za kandidatko za varuhinjo človekovih pravic brez kosmate vesti, kolega
               Školč.</p>
            </sp>
            <sp xml:id="SDT4-MK-Redna-025-2006-12-13.sp23">

               <speaker>PREDSEDNIK FRANC SUŠNIK:</speaker>

               <p>Hvala. Gospod Jožef Jerovšek, imate besedo.</p>
            </sp>
            <sp xml:id="SDT4-MK-Redna-025-2006-12-13.sp24">

               <speaker>JOŽEF JEROVŠEK:</speaker>

               <p>Hvala lepa. Jaz se bom oglasil in bom povedal kako bom glasoval zaradi tega, ker me
               je zbodla opazka ali obtožba kolega tu pred mano, da si koalicijski poslanci želimo
               takšnega varuha človekovih pravic, ki ne bi metal polena pod noge../nerazumljivo./..
               Moram reči, da je to huda obtožba in absolutno ne drži, vsaj kar se mene tiče in jaz
               sem prepričan tudi velike večine poslancev. Poslanci, ki smo sedaj del vladne
               koalicije smo si tudi pri preteklem izbiranju varuha človekovih pravic želeli osebo,
               ki bo se znala vzpet nad politične delitve in zaradi tega smo imeli tudi takšna
               mnenja o kandidatu, ki je sedaj varuh človekovih pravic ni smo ga tudi večinsko
               podprli. Zaradi tega so še toliko bolj hujše takšne obtožbe, ampak moram pa reči, da
               kljub temu, da verjamem v dober name sedanjega varuha človekovih pravic, da mu ni
               vedno uspelo se vzpeti nad politične delitve. To je vendarle več kot očitno bilo, da
               je z različnimi .../nerazumljivo./... to glede na politično pripadnost
               prizadetih../nerazumljivo./... in ker sedanje kandidatke ob njeni predstavitvi v
               poslanski skupini nisem poslušal, ker sem bil v tujini, se moram zanesti na vtise
               mojih kolegov in prav tako tudi na to, da sem slišal kdo je bil njen predlagatelj.
               Gre za kredibilno osebo, katerega intervjuje sem dostikrat bral, dr.
               ../nerazumljivo./... se bom zanesel na garancije, ki jih ta predlagatelj daje. In jaz
               sem trdno prepričan oziroma upam tudi, da bo kandidatka znala ohraniti to
               neodvisnost, v katero verjamem, in da bo tudi z dolžnim dostojanstvom se odzivala
               oziroma tudi do same države, do ljudi tudi ob državnih praznikih, kar je mene tudi
               ../nerazumljivo./.. sedanjem varuhu človekovih pravic nekoliko motilo, da ni zmogel
               moči, da bi ob državnih proslavah nekako izkazal ta odnos do države tudi s svojo
               pojavnostjo. Tako, da glede na takšna zagotovila in takšne ljudi, ki so predlagali,
               mislim, da lahko rečem, da se ne bom zmotil, če bom glasoval za njo. Hvala lepa.</p>
            </sp>
            <sp xml:id="SDT4-MK-Redna-025-2006-12-13.sp25">

               <speaker>PREDSEDNIK FRANC SUŠNIK:</speaker>

               <p>Hvala. Gospod Dušan Kumer, imate besedo.</p>
            </sp>
            <sp xml:id="SDT4-MK-Redna-025-2006-12-13.sp26">

               <speaker>DUŠAN KUMER:</speaker>

               <p>Hvala za besedo. Glede na to, da je kolegica Majda že povedala, da smo bili po
               predstavitvi kandidatke v naši poslanski skupini enotnega mnenja, da bomo to
               kandidaturo podprli, bi vseeno k tej razpravi, ki je zdaj bila dodal mogoče eno
               takšno misel. Ko že razpravljamo o človekovih pravicah, in sicer je bilo med drugim
               rečeno danes tudi da pričakujemo od bodoče varuhinje ali varuha, da bo bolj previden
               pri komuniciranju v javnosti, da bo pokril celo to paleto, marelo teh političnih
               različnih mnenj in stališč. Jaz bi opozoril, da je težko, da mi tudi v tem
               zakonodajnem telesu razpravljamo na ta način, da hočemo zgrniti vso težo varovanja
               človekovih pravic samo na varuha človekovih pravic<stage type="mag"/> (nadaljevanje) samo na Varuha človekovih pravic. Dobro bi bilo, če bi bili v
               tej družbi previdni vsi tisti, ki kršijo človekove pravice in damo tistim apel, da so
               bolj previdni pri postopkih, s katerimi kršijo človekove pravice. Tu pa mislim,
               seveda, na vse tri veje oblasti, skupaj z zakonodajno. Zato še enkrat, danes je
               priložnost, ali pa ko bomo izvolili varuhinjo, da damo apel predvsem tistim, ki
               kršijo človekove pravice, da so pri tem bolj previdni in potem bo seveda imel tudi
               varuh manj dela.</p>
            </sp>
            <sp xml:id="SDT4-MK-Redna-025-2006-12-13.sp27">

               <speaker>PREDSEDNIK FRANC SUŠNIK:</speaker>

               <p>Hvala. Gospod Moge imate besedo.</p>
            </sp>
            <sp xml:id="SDT4-MK-Redna-025-2006-12-13.sp28">

               <speaker>RUDOLF MOGE:</speaker>

               <p>Hvala lepa. Dve opazki, treba je tudi drugo stran poslušati, glede na to, kar je
               bilo rečeno. Jaz osebno mislim, da če nekdo v imenu poslanske skupine postavlja
               kriterije kakšen naj bo Varuh človekovih pravic in česa naj sploh ne počne, so to
               njegovi moralni kriteriji. Iz tega sem jaz pač razbral, da bi bil najboljši tisti, ki
               ne bi nobenih konfliktov povzročal. Konfliktov pa ne povzroča tisti, ki se lepo z
               oblastjo zlije.</p>
               <p>In druga stvar, mene skrbi, da največja pozicijska stranka, ki novi težak nahrbtnik
               odgovornosti, eno leto pred predsedovanjem EU ne more reči ali ja, ali ne, kajti od
               nje bo to vse skupaj v veliki meri odvisno, ali bomo imeli Varuha človekovih pravic,
               ali ne bomo imeli Varuha človekovih pravic. Na njej je vsa ta odgovornost. In če
               reče, da je njem vseeno kako bodo poslanci glasovali, da bo pač vsak po svoji volji
               glasoval, je pri njej tudi vseeno, da v letu, ko bi morali še kako paziti, da bi
               človekove pravice bile zaščitene, da je njej vseeno v tistem letu, ko bomo na očeh
               celotne evropske javnosti pred predsedovanje, da to prepušča zgolj slučaju. Zdi se
               mi, da je tako ravnanje glede na pozicijo, ki jo zaseda neodgovorno do države, ki jo
               je dobila v upravljanje.</p>
            </sp>
            <sp xml:id="SDT4-MK-Redna-025-2006-12-13.sp29">

               <speaker>PREDSEDNIK FRANC SUŠNIK:</speaker>

               <p>Gospod Jerovšek imate besedo.</p>
            </sp>
            <sp xml:id="SDT4-MK-Redna-025-2006-12-13.sp30">

               <speaker>JOŽEF JEROVŠEK:</speaker>

               <p>Hvala lepa. Moram reči, da ne razumem tega nasprotovanj, da bi naj poslanci ne imeli
               pravice glasovati po vesti in se opredeljevati do nekih vrednot, ki jih pričakujejo
               od Varuha človekovih pravic. Jaz verjamem gospodu Mogetu, da so ob prejšnjem
               imenovanju volitvah Varuha človekovih pravic morda v njihovi stranki dejansko imeli
               navodilo, da je treba izbrati človeka, ki ne bo metal polen pod noge, kot se je
               izrazil v prejšnjem, vendar moram reči, da tak kriterij zame ni sprejemljiv in mi ga
               tudi nihče ne more vsiliti, mi ga ne bo vsilil. Jaz sem vesel, če bo novi varuh ali
               nova varuhinja tudi metali polena pod noge oblasti, če bo kršila človekove pravice.
               In zaradi tega še zdaleč ni tako, da bi lahko rekli, da je nekaterim poslancem ali pa
               tudi kakšni politični stranki vseeno kako bo ta resor zaseden in kakšno bo ravnanje
               bodočega Varuha človekovih pravic. Takšnih opazk enostavno ne morem sprejemati. Hvala
               lepa.</p>
            </sp>
            <sp xml:id="SDT4-MK-Redna-025-2006-12-13.sp31">

               <speaker>PREDSEDNIK FRANC SUŠNIK:</speaker>

               <p>Gospod Školč imate besedo.</p>
            </sp>
            <sp xml:id="SDT4-MK-Redna-025-2006-12-13.sp32">

               <speaker>JOŽEF ŠKOLČ:</speaker>

               <p>Hvala lepa, gospod predsednik. Ko nekateri poslanci v koaliciji rečejo, da bodo
               glasovali po svoji vesti, potem moram reči, da sam najprej ne pomislim na ustavno
               določilo, ampak mi začne, bom rekel, zvoniti nek alarmni zvonec. Pa ne mislim tukaj
               na gospoda, ki je rekel, da ne glede na to, da pripada eni od koalicijskih strank bo
               glasoval po svoji vesti, kar je precej natančna definicija kako se uporablja vest.
               Predvsem mislim na to, da vsakič, <stage type="mag"/>(Nadaljevanje) ko smo imeli razpravo v tej dvorani oziroma v tej
               komisiji in smo pojasnjevali, kako nameravamo priti do posameznih kadrovskih rešitev,
               je koalicija takrat, ko ni bila pripravljena jasno povedati, za kaj se zavzema,
               potegnila adut, da glasuje po svoji vesti. In ponavadi je bilo - se opravičujem, da
               bom uporabil to besedo - takoj eno veliko sranje. Ko ste glasovali po svoji vesti,
               pomeni, da ste imeli, recimo, natančno napisane plonk listke, ker pa niste upali tega
               javno povedati, ste pač rekli, da je to to. S tega vidika je le treba povedati, da so
               določene institucije tiste, ki mogoče presegajo strankarsko vesolje. In da ni nujno,
               da vsakdo, ki vstopa v ta prostor, posebej če gre za varuha ali ko gre za sodnike,
               ali ko bo šlo za ustavne sodnike, je zelo dobro, če so kandidatke in kandidati
               ljudje, ki so na robu tega, za marsikoga od nas univerzuma, ali pa celo izven njega,
               to nikoli ne škodi, če so sposobni pač opravljati ustavne funkcije, o katerih se
               pogovarjajo. Zato so tudi te pripombe, da naj varuh ne bil tisti, ki ne bo delal
               problemov, implicite tiste, ki povejo, naj varuh raje pogleda stran, ko nastopijo
               problemi. Če kdo misli, da je zdajšnji varuh bil tisti, ki je delal probleme, če je
               nanje opozoril, pa četudi za koga neprimerno, še ne pomeni, da je on naredil
               probleme. Če govorimo o problemu, recimo, te romske družine, mi nihče ne bo
               dopovedal, da je to problem, ki ga je naredil varuh Hanžek; ta problem se je skuhal
               drugje, on je na njega opozoril. Zdaj pa si poskuša tu kdo roke oprati, da je on
               tisti, ki je Slovenijo potisnil v neko sramoto in v probleme, čeravno vemo, da je
               zgodba potekala drugače.</p>
               <p>Zato me tako obide, bom rekel, neka temna slutnja, da je za to vestjo, ki se danes
               na veliko tu manifestira, pravzaprav skrita želja, da, mislim, že četrti predlog za
               funkcionarja v uradu Varuha človekovih pravic ne bo sprejet. Mi smo se pred kratkim
               odločali o namestnikih, kjer se je tudi reklo, da bi bili ti sicer v redu, če jih ne
               bi predlagal gospod Hanžek. Ker jih je pa predlagal gospod Hanžek, pa že zato niso v
               redu in zato niso bili imenovani. To je bilo stališče koalicije. Ne glede na to, da
               so vsi ti ljudje pravzaprav prišli v urad Varuha človekovih pravic z odločitvijo
               Državnega zbora in na predlog varuha, gospoda Bizjaka. In ne glede na to, da pač
               uživajo nek precejšen ugled tudi izven meja Slovenije. Sedaj bomo videli, kako deluje
               ta vest. Ampak verjemite mi, ko se govori o tem ustavnem načelu, da ljudje lahko
               opredeljujejo, da pač delujejo po svoji vesti, to pomeni, da so sposobni tudi svoja
               stališča javno zagovarjati. To ne pomeni, da se lahko skrijejo za to, da ne pojasnijo
               svojih stališč. Glasovanje po svoji vesti in s tem povezana imuniteta sta dva
               principa, ki pričakujejo od poslancev in poslank seveda polno odgovornost za svoje
               delo, in nič drugega. Polna odgovornost pa pomeni, da je marsikdo, ne glede na to,
               ali so volitve javne, pardon, ali je glasovanje javno ali so tajne volitve, da zelo
               natančno povemo ljudem, kako se bomo odločali. To je glasovanje po svoji vesti.
                  <stage type="mag"/>
               </p>
            </sp>
            <sp xml:id="SDT4-MK-Redna-025-2006-12-13.sp33">

               <speaker>PREDSEDNIK FRANC SUŠNIK:</speaker>

               <p>No, gospod Školč, vi sami najbolj dobro veste, da je glasovanje javno, da se bo sklep
               o izvolitvi varuhinje sprejemal z javnim glasovanjem in da tu ne more biti nič
               skritega. Gospod Moge, imate besedo.</p>
            </sp>
            <sp xml:id="SDT4-MK-Redna-025-2006-12-13.sp34">

               <speaker>RUDOLF MOGE:</speaker>

               <p>Hvala. Tudi jaz se navezujem na to problematiko, ki jo je poslanec, ki sedi za nama,
               sprožil. Gre za to, da so namesto "ad rem" se stvari okoli varuha človekovih pravic
               prevesile na stran "ad personam". Potem pa namesto, da bi se o tem pogovarjali, kaj
               je kdo zares zagrešil, on je pa to opozoril, namesto da bi na tisto opozorilo
               reagirali, se je na njega reagiralo tako, da so ga nekatere poslanke oziroma poslanci
               slekli do golega v Državnem zboru. To se pravi, do njegove dolžine, do njegovih otrok
               navzdol. In to se meni zdi nedopustno. To se mi zdi nedopustno, da se potem z
               družinskim življenjem človeka, ki je opozarjal na napake, obračunava na tak ali
               drugačen način. Je pa to seveda realna politična slika današnjega časa, v katerem
               živimo.</p>
               <p>Po drugi strani, spoštovane kolegice in kolegi, od leta 1990, to se pravi, 16 let
               sedim že tu noter, tako poslušnega glasovalnega stroja, kot je v tem obdobju, ni bilo
               v času, odkar imamo svojo demokracijo. Če samo pogledamo, kako so ljudje po svoji
               vesti glasovali pri sprejemu proračuna, da o drugih stvareh ne govorim, kaj takega
               nisem nikoli doživel, nikoli. /Oglašanje iz ozadja./ Ne! Ali bi se radi z mano
               pogovarjali, gospod Sok? Lahko, po telefonu in z mano, oboje ne bo šlo, kajne? Zato
               pravim naslednje. Kolega, ki sedi za mano, vedno kofabolira. Jaz nisem ničesar
               naročal, kako naj posamezen poslanec glasuje oziroma zakaj stranka dopušča, da
               glasuje tako, kot hoče, to se pravi, po svoji vesti. Jaz sem samo pribil na svojo
               trditev naslednje stvari: predsedujemo Evropski uniji, za to da je Varuh človekovih
               pravic izvoljen v Republiki Sloveniji in da imamo institucijo, ki za to skrbi, eno
               leto pred predsedovanjem, je v največji meri odgovorna največja pozicijska stranka,
               ki ima tudi predsednika tega odbora tule. In če je prišla do tega, da bo glasovala,
               kakor se ji zdi, zaradi, kakor sem jaz razbral, ne vem, če je to res ali ne, dveh
               stvari, eno, da se ji ni zdel dober postopek, kako je predsednik republike prišel do
               tega kandidata, da se ni posvetoval, če sem prav razumel. Drugi postopek je bil pa
               ta, da se o kandidatu niti preveč ne ve, ali bi se mu zaupalo ali ne. In zaradi tega
               se mi zdi pri tej odgovornosti, da ko se bo o tem odločalo v Državnem zboru, da le
               dobro vemo, da če bo neuspeh, da je potem ta neuspeh pač zakrivila določena stranka,
               ki je tu javno povedala, kako misli delati. Jaz sem samo na ta del, na to odgovornost
               dal. Kajti če ne bomo v Državnem zboru izvolili Varuha človekovih pravic, še enkrat
               opozarjam, se bo dogajalo - kaj? - ne bomo imeli ne Varuha človekovih pravic, ko bo
               temu mandat potekel, ne bomo imeli ne dveh njegovih pomočnikov, bomo eno leto pred
               predsedovanjem Evropski uniji in bomo zopet "jovo na novo" začeli cel postopek za
               Varuha človekovih pravic. Pametno je, da se tu dogovorimo, da bi ta dogodek izvolitve
               tega, če smo mi tisti, ki predlagamo Državnemu zboru, bil tak, da bi Državni zbor
               lahko skoraj potem z gotovostjo to, kar mi posamezni predstavniki poslanskih skupin
               tu trdimo, tudi uveljavil. Saj to je delo delovnih teles Državnega zbora, da
               pripravimo te odločitve. In delovna telesa skoraj v večini primerov to, kar se
               predlaga, sprejemajo. Kaj takega, da se to ne bi sprejelo, že dolgo ni bilo več v
               Državnem zboru, pri sistemu, kakršen je, pač funkcioniranja med pozicijo in
               opozicijo.</p>
               <p>Torej, nisem, še enkrat pravim, nikoli oporekal temu, da ima vsak poslanec možnost,
                  <stage type="mag"/>(Nadaljevanje) kako bo glasoval. Ampak
               poslanske skupine, ko gre tisti predstavnik gor tudi v Državnem zboru, tudi da rečem,
               naša poslanska skupina bo glasovala tako in tako, potem vemo približno, kakšen bo
               izid na koncu glasovanja. Če pa nekdo iz poslanske skupine, ki nosi največjo
               odgovornost za dobro funkcioniranje te države, pravi, mi bomo pa glasovali po svoji
               vesti, kar pomeni, nam je vseeno, kako bo rezultat tega glasovanja, potem pa mene
               seveda malo skrbi, kam plujemo s takim načinom dela.</p>
            </sp>
            <sp xml:id="SDT4-MK-Redna-025-2006-12-13.sp35">

               <speaker>PREDSEDNIK FRANC SUŠNIK:</speaker>

               <p>Ja, poglejte, zdaj bi rad samo dva stavka. Glede na to, da se pri vsakem pomembnejšem
               odločanju o kakšnih kadrovskih predlogih odpre razprava o načinu glasovanja
               poslancev, kako, na kakšen način, pod kakšnimi nagibi, nikakor pa ne diskutirate o
               predlogih samih, vas prosim, no, da to mojo pripombo upoštevate, in da upoštevate to,
               da smo o tem, kako poslanci glasujemo, že neštetokrat razpravljali. Gospod Bajc.</p>
            </sp>
            <sp xml:id="SDT4-MK-Redna-025-2006-12-13.sp36">

               <speaker>JOSIP BAJC:</speaker>

               <p>Hvala lepa, gospod predsednik. Kaj je vest po kolegu Školču, jaz upam, da je to
               njegovo videnje vesti. In upam, da mi dovoli, da si jaz razlagam, kaj je moja vest.
               In s tem bi končal.</p>
               <p>Drugič, upam, kolega Školč, da boš takrat, ko se boš opredeljeval, da boš pri polni
               zavesti in da se boš tudi ti z vestjo odločal, ko boš obkroževal sicer v zaprtem
               prostoru.</p>
               <p>In tretje, okrog utemeljitve, ko je bila razprava, neizvolitve dveh pomočnikov, ko
               je bilo rečeno, da se je koalicija odločila iz tistih razlogov, kot so navedeni, vsaj
               zase vem, sigurno se nisem odločil zaradi tega, ker je to predlagal sedanji aktualni
               ombudsman, ampak zaradi tega, ker smo rekli, da glede na to, da se izteka tudi mandat
               Varuhu človekovih pravic, dajmo mu možnost, da bo on pripravil predlog za svoje
               sodelavce, s katerimi bo naslednjih 6 let, vsaj upamo, dobro sodeloval.</p>
            </sp>
            <sp xml:id="SDT4-MK-Redna-025-2006-12-13.sp37">

               <speaker>PREDSEDNIK FRANC SUŠNIK:</speaker>

               <p>Hvala. Gospod Tanko, imate besedo.</p>
            </sp>
            <sp xml:id="SDT4-MK-Redna-025-2006-12-13.sp38">

               <speaker>JOŽE TANKO:</speaker>

               <p>Hvala lepa. No, mene pravzaprav čudi tak negativen pristop razmišljanja, ki ga imajo
               nekateri kolegi. In bi le prosil, da tistih svojih težkih notranjih zadev ne
               prenašajo tudi na delo drugih organov in komisij v Državnem zboru. Jaz sem povedal,
               kakšno je bilo stališče v naši poslanski skupini, pač poslanci so svoje povedali.
               Seštevek pa je to, kar sem povedal. In ne more biti stališče poslanske skupine
               drugačno, kot je stališče ali pa seštevek stališč posameznih poslancev. To ste morda
               kdaj prej lahko naredili, ko vam je Anderlič povil roke tamle na hodnikih zunaj. Zdaj
               to ni več enostavno mogoče, te stvari se ne dogajajo. In predlagam, da končno le
               spoštujete odločitve posameznih strank. Vse stranke se pa tudi zavedamo odgovornosti,
               ki jo imamo. In glede na to, da še vse poteka v rokih, ni nobenih težav, da tudi v
               primeru, če se karkoli zgodi, ne bi bilo možno izpeljati postopkov v predpisanih
               rokih; zato so tudi ti postopki toliko prej odprti.</p>
               <p>Dejansko se strinjam tudi s tem, kot je prej gospod Moge rekel, dajmo razpravljati o
               kandidatki za varuha, ne pa o poslanskih skupinah in o poslancih. Te razprave <stage type="mag"/>(Nadaljevanje) bi bilo treba opraviti prej,
               morda v kakšni predvolilni kampanji, ampak danes imamo točko dnevnega reda in
               razpravljamo o točki dnevnega reda. To, kaj jaz mislim, pa kaj misli naša poslanska
               skupina, je stvar mene in naših poslancev.</p>
               <p>In na to pobudo ali pa razpravo, ki jo je imel gospod Moge, poslušajte, mi ne bomo
               ponovno sklicali poslanske skupine, da bomo razpravljali o predlogu Rudolfa Mogeta,
               da bi največja poslanska skupina pa le kako drugače kakšno stvar naredila. To je
               stvar naše presoje, naših odločitev, in predlagam, da to spoštujete. Lahko pa
               razpravljate o gradivih, ki ste jih dobili za kandidatko, to je točka dnevnega reda
               in bi prosil, da se tega v bodoče tudi držite.</p>
            </sp>
            <sp xml:id="SDT4-MK-Redna-025-2006-12-13.sp39">

               <speaker>PREDSEDNIK FRANC SUŠNIK:</speaker>

               <p>Gospod Testen, imate besedo.</p>
            </sp>
            <sp xml:id="SDT4-MK-Redna-025-2006-12-13.sp40">

               <speaker>CIRIL TESTEN:</speaker>

               <p>Hvala za besedo. Glede na to, da so že nekateri koalicijski poslanci izjavili, da
               bodo glasovali tudi na zasedanju za predlagano kandidatko, mislim, da je debata o tem
               glasovanju po svoji vesti malo čudna. Malo čudna zaradi tega, ker nam je pogosto
               očitano, da delujemo kot glasovalni stroj, zdaj, ko se predlaga pri večini poslanskih
               skupin, da se glasuje po svoji vesti, bi se pa rado prisililo, da se glasuje za.
               Mislim, da tak poskus siljenja ali pa posilstva ni v redu.</p>
               <p>Drugo, poslušal sem debato in je bilo nekajkrat rečeno, da "ne bom metal polena pod
               noge". Mislim, da noben varuh ali pa vsaj moje videnje varuha človekovih pravic ni
               metanje polen pod noge, ker tisti, ki meče polena pod noge, nagaja po moji oceni.
               Ampak pričakujem od varuha, da bo korekten do vseh državljanov, nič drugega in samo
               to. Tako da se bom tudi sam na zasedanju odločil po svoji vesti in nimam nobenih
               težav s tem. Hvala.</p>
            </sp>
            <sp xml:id="SDT4-MK-Redna-025-2006-12-13.sp41">

               <speaker>PREDSEDNIK FRANC SUŠNIK:</speaker>

               <p>Hvala. No, še eno obvestilo: gospod Stanislav Brenčič nadomešča gospoda Jakoba
               Presečnika. Besedo pa ima gospod Petan.</p>
            </sp>
            <sp xml:id="SDT4-MK-Redna-025-2006-12-13.sp42">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Torej, rekel bom, da me je spoštovani
               kolega Moge malo presenetil. Lahko mu kar povem, da ne bom uporabil takega
               hipokritizma, kot ga mogoče on predlaga, da bi morali v imenu poslanske skupine reči,
               da bomo glasovali, potem pa naj vsak glasuje po lastni vesti, ker je to veliko lepše,
               kot pa če v imenu poslanske skupine povemo, da bomo vsak po svoji vesti. Tako da
               glede tega imejmo razčiščeno.</p>
               <p>Kar se pa tiče predsedovanja Slovenije Evropski uniji, bi pa rekel, spoštovani
               gospodje, če kdo misli, da mora biti Slovenija lepa zaradi predsedovanja, potem se
               moti, vsaj kar se mojega mnenja tiče. To, če bomo v tem času, ko bomo predsedovali,
               zgledali lepi pa zlikani, s kravato, potem pa delamo zopet po balkansko, potem
               mislim, da smo zgrešili namen predsedovanja. In še to bi vam povedal, da Slovenija ni
               na očeh mednarodne javnosti in Evrope samo takrat, ko predsedujemo, je tudi takrat,
               ko ne predseduje. Predvsem pa bi želel povedati to, da me prav malo zanima, če nas
               bodo v tega pol leta imeli za lepe pa fine, potem bomo pa pokazali kakšen drug obraz.
               Pa tudi to ni pomembno, če nas bo kak Avstrijec, Nemec ali pa, ne vem, Anglež
               pohvalil takrat, kako lepi, zlikani smo bili, ampak bolj pomembno je, če bodo naši
               državljani tudi takrat, ko ne bomo predsedovali, imeli občutek, da država dela dobro,
               pa da je Slovenija neka združba, ki deluje pozitivno, v kateri je vredno živeti, pa
               za katero se tudi splača kako <stage type="mag"/>(Nadaljevanje)
               besedo dati. To je pomembno, ne pa, da bomo takrat zlikani, to je malo preveč
               balkanski način, ko smo samo ob proslavah ob državnih praznikih bili zlikani, drugače
               smo pa bili Balkanci.</p>
               <p>Pa še to, to se mi pa zdi še najbolj pomembno. S takim načinom smo popolnoma zašli
               iz te diskusije. Mislim, da bi zdajle že lahko imeli potrjeno kandidatko za varuhinjo
               in je vse tole čisto odveč, kar smo zdaj načeli, kar je nekdo načel, seveda pa imamo
               mi pravico, da odgovorimo. To me tudi zelo moti. In če želite, še to, kar je moj
               spoštovani kolega pred mano rekel: ne nas učiti tistega, česar vi sami ne znate ali
               pa česar sami ne delate. Hvala.</p>
            </sp>
            <sp xml:id="SDT4-MK-Redna-025-2006-12-13.sp43">

               <speaker>PREDSEDNIK FRANC SUŠNIK:</speaker>

               <p>Gospod Rugelj, imate besedo.</p>
            </sp>
            <sp xml:id="SDT4-MK-Redna-025-2006-12-13.sp44">

               <speaker>BOJAN RUGELJ:</speaker>

               <p>Hvala lepa. No, nič novega ni, da se opozicija osredotoča na način glasovanja, kako
               bo pozicija glasovala. Mene to niti ne preseneča več. Če glasujemo enotno, ni dobro,
               če ne glasujemo enotno, spet ni dobro. To je tako, kot če rečeš dober dan, ni dobro,
               če ne rečeš dober dan, pa tudi ni dobro; saj nikoli ni nič dobro. Ampak pustimo to,
               res se ne bi ukvarjali z načinom glasovanja. Mislim, da je prav, da po tistem svojem
               vtisu, ki smo ga dobili na teh predstavitvah - in mislim, da se je gospa Zdenka dobro
               predstavila, čeprav v tisti eni uri pač ne moreš spoznati človeka, kaj bo delal
               naslednjih 6 let. Moramo ji pač dati - moramo, kakor bo pač kdo razmišljal, mislim,
               da je prav, da dobi priložnost. Tudi ona sama še verjetno ne ve točno, v kaj se
               podaja, na marsikaj bo še naletela. In takrat bomo pač videli, kako bo. Jaz upam, da
               bo dobro delala, če pa je psihiatrinja, mislim, da to ni nobena ovira ali karkoli,
               mislim, da je celo prednost. Teh pravnikov imamo že tako dovolj, ko nam včasih tudi
               solijo pamet s kakšnimi nepravičnimi in tudi nelogičnimi stvarmi. Tako da mislim, da
               mogoče je prav, da ji damo priložnost, pa bomo videli, kako bo. Hvala lepa.</p>
            </sp>
            <sp xml:id="SDT4-MK-Redna-025-2006-12-13.sp45">

               <speaker>PREDSEDNIK FRANC SUŠNIK:</speaker>

               <p>Gospod Moge, imate besedo. /Oglašanje iz ozadja./ Jaz delam vrstni red, gospod
               Jerovšek, in popolnoma brez kakršnihkoli protekcij ga tudi izvajam. Gospod Moge,
               imate besedo.</p>
            </sp>
            <sp xml:id="SDT4-MK-Redna-025-2006-12-13.sp46">

               <speaker>RUDOLF MOGE:</speaker>

               <p>Hvala lepa, predsednik, za to gesto. Prvič, kolega Testen, metanje polen pod noge, to
               pomeni, da - to je prenesen pomen, da nekoga opozoriš, da ne dela prav in da ne gre
               po tej poti. To se nekaterim zdi metanje polen pod noge in potem namesto dejstev, ki
               jih je ta povedal, se tega osebno lotijo. Tega smo bili pri varuhu človekovih pravic
               več kot prevečkrat priče.</p>
               <p>Druga stvar, kar sta zdaj kolega socialdemokrata za mano govorila, je bila čista
               kofabolacija. /Oglašanje iz ozadja./ Prosim? /Oglašanje iz ozadja: "Socialdemokrati
               so na levo..."/ Ah, danes se motim, Slovenska demokratska stranka. Slovenska
               demokratska zveza, Slovenska demokratska stranka ali pa Socialdemokratska stranka,
               tako da v tej zgodovini se je spreminjalo ime te stranke in se človek kdaj zmoti.
               Včasih, dokler je še živel dr. Pučnik, ste bili Socialdemokrati, zdaj pa pač ne.
               Kofabolirajo. Jaz nisem s svojim govorom nikjer rekel, kako morajo poslanci
               glasovati. To je njihova stvar. Jaz sem prišel samo do preprostega dejstva, da me
               skrbi to, da največja pozicijska stranka, največja, ne more povedati, kako bodo
               glasovali, in od njenih glasov je odvisen rezultat. In se mi zdi, da je s tem
               povezana tudi odgovornost, ki jo ima, ko vodi Vlado, ko je šef v koaliciji, ko so ji
               volivci dali največ glasov. In zaradi tega bo potem seveda, če ta stvar ne bo
               izvoljena, sama nosila posledice,<stage type="mag"/>(Nadaljevanje) ki pa ne bodo samo posledice zanjo, ampak posledice za
               cel parlament in posledice tudi za celotno državo. Zato se mi zdi ob tem, kar je bilo
               povedano o kandidatki, ki se je prišla osebno predstavit, od njenih referenc in od
               vsega, da se človek potem ob tako eminentnem vprašanju, kot je izvolitev Varuha
               človekovih pravic, v tem, ko so ti ljudje ponudili in so ti dali največjo možnost
               odločanja, ne moreš odločiti, je to čisto legitimno, da se ne odločiš. In rečeš "kak
               se babi snilo, tak se babi strilo", glasujte, kakor mislite. Ob tem se meni zdi,
               torej, postavljanje materialnih okvirov tega, kako gremo, in tudi seveda moralnih
               okvirov, kako gremo. In ni res, da ni važno, kdo je ob letu pred izvolitvijo na
               varuhu, torej, kdo bo Varuh človekovih pravic, ali bomo imeli tam razsuto stanje. To
               je izredno važno. Ne gre za nekaj takega, kar pravna država ni nujno, da ima za svoje
               funkcioniranje, ampak pravna država to še kako potrebuje. In zdi se mi, da bi, če
               bomo tudi ta problem rešili, bil en problem manj na tisti listi, ki nas čaka
               naslednje leto. Na tej listi je pa ogromno, ogromno problemov. In v tej smeri se mi
               ne zdi prav, da se potem dela, kot sem že na začetku rekel, kofabolacija iz mojih
               govorov. Jaz bi že davno bil tiho, ampak stvari se dogajajo tako, da si nekdo izmisli
               in misli tisto, kar sem jaz mislil, da misli. In si nekdo kolega Anderliča, ki je
               zdaj isto na njegovem mestu, vleče iz spomina in nam narekuje, kaj je on nam govoril,
               kaj je govoril kolegu Bajcu, ko je še bil z nami v koaliciji, ali pa njega tule ni
               bilo, ali pa njegovi stranki, kaj je DeSUS-u govoril v njegovi stranki, kako je on s
               trdo roko vladal, on pa zdaj z mehko roko vlada. Ja, če me misli s tem prepričati, ko
               vidim, kaj dela v Državnem zboru...</p>
            </sp>
            <sp xml:id="SDT4-MK-Redna-025-2006-12-13.sp47">

               <speaker>PREDSEDNIK FRANC SUŠNIK:</speaker>

               <p>Gospod Moge, spet ste se oddaljili od teme. Ne debatirate o predlogu predsednika.</p>
            </sp>
            <sp xml:id="SDT4-MK-Redna-025-2006-12-13.sp48">

               <speaker>RUDOLF MOGE:</speaker>

               <p>Res je, ampak saj zato vam pravim - bom takoj nehal, gospod predsednik. Poglejte,
               kofabolirajo, mene učijo tule zadaj, torej, kaj naj govorim, sam pa ravno to dela,
               kar jaz zdaj delam, kar ni prav. Zato bom s tem končal in bom pustil pač dilemo. Saj
               ona bo seznanjena s tem, na kakšen način smo se odločali oziroma kaj je kdo povedal
               pri točki o izvolitvi Varuha človekovih pravic.</p>
            </sp>
            <sp xml:id="SDT4-MK-Redna-025-2006-12-13.sp49">

               <speaker>PREDSEDNIK FRANC SUŠNIK:</speaker>

               <p>Hvala. Gospod Jerovšek, imate besedo.</p>
            </sp>
            <sp xml:id="SDT4-MK-Redna-025-2006-12-13.sp50">

               <speaker>JOŽEF JEROVŠEK:</speaker>

               <p>Hvala lepa. Moram reči, da ob skrbi, kako bomo glasovali oziroma kako nastane
               odločitev za glasovanje pri nas, je bila izražena od mojih spoštovanih kolegov tu
               spredaj. Moram reči, da mislim, da je le iz njih bila neka teorija podzavesti
               oblikovanja kolektivne vesti pač v njihovi politični skupini. Čeprav priznam, da
               kolega pred menoj nista najbolj reprezentativna predstavnika svoje skupine in sta
               znala biti tudi dostikrat pokončna in drugačna, pa vendar se ne pustim poučevati
               oziroma očitkov poslušati na ta račun. Kajti se mi zdi, ko se je tu razlagalo, je pač
               treba iti potem tudi malo po spominu. In moram reči, da se spominjam, ko sicer na
               sami seji ni bilo nobenega pojasnila, ko smo nekoč glasovali o sodniku, kandidatu za
               sodnika za človekove pravice v Bruslju, evropskih skupnosti, se je potem v javnosti,
               so se pojavila pač pojasnila, da so takratni poslanci vladajoči glasovali po svoji
               vesti, ko so zavrnili dr. Jambreka. Enako pa se je zgodilo tudi ob volitvah
               predsednika Računskega sodišča. Takrat, to sem pa dostikrat slišal od aktualnih
               poslancev, da so naredili napako, da niso glasovali za mag. Cvikla,<stage type="mag"/>(Nadaljevanje) ker on bi metal polena pod noge oblasti,
               sedanji, seveda. Ampak ker so pa takrat bili oni na oblasti, so ga ravno zaradi tega,
               ker so ga sumili, da bi lahko metal polena pod noge, zavrnili. In tudi takrat so se
               pojavljala potem po kuloarjih pojasnila, zakaj ga niso izvolili,, ampak da so pač
               glasovali po svoji vesti. Tako da, veste, to je zelo čudno obkladanje drugih, ki
               pravzaprav še niso glasovali, s tem ko pa imamo pravzaprav primere, kaj ste pod to
               zastavo ali pa so počeli pod to zastavo drugi. Zaradi tega bi prosil, da dejansko ne
               razmišljate ali pa ne delate znanstvenih prispevkov na to, kakšni strahovi vas
               obhajajo ob tem, če je nekdo rekel, da se bodo pač poslanci odločali samostojno.
               Hvala lepa.</p>
            </sp>
            <sp xml:id="SDT4-MK-Redna-025-2006-12-13.sp51">

               <speaker>PREDSEDNIK FRANC SUŠNIK:</speaker>

               <p>Gospod Školč, imate besedo.</p>
            </sp>
            <sp xml:id="SDT4-MK-Redna-025-2006-12-13.sp52">

               <speaker>JOŽEF ŠKOLČ:</speaker>

               <p>Hvala lepa. Gospoda Tanka, žal, ni več. Jaz se z njim strinjam, da bi bilo zelo
               dobro, če bi razpravljali ponavadi o predlogu, ki je na mizi. Ampak v vseh tistih
               začetnih nagovorih, ki smo jih imeli, nisem slišal ene same pripombe na kandidaturo
               gospe Čebaškove, niti ene same pripombe na stališča, ki jih je predstavljala v
               javnosti. To že lahko zaključim tudi za druge, ki so tu govorili; o tem se bo dalo
               prepričati tudi v magnetogramu.</p>
               <p>Če torej ni bilo nobene pripombe in nobenega opozorila na pomanjkljivost
               kandidature, bi človek pričakoval, glede na to, da imamo predlagatelja, ki ni iz naše
               hiše, in glede na to, da imamo institucijo, ki naj bi bila neodvisna tudi od
               parlamenta, Vlade in še koga, da pridemo do tega imenovanja. To je, bom rekel, jaz
               pač stvari tako razumem. Če ni pripomb, če odštejemo to nečimrnost, da se kdo s kom
               ni pogovarjal, pa bi se lahko, potem bi sklepal, da se lahko zelo hitro dogovorimo o
               tem, da podpremo to kandidaturo in pridemo do varuha. Ne bi polemiziral zdaj, zakaj
               namestnikov nimamo in kaj je s tem bilo. Ampak, poglejte, s tem so se pa začele te
               pripombe z ene strani, "mi ne bomo nasprotovali". To se seveda, ker ni tako hudo
               važno, če kdo ne nasprotuje, ampak so važni glasovi, ki jih kdo dobi, se že ve, da na
               določene glasove ne moremo računati. In se strinjam, ko sem začel razpravo o tem,
               kako se manifestira vest v koaliciji, kako jaz to vidim, in to so res moja opažanja
               in jih nikomur ne vsiljujem, me je obšla ta slutnja, da pač ne bomo imeli varuhinje.
               In s tem smo dregnili v to, kar je način dela, in to je pomembna diskusija. Mi se ne
               moremo delati, da ne razumemo, kaj približno pomeni, če vi rečete, da boste glasovali
               po svoji vesti. To pomeni približno to, da kandidatura še visi v zraku, da ne bom
               rekel kaj drugega. Nenazadnje ima tudi gospod Jerovšek prav, marsikaj se je že
               dogajalo v tem zboru in tudi vest je delovala na podoben način tudi pri pripadnikih
               kakšnih drugih političnih strank, da ne bi zdaj si pretirano zatiskali oči. Ampak
               tako radikalno in enotno pa ta argument in ta mehanizem le ni deloval. Jaz bi vas
               spomnil samo na znameniti Svet RTV, kjer je bilo največ govora o tem, da poslanci
               glasujejo po svoji vesti, in smo prišli zelo hitro...</p>
            </sp>
            <sp xml:id="SDT4-MK-Redna-025-2006-12-13.sp53">

               <speaker>PREDSEDNIK FRANC SUŠNIK:</speaker>

               <p>Gospod Školč, to ni predlog predsednika, no, lepo prosim.</p>
            </sp>
            <sp xml:id="SDT4-MK-Redna-025-2006-12-13.sp54">

               <speaker>JOŽEF ŠKOLČ:</speaker>

               <p>Ja, <stage type="mag"/>(Nadaljevanje) pojasnjujem pač te naše
               pomisleke. In tam, recimo, gospod Grafenauer, ki mi je zatrjeval, da je pravzaprav
               bil dogovorjen z večino od vas, da ga boste podprli, je bil izjemno presenečen, ker
               je dobil dva glasova, če se ne motim, mojega in od predsednika komisije. In ko sem mu
               potem pojasnjeval, da ga nismo zafrknili mi v opoziciji, ampak tisti, ki so ga
               nagovorili v kandidaturo in ne vem kaj in da se sklicujejo na svojo vest, si lahko
               predstavljate, kako je to zgledalo. Veste, vest pomeni tudi to, da odgovarjaš za
               svoja dejanja. V parlamentu se, se opravičujem, se pač ne gre potem k spovedi in se
               reče, se kesam. To je pač potrebno, ne glede na to, kakšnih smo političnih
               prepričanj, vest uporabljati v tistem ustavnem pomenu - da ljudem polagamo račune za
               svoja dejanja.</p>
               <p>S tem končujem. Mi bomo glasovali za, ne zato, ker ne bi mislili, da ni mogoče
               dobiti še kakšnega boljšega kandidata ali pa kandidatko, ampak iz preprostega
               razloga, ker ne vidimo nobene resne pomanjkljivosti v tej kandidaturi, pod A in pod
               B, zato ker vemo, da Slovenija potrebuje Varuha človekovih pravic, celo če ne bi
               imela težav, ki se zdaj nakazujejo. Situacija, v kateri je pa zdaj, kjer so pa
               ministri tisti, ki direktno povzročajo kršitve človekovih pravic, pa še bolj kliče po
               tem, da imamo varuhinjo. In s tega vidika se mi zdi popolnoma nedopustno, da puščamo
               dvom o tem, da bo ta kandidatura uspešna. Predvsem zaradi tega, ker kolegi, ki sami
               pravijo, ministri, da so bili izvoljeni na volitvah - niso bili. Na volitvah so bili
               izvoljeni poslanci, poslanci pa so izvolili ministre. In ti ministri povzročajo
               veliko kršitev v tem trenutku, bistveno več kot v prejšnjih mandatih, to si pa že
               upam reči, in tudi zaradi tega potrebujemo urgentno in hitro varuha in kompleten
               urad. In to je skrb predsednika republike in parlamenta. In upam, da se tega
               zavedate.</p>
            </sp>
            <sp xml:id="SDT4-MK-Redna-025-2006-12-13.sp55">

               <speaker>PREDSEDNIK FRANC SUŠNIK:</speaker>

               <p>Še eno obvestilo. Gospa Eva Irgl nadomešča gospoda Jožeta Tanka. Besedo pa ima gospa
               Cveta Zalokar Oražem.</p>
            </sp>
            <sp xml:id="SDT4-MK-Redna-025-2006-12-13.sp56">

               <speaker>CVETKA ZALOKAR ORAŽEM:</speaker>

               <p>Hvala lepa za besedo, gospod predsednik. Najprej se opravičujem za zamudo, ki je
               nastala zaradi prometni težav. Ampak težave sem imela tudi naprej, kajti moram reči,
               da kar nekaj časa nisem ugotovila, ali sem v pravem prostoru in ali sem prišla tudi
               ob pravem času še v zvezi s točko, ki je bila napovedana. Skratka, zdaj smo se le
               začeli ali pa se tudi pogovarjamo o kandidatki.</p>
               <p>Moram reči, da je predsednik Drnovšek, tako kot je bilo večkrat ugotovljeno,
               presenetil in da so bila pričakovanja drugačna. Mislim pa, da tudi glede na to, kaj
               se dogaja v zadnjih dneh v zvezi s stališči, potem ko je prišlo do neposrednih
               srečanj s posameznimi poslanskimi skupinami, na katerih se je <stage type="mag"/>(Nadaljevanje) kandidatka lahko predstavila, je jasno, da je
               bil predlog dober. Mislim, da je bil ta predlog, ki je bil drugačen od tistega, ki ga
               je pričakovala večina, pravzaprav s strani predsednika zelo domišljen in premišljen.
               Zdi se mi dobro, da prihaja na to pozicijo kandidatka, ki predstavlja svež veter, ki
               je nova, ki je neobremenjena, pa morda tudi, lahko rečem, da na nek način bolj naivna
               in politično nepokvarjena. Zame osebno je to prednost.</p>
               <p>Seveda se samo v eni točki s kolegom Školčem ne strinjam - jasno, da pri nas, kar se
               tiče podpore, ta podpora bo -, to pa je, da celo ocenjujem, po vsem, kar se dogaja v
               zadnjem času, da boljšega predloga ne bo in ga ne bomo dobili. Kajti v teh niansah je
               pač ta predlog dober. Seveda moram pa reči, da razumem zadrego kolegov poslancev in
               poslank SDS, kajti enostavno se je pojavila kandidatka, ki jo slabo poznate, o kateri
               nimate dosjeja in za katero bi želeli, da pravzaprav že danes veste, kako bo ravnala.
               Kakšno ravnanje od nje pričakujete, predvsem glede na to, da večina ministrov in
               ministrica prihaja iz vaših vrst, je pa jasno. In tu se mi zdi predlog ravno v tej
               točki dober, da ne rečem, celo izvrsten. Če vi ne bi imeli zadrege, potem bi bila jaz
               morda bolj zaskrbljena. Lahko rečem, da po tem pogovoru, ki smo ga opravili, mislim,
               da ima kandidatka vse kvalitete, ki jih varuh oziroma varuhinja potrebuje - širino,
               neodvisnost, občutljivost, poznavanje področja. Nikakor ne mislim, da je
               pomanjkljivo, bom rekla, pomanjkanje tega pravnega znanja oziroma obveznost, da bi na
               tej funkciji sedel pravnik, šibka stran. Mislim, da ima lahko varuh dovolj
               sodelavcev, ki te stvari opravijo tudi zanj, kadar gre pač za zelo pomembne pravne
               detajle. Vsekakor tudi psihiatrična znanja v smislu poznavanja človeka in njegovih
               ravnanj ne bodo v škodo. In vsekakor želim povedati, da predlog tako jaz kot v
               poslanskem klubu bomo podprli. Seveda, včasih se pa boji človek celo preveč naglas
               izraziti podporo, ker to lahko pomeni, da je signal slab. Ampak še enkrat pravim,
               tisto, kar to kandidatko zares odlikuje, je nepopisan političen list. In tu mislim,
               da jo vsi skupaj potrebujemo, prav takšno kandidatko, ki bo <stage type="mag"/>(Nadaljevanje) nam vsem, kajti ne gre samo za kazanje ogledala
               Vladi ali pa vladajoči oblasti, tudi mnogim drugim segmentom družbe, pač ustrezno
               pokazala to podobo, zlasti z vidika varovanja človekovih pravic, ki je lahko ali pa
               kjer smo in vidimo, da naša družba v zadnjih časih ima kar nekaj težav.</p>
            </sp>
            <sp xml:id="SDT4-MK-Redna-025-2006-12-13.sp57">

               <speaker>PREDSEDNIK FRANC SUŠNIK:</speaker>

               <p>Gospod Moge, imate besedo, šestič.</p>
            </sp>
            <sp xml:id="SDT4-MK-Redna-025-2006-12-13.sp58">

               <speaker>RUDOLF MOGE:</speaker>

               <p>Hvala. Ja, gospod predsednik, zato sem tudi plačan, da govorim v tem parlamentu, če
               nič drugega, in parlament je kraj, kjer govorimo...</p>
            </sp>
            <sp xml:id="SDT4-MK-Redna-025-2006-12-13.sp59">

               <speaker>PREDSEDNIK FRANC SUŠNIK:</speaker>

               <p>Imate besedo, gospod Moge, izvolite!</p>
            </sp>
            <sp xml:id="SDT4-MK-Redna-025-2006-12-13.sp60">

               <speaker>RUDOLF MOGE:</speaker>

               <p>Ja, saj se vam zahvaljujem. Samo, če vi komentirate, potem jaz tudi lahko komentiram,
               menda imam to pravico. Saj se ne bi oglasil, če se ne bi zopet nekdo oglasil, ki je
               govoril, da ob skrbi, kako bodo demokrati glasovali, da je pri nas izbila teorija
               podzavesti, in vse tisto, kar je bilo rečeno. Če to ni neka čudna kofabolacija, sem
               jaz ne vem kaj. In to se nam vedno podtika na ta način. Je pa v redu, da ob omembi
               dr. Jambreka in mag. Cvikla, on je bil takrat za Računsko sodišče, da ste povedali
               jasno in glasno oziroma vsaj demokratska stranka, da se ravna po načelu, če ste vi
               delali slabo, bomo pa mi še slabše. To je pa tisti argument, na katerem smo zadnje
               čase vedno bolj priče, da nam napake nazaj oporekajo, potem pa pravijo, ampak zato
               bomo pa tudi mi tako delali. Mislim, da so ljudje, če so te napake pred volitvami
               opazili, vsaj pričakovali, da se bo druga opcija drugače obnašala, kot se sicer.</p>
            </sp>
            <sp xml:id="SDT4-MK-Redna-025-2006-12-13.sp61">

               <speaker>PREDSEDNIK FRANC SUŠNIK:</speaker>

               <p>Hvala. Gospod Rugelj, imate besedo.</p>
            </sp>
            <sp xml:id="SDT4-MK-Redna-025-2006-12-13.sp62">

               <speaker>BOJAN RUGELJ:</speaker>

               <p>Hvala lepa. No, mislim, da kaj novega ne bomo odkrili tule več s temi razpravami.
               Dejstvo je, sem že enkrat povedal, tamle pač širite neko bojazen, strah, zadrego, ali
               bo gospa izglasovana danes, ali bo dobila podporo ali je ne bo dobila. Glejte, jaz
               verjamem, da jo bo dobila. Verjamem, da jo bo dobila, samo bi pa nekaj predlagal:
               vsaj malo počakajte, da vidimo, kakšen bo izid glasovanja. Ne vnaprej nekih
               predpostavk postavljati, kaj bo, kaj ne bo, to ni dobro. Mislim, da ni dobro. Na ta
               način in s takšnimi pritiski, mislim, da tule noter ne boste nobenega prisilili, da
               bo začel razmišljati drugače. Počakajmo na izid glasovanja, pa bomo videli, če bo
               dobila podporo. Jaz sem skoraj prepričan, da jo bo dobila, glede na te razprave, kot
               so bile na začetku. Hvala lepa.</p>
            </sp>
            <sp xml:id="SDT4-MK-Redna-025-2006-12-13.sp63">

               <speaker>PREDSEDNIK FRANC SUŠNIK:</speaker>

               <p>Gospod Zamernik, imate besedo.</p>
            </sp>
            <sp xml:id="SDT4-MK-Redna-025-2006-12-13.sp64">

               <speaker>MIRKO ZAMERNIK:</speaker>

               <p>Hvala lepa. Strinjam se s predhodnikom, da bomo težko kaj bistveno novega rekli. Že
               včeraj sem dejal, da bom gospo Čebaškovo podprl. Očitno je bilo to danes nekje
               objavljeno, kajti zdajle sem dobil sporočilo sledeče vsebine, ki pa me navdaja zdaj z
               neke vrste dvomom. Pravi takole: "Berem, da boste danes kot član komisije podprli za
               varuhinjo človekovih pravic gospo Zdenko Čebašek. Prosim vas, da tega ne storite, saj
               je to psihiatrinja dvojnih meril, gre za osebo, ki je v mojem primeru za Hypo banko
               izdelala dvoje mnenj - prvo je bilo pozitivno zame, ko pa je za <stage type="mag"/>(Nadaljevanje) isti primer plačala Hypo banka oziroma direktor,
               sem zaradi nje izgubil službo, saj je kot sodna izvedenka za plačilo negirala samo
               sebe. Menim, da taka oseba ni primerna za varuhinjo." Jaz si vseeno, kljub vsem tem
               miselnim, takim in drugačnim umetninam, ki so bile tu izrečene, ne bom premislil.
               Zelo natančno se bom pa pozanimal za ta konkreten primer, ali to drži, kar je tu
               navedeno. In se bom, ne glede na to, kaj je bilo od kolegov pred mano prej povedano
               in mi očitano, ker jaz sedim zadaj za gospodom Rudijem Mogetom, čeprav se do zdaj
               nisem oglašal, pa mi je bilo očitano, da ni dobro, da se odločam tako, kot se bom pač
               odločil. Kot sem rekel, zelo natančno se bom za ta primer pozanimal. O strahovih,
               zvonjenjih v glavi, o teorijah podzavesti in ne vem čem, kar je bilo še vse tukaj
               rečeno, je pa argument, ki me prepričuje, da je strokovna kvalifikacija, kakršno ima,
               zelo velika prednost. Hvala lepa.</p>
            </sp>
            <sp xml:id="SDT4-MK-Redna-025-2006-12-13.sp65">

               <speaker>PREDSEDNIK FRANC SUŠNIK:</speaker>

               <p>Obvestilo: Stanislav Brenčič od zdaj naprej nadomešča gospoda Josipa Bajca, ker se je
               gospod Presečnik vrnil.</p>
               <p>Zdaj mi dovolite eno pripombo. Po uri in 20 minut razprave o predlogu vas prosim, da
               strnete razpravo, ker je ob 10.00 nadaljevanje seje Državnega zbora in bi morali
               obravnavati še 3. točko, v sklopu priprav na decembrsko sejo. Upam si podati oceno,
               da je bila razprava temeljita in dobra, in da je čas, da se zaključi. Gospod Petan,
               imate besedo.</p>
            </sp>
            <sp xml:id="SDT4-MK-Redna-025-2006-12-13.sp66">

               <speaker>RUDOLF PETAN:</speaker>

               <p>Hvala lepa za besedo. Jaz se strinjam, da je bilo to, kar je zadnje tričetrt ure,
               popolnoma nepotrebno. Ampak v redu, na nekatere stvari je pa treba odgovoriti.</p>
               <p>Najprej bi spoštovani kolegici Zalokarjevi, ki je prišla kasneje, povedal, da smo
               vseskozi govorili o kandidaturi, dokler vaš spoštovani kolega ni začel govoriti o
               drugih stvareh. Tudi glede pravnika, ker niste mogli slišati, vam moram povedati, da
               je tudi vaš spoštovani kolega načel to temo, ne mi.</p>
               <p>In naslednje, ko so takšne bojazni, da te kandidatke ne poznamo, in kaj je vse iz
               tega izvedeno, bi rekel, da je mogoče res ne poznamo, ampak zaradi tega, ker nimamo
               težav s tistim področjem, ki ga je ona do zdaj pokrivala.</p>
               <p>Naslednje. Tudi to bi še rad vam povedal, da se mi ne držimo tistega načela, da če
               ste vi delali slabo, da mi delamo še slabše. Ravno obratno, mi delamo veliko bolje.
               Nikoli še ni bilo 5,6% gospodarske rasti, pa tako nizka brezposelnost, pa tako nizka
               inflacija, pa primanjkljaj javnih financ še nikoli ni bil prepolovljen, da ne
               naštevam naprej. Tako da mi se držimo načela, če ste vi delali slabo, mi želimo
               delati veliko bolje.</p>
               <p>Da pa vam dokažem, da je res ta razprava bila neproduktivna, vam pa želim samo tole,
               kot en dokaz: kolikor se jaz spomnim, ko smo volili gospoda Hanžka, je dobil vso
               podporo, tako takratne opozicije, kjer smo tudi mi bili, kot vas, soglasno, tako
               rekoč. Ne vem, koliko je dobil, 95 glasov menda. <stage type="mag"/>(Nadaljevanje) Pa kaj smo... /Oglašanje iz ozadja./ Ja. Kaj smo pa
               dobili? Dobili smo človeka, ki je Slovenijo primerjal z nacistično Nemčijo. In zdaj,
               da se vrnem na tiste bojazni, kaj bi bilo leta 2008, ko bomo predsedovali, če bi
               varuh kaj takega izjavil - naredil bi blamažo za Slovenijo, ampak se bojim, da bi
               naredil tudi zelo neugodno situacijo v Nemčiji, ker bi jih spomnil na določena
               neprijetna dejstva. To se pravi, ne bi delal samo nam probleme, ampak tudi drugim,
               ker z besedami lahko prizadeneš tudi druge.</p>
               <p>Tako da sem prepričan, da tudi, če danes ne bo stoprocentna podpora, pa takrat, ko
               bomo imeli na Državnem zboru, če ne bo stoprocentna podpora, da bo zaradi tega ta
               oseba bistveno bolj kredibilna in bo takšna, kot si jo želimo. In da stoprocentna
               podpora še nikoli ni jamstvo, da zadeva dobro funkcionira. Sedanji varuh je tipičen
               predstavnik tega. Hvala.</p>
            </sp>
            <sp xml:id="SDT4-MK-Redna-025-2006-12-13.sp67">

               <speaker>PREDSEDNIK FRANC SUŠNIK:</speaker>

               <p>Gospod Brenčič, imate besedo.</p>
            </sp>
            <sp xml:id="SDT4-MK-Redna-025-2006-12-13.sp68">

               <speaker>STANISLAV BRENČIČ:</speaker>

               <p>Hvala lepa. Dr. Zdenka Čebašek, kandidatka za Varuhinjo človekovih pravic, po
               predlogu predsednika države, prihaja iz okolja varstva oziroma skrbstva za duševno
               zdravje. Iz mojih dosedanjih izkušenj so ljudje, imajo ljudje, ki dolgo vztrajajo v
               tem poklicu, izredno izdelan občutek za ljudi, ki so najbolj ranljivi, nemočni, in
               med te skupine še posebej sodijo tisti ljudje, za katere je ta gospa dolga leta
               izgorevala v svojem poklicu. V tem poklicu pa zdržijo lahko samo tisti, ki imajo
               ogromno srčne kulture. Tako da po tem svojem videnju imam občutek, da je glede na
               trenutno situacijo, ne le v naši državi, ampak tudi širše v Evropi in svetu, se
               predsednik države dobro poglobil. In iz te vsebine mislim, da vsaj pri nas, v naši
               skupini, jaz pa osebno nimam nikakršnega pomisleka, da ne bi taki osebi dali
               možnosti, da izgoreva tudi v dobro še nekaterih drugih skupin, ki so po vprašanju
               človekovih pravic najbolj ranljive. Mislim, da je to kar pravi izbor, in se bomo po
               mojem tudi tako kaj kmalu prepričali, ko bo zastavila svoje delo. Hvala lepa.</p>
            </sp>
            <sp xml:id="SDT4-MK-Redna-025-2006-12-13.sp69">

               <speaker>PREDSEDNIK FRANC SUŠNIK:</speaker>

               <p>Hvala. Gospod Moge, imate besedo.</p>
            </sp>
            <sp xml:id="SDT4-MK-Redna-025-2006-12-13.sp70">

               <speaker>RUDOLF MOGE:</speaker>

               <p>Hvala lepa. Nobeden izmed nas ni bojazni ali pa strahu v prvi plan postavljal, ampak
               postavljal v prvi plan, če boste pogledali magnetogram, odgovornost koalicije in
               odgovornost največje vladne stranke, ničesar drugega. Zakaj bi bilo nas strah, če vas
               lahko samo opozarjamo, ne nosimo pa odgovornosti za to, kar Državni zbor sprejema.
               Saj to je odgovornost koalicije, in ta se bo potem bahala s tem, kar je dobrega
               naredila in kar dobrega ni naredila. Zagotovo je to, kar pravite, da je prejšnja
               koalicija in zdajšnja delala nekaj dobro, nekaj slabo. Jaz bi dejal, da je to
               naštevanje, kako zelo dobro delate, v tem, da so se indeksi pri nacionalnem družbenem
               produktu povečali, seveda dobro, ampak to ste dobili osnovo, na kateri ste lahko
               gradili in ste šli naprej. In jaz to pozdravljam in kot državljan <stage type="mag"/>(Nadaljevanje) Republike Slovenije sem srečen. Ne morem pa
               biti srečen s tem, kako obvladujete varovanje človekovih pravic, pa bodisi da gre za
               Rome ali kakršnokoli drugo skupino. Ne morem biti srečen s tem, spoštovane kolegice
               in kolegi, da minister za zdravje na divje daje privatizacijo, nima pa nacionalnega
               programa za zdravstvo, da minister za visoko šolstvo nima nacionalnega programa za
               visoko šolstvo, pa kot največji klientelist podeljuje koncesije ravno tistemu, ki je
               predsednik Sveta za visoko šolstvo, njegov strankarski kolega...</p>
            </sp>
            <sp xml:id="SDT4-MK-Redna-025-2006-12-13.sp71">

               <speaker>PREDSEDNIK FRANC SUŠNIK:</speaker>

               <p>Gospod Moge, o Zdenki Čebašek govorimo, lepo prosim.</p>
            </sp>
            <sp xml:id="SDT4-MK-Redna-025-2006-12-13.sp72">

               <speaker>RUDOLF MOGE:</speaker>

               <p>Ja, ampak... Torej, jaz sem dobil to servirano in lahko odgovorim. In samo, glejte,
               gospod predsednik, samo mene opozarjate, ljudje, ki pa te iste stvari govorijo, na
               katere jaz odgovarjam, pa niso dobili nobenega opomina. Meni se to ne zdi v redu. Če
               ne bi bilo te debate naprej in če ne bi nekdo pogreval, sem povedal, da bi že bil
               davno tiho.</p>
               <p>Meni se pa zdi, veste, pri tem vašem orodju dokazovanja, kako imate prav, če ste
               prej, ko ste bili opozicija, nekaj nam očitali, kako narobe delamo in kako je to
               narobe, potem ko ste pa pozicija, pa te stvari uporabljate vi še v večji meri, kot
               smo jo mi, prej ste pa to dajali, pomeni, da to, kar sem jaz prej povedal, da smo mi
               delali slabše, vi pa še slabše, uporabljate kot način dokazovanja določenih dejstev
               tu v Državnem zboru. In zato ni čudno, da med ljudmi gre potem tudi taka fama, pravi,
               vi ste bili slabši, ampak ti, ki so zdaj, so pa še slabši, ker s še bolj prefinjenimi
               metodami uporabljate tisto, čemur ste prej nasprotovali.</p>
            </sp>
            <sp xml:id="SDT4-MK-Redna-025-2006-12-13.sp73">

               <speaker>PREDSEDNIK FRANC SUŠNIK:</speaker>

               <p>Zaključujem razpravo.</p>
               <p>Na glasovanje dajem predlog naslednjega sklepa: Mandatno-volilna komisija se je
               seznanila s predlogom kandidatke za Varuhinjo človekovih pravic, ki ga je Državnemu
               zboru posredoval predsednik republike, in nanj ni imela pripomb. Mandatno-volilna
               komisija predlaga Državnemu zboru, da sprejme sklep o izvolitvi Varuhinje človekovih
               pravic, s katerim se za dobo 6 let izvoli za Varuhinjo človekovih pravic doktorica
               sociologije Zdenka Čebašek Travnik, doktorica medicine, specialistka psihiatrije.
               Funkcijo začne izvrševati dne 22. februarja 2007.</p>
               <p>Ima kdo kaj dodati k temu predlogu sklepa? Jaz sem si dovolil, da ni bilo bistvenih
               pripomb na kandidaturo, ker je vsa razprava v uri in pol šla samo na način
               glasovanja.</p>
               <p>Kdo je za predlagani sklep? (14 članov.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>Prehajamo na <title>3. TOČKO DNEVNEGA REDA.</title>
               </p>
               <p>Gospa Blanka Javorac Završek, sekretarka Sodnega sveta, se nam je pridružila pri tej
               točki. Lepo pozdravljeni!</p>
               <p>Sodni svet je posredoval v obravnavo predlog za izvolitev 16 kandidatk oziroma
               kandidatov v sodniško funkcijo. Predlog ste prejeli. Sprašujem, ali želi predstavnica
               predlagatelja predlog dodatno obrazložiti?</p>
            </sp>
            <sp xml:id="SDT4-MK-Redna-025-2006-12-13.sp74">

               <speaker>BLANKA JAVORAC ZAVRŠEK:</speaker>

               <p>Dober dan! Hvala. Predloga ne želim dodatno obrazložiti, če je pa potrebno, še eno
               dokumentacijo smo vam poslali glede izvolitve, glede tega, kar je bilo postavljeno
               vprašanje na prejšnji seji, pa lahko. Če pa ni potrebe, pa tudi ni potrebe, pa
               podatki govorijo sami zase.</p>
            </sp>
            <sp xml:id="SDT4-MK-Redna-025-2006-12-13.sp75">

               <speaker>PREDSEDNIK FRANC SUŠNIK:</speaker>

               <p>Ne vem, ali smo sklepčni? Ja. <stage type="mag"/>(Nadaljevanje)
               Odpiram razpravo. Vidim, da ni želje po razpravi, zato jo zaključujem.</p>
               <p>Prehajamo na glasovanje. Glasovali bomo o delovnih besedilih sklepov. Prosim, da
               zdaj vsi ostanete, da lahko sejo zaključimo, tako kot se spodobi.</p>
               <p>Najprej prvi sklep. Glasujemo o sklepu, da se izvoli v sodniško funkcijo gospa Alja
               Cerovšek Magajna na sodniško mesto okrožne sodnice na Okrožnem sodišču v Ljubljani.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>Glasujemo o predlogu sklepa, da se izvoli v sodniško funkcijo gospa Sabina Valek
               Derganc na sodniško mesto okrožne sodnice na Okrožnem sodišču v Ljubljani.</p>
               <p>Kdo je za predlagani sklep? (11 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Glasujemo o delovnem besedilu predloga sklepa, da se izvoli v sodniško funkcijo
               gospod Jure Likar na sodniško mesto okrajnega sodnika na Okrajnem sodišču v
               Ljubljani.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Glasujemo o sklepu, da se izvoli v sodniško funkcijo gospa Bojana Maravič na
               sodniško mesto okrožne sodišče na Okrožnem sodišču v Novem mestu.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>Glasujemo o sklepu, da se izvoli v sodniško funkcijo gospod Jože Petrovčič na
               sodniško mesto okrajnega sodnika na Okrajnem sodišču v Črnomlju.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Predlog sklepa, da se izvoli v sodniško funkcijo gospod Ferdo Cvikl na sodniško
               mesto okrajnega sodnika na Okrajnem sodišču v Velenju.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>Predlog sklepa, da se izvoli v sodniško funkcijo gospa Irena Matekovič na sodniško
               mesto okrajne sodnice na Okrajnem sodišču v Novem mestu.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Predlog sklepa, da se izvoli v sodniško funkcijo gospa Anica Grill na sodniško mesto
               okrajne sodnice na Okrajnem sodišču v Domžalah.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Predlog sklepa, da se izvoli v sodniško funkcijo gospa Valentina Radonjič na
               sodniško mesto okrajne sodnice na Okrajnem sodišču v Domžalah.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je predlog sklepa sprejet.</p>
               <p>Predlog sklepa, da se izvoli v sodniško funkcijo gospa Ksenja Kristl na sodniško
               mesto okrožne sodnice na Delovnem in socialnem sodišču v Ljubljani.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.<stage type="mag"/>(Nadaljevanje) Predlog sklepa, da se izvoli v sodniško funkcijo gospa
               Maja Zorman Krč na sodniško mesto okrajne sodnice na Okrajnem sodišču v Kranju.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Predlog sklepa, da se izvoli v sodniško funkcijo gospa Milena Hebar Škamlec na
               sodniško mesto okrajne sodnice na Okrajnem sodišču na Ptuju.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Predlog sklepa, da se izvoli v sodniško funkcijo gospa Goranka Franc Ravbar na
               sodniško mesto okrajne sodnice na Okrajnem sodišču v Brežicah.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Predlog sklepa, da se izvoli v sodniško funkcijo gospa Samanta Kravanja na sodniško
               mesto okrajne sodnice na Okrajnem sodišču na Ptuju.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Predlog sklepa, da se izvoli v sodniško funkcijo gospod Slavko Vran na sodniško
               mesto okrajnega sodnika na Okrajnem sodišču v Trbovljah.</p>
               <p>Kdo je za predlagani sklep? (12 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>In še predlog sklepa, da se izvoli v sodniško funkcijo gospa Milena Ahačič Pirc na
               sodniško mesto okrajne sodnice na Okrajnem sodišču v Krškem.</p>
               <p>Kdo je za predlagani sklep? (11 članov.) Je kdo proti? (Nihče.)</p>
               <p>Ugotavljam, da je tudi predlog tega sklepa sprejet.</p>
               <p>S tem zaključujem 3. točko dnevnega reda in tudi 25. sejo Mandatno-volilne komisije.
               Hvala lepa!</p>
               <p>(Seja je bila končana 13. decembra 2006 ob 9.39.)</p>
            </sp>
         </div>
      </body>
   </text>
</TEI>

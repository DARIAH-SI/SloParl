<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-UK-Zasedanje-001-2005-01-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">84678F195F48B11AC1256F8C004831B1</idno>
               <idno type="custom" subtype="day">B1AE39FE2AD89E8DC1256F96003FA0FF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=B1AE39FE2AD89E8DC1256F96003FA0FF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-UK-Zasedanje-001-2005-01-21.UK" n="001">
               <name>Zasedanje</name>
               <date when="2005-01-21"/>
            </setting>
         </settingDesc>
         <particDesc>
            <listOrg>
               <org xml:id="SDT4-UK-Zasedanje-001-2005-01-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-UK-Zasedanje-001-2005-01-21.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">USTAVNA KOMISIJA DRŽAVNEGA ZBORA REPUBLIKE SLOVENIJE Posvet ob sprejemanju predloga zakona o ratifikaciji Pogodbe o Ustavi za Evropo s Sklepno listino (MPUE) - EPA 84-IV</stage>
            <stage type="date">(21. januar 2005)</stage>
            <stage type="chairman">Posvet je vodil France Cukjati, predsednik ustavne komisije.</stage>
            <stage type="time">Posvet se je pričel ob 9.03 uri. </stage>


            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Spoštovani! Dovolite, da začnemo sejo, ki je pravzaprav samo posvet. Sklican je bil
               na pobudo nekaterih poslanskih skupin in je bilo potrjeno na kolegiju, da ustavna
               komisija opravi posvet v zvezi z ratifikacijo pogodbe o ustavi za Evropo s sklepno
               listino. Ni nič drugega kot posvet, kot obveščanje poslancev, kot poglobitev v samo
               vsebino pogodbe in vprašanja, ki bodo sledila po sprejemu te pogodbe. Niso
               pripravljeni nobeni sklepi, nobeno glasovanje, pravzaprav je to priprava na sejo
               državnega zbora, na kateri bi se sprejela ratifikacija pogodbe.</p>
               <p>Za uvodničarje smo povabili mag. Janeza Pogorevca, kot je navedeno v vabilu, in
               sicer naj bi predstavil vprašanja v zvezi z nastajanjem pogodbe, z njenimi temeljnimi
               vidiki oziroma novostmi. Kot drugega bi prosil uvodničarja doc. dr. Mira Cerarja, ki
               bi nam pojasnil zadeve v zvezi s pogodbo, v zvezi s slovensko ustavo. In kot tretjega
               uvodničarja bom prosil gospo Tino Bitenc Pengov iz zakonodajno-pravne službe, da nam
               bo pojasnila še posledice, ki sledijo oziroma bodo sledile za naš državni zbor
               oziroma našo ustavo, našo zakonodajo po sprejemu evropske pogodbe.</p>
               <p>Na posvet so bile vabljene oziroma obveščene o posvetu tudi institucije, katerih
               strokovnjaki imajo odprta vrata in bi se lahko udeležili tega posveta. To so: Državni
               svet Republike Slovenije, Ustavno sodišče Republike Slovenije, Univerza v Ljubljani,
               Univerza v Mariboru, Univerza na Primorskem, Fakulteta za družbene vede, Fakulteta za
               organizacijske vede v Mariboru, Fakulteta za diplomske državne in evropske študije v
               Kranju, Fakulteta za upravo, Pravna fakulteta v Ljubljani, Pravna fakulteta v
               Mariboru.</p>
               <p>Toliko glede pristopa k tej problematiki. Sedaj bi pa kar prosil prvega uvodničarja
               mag. Janeza Pogorevca, da začne s svojo predstavitvijo. Prosim.</p>
            </sp>
            <sp who="SDT4:PogorecvJanez">

               <speaker>MAG. JANEZ POGOREVC:</speaker>

               <p>Spoštovani gospod predsednik, spoštovani člani ustavne komisije! Bil sem naprošen, da
               povem nekaj besed o tem, kako je sploh nastajala evropska ustava oziroma tudi
               Evropska unija sama skozi svoje temeljne pogodbe, zakaj Evropska unija sploh
               potrebuje ustavo in katere so bistvene novosti, ki jih evropska ustava prinaša. Prav
               te novosti, ki jih evropska ustava prinaša, so pravzaprav glede na 3.a člen ustave
               tisto, zaradi česar moramo nekje presojati, ali gre za neko veliko dodatno prenašanje
               suverenih pravic ali pa izvrševanja suverenih pravic Republike Slovenije na organe
               Evropske unije in morda tudi glede vprašanja, ali bi bilo to odločitev treba morda
               legitimirati vendar še tudi na nekem referendumu, kakršne ideje so se v politični
               javnosti tudi že pojavljale.</p>
               <p>Evropska unija je neka nadnacionalna organizacija, ki je v svojem nastanku in tudi
               še vse do današnjega dne temeljila na pogodbah. Njeno delovanje in vse njene
               pristojnosti so v celoti odvisne od mednarodnih pogodb, ki jih ratificirajo države
               članice. Enako velja torej tudi za ustavo. Tudi sama ustava ne more začeti veljati,
               ne da bi jo v skladu s svojimi notranjimi ustavnimi postopki ratificirale vse države
               članice. Postavlja se tudi vprašanje, kaj se bo zgodilo glede na veliko število
                   referendumov, ki so
               napovedani glede same ustave Evropske unije, v kolikor ne bo prišlo do ratifikacije
               te ustavne pogodbe s strani vseh držav članic. Že vnaprej so se države članice
               dogovorile, da se bodo v takem primeru na Evropskem svetu dodatno začele pogajati
               oziroma dodatno dogovarjati o teh vprašanjih. Če bo evropska ustava ratificirana in
               bo začela veljati, je njen poglaviten namen predvsem v tem, da naj bi naredila
               Evropsko unijo nekako razumljivejšo, da naj bi jo poenostavila. Čeprav, ko beremo,
               recimo, samo ustavno pogodbo, seveda nimamo kakšnega velikega občutka, da gre za hudo
               poenostavljanje; gre za ogromen, kompliciran tekst. Če vemo, da normalne ustave imajo
               tam nekje do 200 členov, ima ta ustava čez 400 členov. Vendar pa je ta poskus,
               narediti Evropsko unijo razumljivejšo, predvsem v tem, da naj bi se vsa primarna
               zakonodaja Evropske unije skozi evropsko ustavo na nek način konsolidirala v nek
               enoten akt, ki bi pravzaprav pomenil nek osnoven, temeljni akt Evropske unije in ki
               bi potem prinesel neka pravila, ki bodo predstavljala neko podlago delovanju Evropske
               unije v naslednjih desetletjih.</p>
               <p>Naslednji pomemben namen nove evropske ustave je tudi v tem, da naj bi bolj
               vključila v evropske razprave tudi nacionalne parlamente in na ta način skozi
               predstavnike ljudstva oziroma državljanov posameznih držav članic tudi bolj
               približala Evropo samim državljanom. Prav tako naj bi modernizirala določene
               institucije Evropske unije, naj bi olajšala njihovo delovanje, kar se kaže predvsem
               skozi načine odločanja, kar se kaže skozi nekatere nove institucije. In prvič v
               zgodovini naj bi nova ustava tudi vzpostavila nek mehanizem, po katerem se lahko
               določene pristojnosti tudi vrnejo državam članicam; do zdaj so samo države članice
               prenašale pristojnosti na Evropsko unijo, ta proces naj bi postal sedaj reverzibilen.
               Ustava Evropske unije naj bi torej združevala nekje vso ali pa vsaj glavnino primarne
               zakonodaje Evropske unije. Kot veste, so temeljne ustanovitvene pogodbe evropske
               skupnosti predvsem rimska pogodba iz leta 1957, enotni evropski akt iz leta 1986,
               maastrichtska pogodba ali pogodba o Evropski uniji iz leta 1992, amsterdamska iz leta
               1997 in pogodba iz Nice iz leta 2001.</p>
               <p>Prva, rimska pogodba, je imela za namen predvsem vzpostaviti neko osnovno ekonomsko
               oziroma gospodarsko sodelovanje demokratičnih držav in je v določeni meri nastala kot
               odziv na vzpostavitev vzhodnega bloka, v določeni meri pa je bila tudi odziv na drugo
               svetovno vojno in poskus, da bi se nasprotja med Nemčijo in Francijo, ki so privedla
               do dveh svetovnih vojn, v bistvu ne ponavljala več. V tej prvi pogodbi gre predvsem
               za carinsko unijo, za pretok oseb, storitev, kapitala, za ukrepe na področju
               kmetijstva, na področju prevoza, se pravi, za nek skupen trg Evropske unije.</p>
               <p>Enotni evropski akt iz leta 1986 že vzpostavi Evropski svet, že zaradi vedno večjega
               in bolj kompliciranega delovanja Evropske unije sodišču evropskih skupnosti doda še
               sodišče prve stopnje. Prvič uveljavi tudi kvalificirano večino na nekaterih področjih
               odločanja Sveta, vzpostavi zakonodajni postopek <stage>(znan pod imenom <q>"Co-operation
               Procedure"</q>)</stage>, razširi določena področja delovanja Evropske unije.</p>
               <p>Verjetno smo mi bolj začeli slediti Evropski uniji nekje od maastrichtske pogodbe
               naprej, iz leta 1992. Takrat si je Evropska unija že postavila svoje temelje za
                   ekonomsko in monetarno
               unijo. Začele so se povečevati tudi pristojnosti evropskega parlamenta, razširja se
               možnost večinskega glasovanja, ki je vse bolj potrebno zaradi tega, ker prihaja do
               vse večjega števila članic, in zaradi tega je treba narediti nek učinkovit način
               odločanja. Maastrichtska pogodba uvede tudi tri stebre Evropske unije, se pravi,
               drugi steber je potem varnostna in zunanja politika in tretji sodelovanje v
               pravosodju in notranjih zadevah. In, seveda, Evropska unija z maastrichtsko pogodbo
               dobi vrsto novih področij, pristojnosti, uvede se pojem državljanstva Evropske unije,
               prvič se vzpostavi tudi odbor evropskih regij.</p>
               <p>V amsterdamski pogodbi gre predvsem za konsolidacijo teh pristojnosti oziroma
               dotedanjega razvoja Evropske unije. Pogodbi se pridruži tudi schengenski protokol,
               protokol o subsidiarnosti in sorazmernosti. Določen napredek se zgodi na področjih
               skupne obrambne politike, pride do novih področij odločanja s kvalificirano večino in
               prvič tudi Evropska unija uvede sankcije zoper svoje članice, ki bi kršile načela
               delovanja Evropske unije, v obliki sankcij mirovanja pogodb.</p>
               <p>No, pogodba z Nice pa pravzaprav že pomeni neko prilagajanje institucionalne
               strukture širitvi Evropske unije in hkrati tudi začetek procesa, ki je vodil do
               sprejetja evropske ustave.</p>
               <p>Na ta način, ki sem ga seveda zelo na kratko in v najbolj grobih obrisih predstavil,
               se je torej v zadnjih desetletjih Evropska unija razvila v neko nadnacionalno tvorbo,
               ki ima vse več obeležij neke federalne države, čeprav je po svoji naravi še vedno
               pogodbena skupnost, vendar pa pogodbena skupnost, ki ima vrsto federalnih in vrsto
               konfederalnih elementov. Federalni elementi so predvsem v obstoju nekih skupnih
               organov, ki sprejemajo skupne zakonodajne odločitve, v obstoju nekega skupnega
               evropskega prava, ki po načelih supremacije in neposredne veljave velja na območju
               celotne Evropske unije. Po drugi strani pa ostaja vrsta konfederalnih elementov. Tako
               ima vsaka od držav še vedno popolnoma nedotaknjeno mednarodnopravno suverenost, tako
               je tudi vsaka od držav suverena na področju svoje obrambne, zunanje politike. In zato
               se ne smemo čuditi, ker je ravno tukaj ta prehod med federalno in konfederalno
               državo, da je bilo največje vprašanje tudi pri samem sprejemanju ustave Evropske
               unije ravno vprašanje, ali in na kakšen način naj Evropska unija pride do neke skupne
               zunanje politike, do neke skupne obrambne politike. Ravno tu so med državami tudi
               bila nekje največja nasprotja in največje težave.</p>
               <p>Če si na hitro pogledamo sam proces sprejemanja pogodbe o ustavi za Evropo, se je ta
               proces začel v decembru 2000 v Nici. Ko je bila  podpisana pogodba iz Nice, so voditelji Evropske unije
               sprejeli deklaracijo, s katero so pozvali k neki večji debati o prihodnosti Evropske
               unije, ki ji naj sledi neka medvladna konferenca. Evropski svet v Laeknu je potem v
               decembru 2001 te odločitve konkretiziral in rekel, da naj se ustanovi oziroma je
               pozval k ustanovitvi neke konvencije, ki naj pripravi evropsko ustavo. In dal je tudi
               štiri posebna področja, identificiral je štiri glavne teme, na katerih naj bi
               konvencija delala. Predvsem naj bi to bila boljša, jasnejša opredelitev pristojnosti
               Evropske unije, poenostavitev pravnih instrumentov - kot bomo videli, se tudi
               zakonodajni akti Evropske unije po imenu in tudi delno po vsebini spreminjajo -, na
               kakšen bi prišli torej do neke večje demokratičnosti, transparentnosti in
               učinkovitosti. In, seveda, naj se ta potreba po ustavi za Evropsko unijo nekje
               izkristalizira.</p>
               <p>Konvencija o prihodnosti Evrope je potem delovala od februarja 2002 pa vse do julija
               2003 in tam smo že sodelovali tudi Slovenci, poleg drugih delegacij novih držav
               članic, pa tudi Bolgarije, Romunije in Turčije. In po dovolj živahnem in dolgotrajnem
               delu je bilo to delo zaključeno, nakar je prišlo v času italijanskega predsedstva v
               decembru 2003 do medvladne konference. No, ta medvladna konferenca bi morala potem
               doseči neko končno soglasje o besedilu ustavne pogodbe, vendar se to ni zgodilo.
               Čeprav verjetno niti ne zaradi kakšnih zelo velikih nasprotovanj; izgleda, da je šlo
               bolj za politična preigravanja, da nekateri pač niso želeli, da bi pod italijanskim
               predsedstvom prišlo do dokončnega sporazuma o tej mednarodni pogodbi.</p>
               <p>V maju leta 2004 so potem pod irskim predsedstvom države zaključile formalna
               pogajanja. 29. oktobra lanskega leta je bila pogodba podpisana vendarle potem v Rimu
               in po podpisu, od tega trenutka naprej se je začel postopek ratifikacije. Če bi
               postopek ratifikacije potekal v nekem idealnem zaporedju - vemo, da naj bi Slovenija
               ratificirala ustavno pogodbo kot tretja država -, bi ta ustavna pogodba najhitreje
               lahko začela veljati s 1. novembrom 2006. V kolikor se to ne bo zgodilo in torej ne
               bi prišlo do ratifikacije do tega datuma, pa naj bi začela veljati prvi dan drugega
               meseca, ki sledi deponiranju zadnje listine o ratifikaciji.</p>
               <p>Katere so glavne značilnosti tega novega ustavnega besedila? Predvsem to, da
               odpravlja to zgradbo treh stebrov, ki jih je prinesla maastrichtska pogodba, da
               združuje temeljne pogodbe, predvsem pogodbo o Evropski skupnosti in Evropski uniji v
               eno pogodbo. Do zdaj Evropska unija ni imela pravne osebnosti; ta ustava ji to pravno
               osebnost daje. Zagotavlja pa tudi ureditev skupne zunanje, varnostne politike,
               nekaterih področij pravosodja in notranjih zadev. Ustava naj bi torej nekje jasneje
               določila naravo Evropske unije.
               Če smo rekli, da je Evropska unija pogodbena skupnost, je seveda temeljno načelo
               delovanja Evropske unije načelo prenosa pristojnosti, se pravi Evropska unija
               opravlja tiste naloge oziroma tiste pristojnost izvršuje, ki so z ustavo nanjo
               izrecno prenesene, vse druge pristojnosti pa seveda obdržijo države članice. Kaj to
               pomeni? Če ima torej na nekem področju Evropska unija izključno pristojnost, lahko
               samo ona, samo Evropska unija izdaja zakonodajne in druge pravno zavezujoče akte na
               tem področju, države članice pa lahko ukrepajo na teh področjih samo v okviru
               pooblastil, ki jih za to dobijo bodisi v pravnih aktih Evropske unije ali na kakšen
               drug način za izvrševanje teh aktov Unije. Tam, kjer gre za deljeno pristojnost med
               državami članicami in med Unijo, lahko tudi države članice sprejemajo pravno
               zavezujoče akte in neka zanimiva ureditev je v ustavi, ki malo spominja na nemško
               zvezno ureditev, namreč, da države članice lahko izvajajo tudi svojo pristojnost
               toliko časa dokler Evropska unija na tem področju svoje pristojnosti ne izvede
               oziroma na tem področju ne sprejme nekih svojih aktov. Ustava Evropske unije naj bi
               torej nekje jasneje določala in zmanjšala to število pravnih instrumentov različnih
               aktov Evropske unije. Eden od pomembnih elementov nove evropske ustave pa je tudi 60.
               člen prvega dela ustave, spomnite se nekateri, da smo imeli ob sprejemanju 3.a člena
               ustave na tej ustavni komisiji kar precej razprave o tem ali in na kakšen način naj
               Slovenija nekje si zajamči možnost, da svoje suverene pravice potegne nazaj, da
               njihovo izvrševanje vrne v Republiko Slovenijo oziroma da če bo to potrebno iz
               Evropske unije izstopiti. Nova evropska ustava v 60. členu določa, da se vsaka država
               članica lahko tudi odloči za izstop iz Evropske unije. In ta postopek naj bi šel na
               tak način, da bi prišlo do pogajanj o izstopu po sprejetju te odločitve, da bi se
               država članica in Evropska unija pogodili o pogojih izstopa, v vsakem primeru pa v
               dveh letih od tega, ko je država članica najavila svojo namero izstopiti iz Evropske
               unije, v dveh letih potem pravo Evropske unije za to državo članico preneha veljati.
               Se pravi, sklenitev tega sporazuma z Evropsko unijo ni pogoj za to, da lahko država
               članica iz nje izstopi.</p>
               <p>Katere so najpomembnejše spremembe, ki jih prinaša evropska ustava? Predvsem je zelo
               pomemben novi drugi del ali pa zelo pomembno drugo poglavje nove evropske ustave, ki
               vključuje v evropski pravi red listino Evropske unije o temeljnih pravicah. Kot veste
               do zdaj v Evropski uniji kot pretežno gospodarski skupnosti o človekovih pravicah
               neke pravne regulative ni bilo, ampak se je ta navezovala na regulativo Sveta Evrope.
               No, tu nova evropska ustava prinaša celotno poglavje o temeljnih pravicah, ki je
               vključeno v besedilo pogodbe v drugem delu, s tem pa listina ne oblikuje nobenih
               novih pristojnosti Evropske unije niti ne posega v nobene njene obstoječe
               pristojnosti.  Naslednja
               pomembna sprememba je sprememba načina predsedovanja Svetu ministrov. Ustava oziroma
               tudi lahko rečemo predsedovanja Evropski uniji, da malo poenostavimo. Dosedanje
               šestmesečno predsedovanje na podlagi načela rotacije se nadomešča s sistemom skupnega
               predsedovanja in to vprašanje je seveda zelo zanimivo tudi za našo državo, namreč v
               kolikor ne bo pravočasno ratificirana Evropska pogodba, potem bo Slovenija, zdaj ne
               vem kdaj, 2006 mislim, da bi morala sama prevzeti predsedstvo Evropski uniji in nato
               bi se morali seveda začeti zelo hitro pripravljati, če bo do česa takšnega prišlo, že
               na samo možnost mislim, da bi se morali zelo hitro začeti pripravljati. No, po novem
               sistemu pa naj bi torej po tri države skupaj predsedovale, vsaka v nekem 18 mesečnem
               mandatu. Spremembe so tudi na sami komisiji, predvsem glede odločanja komisije pri
               čemer ustava od leta 2014, se pravi do takrat po pogojih pogodbe iz Nice, po letu
               2014 pa predvideva zmanjšanja števila komisarjev, tako da bi ustrezalo dvema
               tretjinama števila držav članic. Kljub temu pa ustava pravzaprav obravnava države
               članice s tega vidika popolnoma enakopravno, se pravi da naj bi vendarle imele te
               države članice enako število komisarjev. To število se bo sicer eventualno mogoče
               lahko tudi še spremenilo na podlagi soglasnega sklepa evropskega sveta, vsekakor pa
               mora biti vsaka komisija sestavljene tako, da bo nekje zadovoljivo odražala
               demografski, geografski spekter celote držav članic, se pravi ta ključ nekje
               nacionalne zastopanosti bo moral v vsaki komisiji obstajati. Kot parlamentarce vas bo
               seveda verjetno najbolj zanimalo vprašanje evropskega parlamenta. Kot že v prejšnjih
               pogodbah tudi v sami evropski ustavi novi evropski parlament pridobiva na moči.
               Njegova moč se krepi predvsem na področju sodelovalne funkcije in predvsem s tem, da
               se povečuje število področij za katera velja postopek soodločanja. Ta postopek
               soodločanje je pravzaprav uveljavljen na vseh področjih kjer bodo sprejeti evropski
               zakoni oziroma evropski okvirni zakoni po rednem zakonodajnem postopku. Prav tako bo
               tudi število članov evropskega parlamenta naraslo na 750 in iz vsake države bo lahko
               najmanj 6 in največ 96 poslancev pač glede na število prebivalstva te države. Še
               vedno pa evropski parlament nima zakonodajne iniciative, se pravi še vedno ne more en
               poslanec niti skupina poslancev v evropskem parlamentu vložiti zakona, zakonodajna
               iniciativa še vedno ostaja izključno komisiji, svoj moč pa bo seveda lahko pokazal
               najbolje pri sprejemanj proračuna Evropske unije. Precej težavno je uveljavljanje
               nezaupnice, še vedno obstaja visok prag, dvotretjinski prag za izglasovanje
               nezaupnice in evropski parlament je torej še vedno v primerjavi s parlamenti nekih
               federalnih držav, kar pa Evropska unija seveda ni v precej podrejenem položaju in v
               Evropski uniji zato tudi težko govorimo o neki klasični delitvi oblasti. Novosti so
               tudi v predsedniku evropskega sveta, ki ga evropski svet  svet izvoli za dve leti in pol, se pravi, evropskemu
               svetu bo torej predsedoval predsednik, ki naj ne bi imel več nacionalnega mandata in
               naj bi bila njegova naloga predvsem v tem, da Evropsko unijo predstavlja navzven.
               Pomembna novost, ki bi jo lahko opredelili tudi, kot nekje spremembo, ki vpliva na
               izvrševanje teh prenešenih suverenih pravic na EU je tudi opredelitev kvalificirane
               večine v okviru evropskega sveta in sveta. Kaj pomeni, kakšna večina mora biti, da
               lahko pride do tega, da se neka odločitev pride je na tej prosojnici razvidno.</p>
               <p>Poleg predsednika Evropskega sveta imamo kot pomembno novost v novi evropski ustavi
               uvedenega tudi ministra za zunanje zadeve EU, ki bo po položaju tudi podpredsednik
               komisije in bo predsedoval svetu, kadar se bo sestal v sestavi zunanjih ministrov.
               Njegova naloga pa je kljub vsemu dokaj omejena, ker si seveda niso dale države
               članice vzeti pristojnosti na tem področju.</p>
               <p>Če si pogledamo še na kratko, kakšna je razmejitev pristojnosti med državami
               članicami in EU. Kot smo že povedali velja za razmejitev pristojnosti Unije načelo
               prenosa pristojnosti. EU ima samo tiste pristojnosti, ki jih države članice prenesejo
               nanje. Za to izvajanje pristojnosti pa veljata načeli subsidiarnosti in
               sorazmernosti, se pravi, naj EU opravlja samo tiste naloge, ki jih opravlja lažje in
               boljše kot bi jih opravljale države članice in naj vse svoje pristojnosti, ki iz
               izvaja v skladu z namenom sorazmerno z namenom samo v tem okviru, kot so ji bile
               pristojnosti dane. Izključno pristojnost ima EU na področju carinske unije, na
               področju pravilo konkurenci, denarne politike, ohranjanja morskih bioloških virov,
               skupne trgovinske politike in na področju sklepanja mednarodnih sporazumov seveda ne
               na področju sklepanja vseh mednarodnih pogodb, ampak samo takrat kadar je predvidena
               sklenitev mednarodne pogodbe v nekem zakonodajnem aktu EU ali takrat, kadar je ta
               potrebna, da se Uniji omogoči izvajanje neke njene notranje pristojnosti. Področja
               deljene pristojnosti so navedena na tej prosojnici. Poleg teh področij pa ima Unija
               deljeno pristojnost z državami članicami še na področjih tehnološkega razvoja,
               raziskovanja vesolja in še tudi na področju nekega razvojnega sodelovanja,
               humanitarne pomoči itd.</p>
               <p>Čisto za konec. Če danes govorimo, kadar govorimo o evropskem pravu govorimo
               predvsem o evropskih uredbah ali regulativah in o evropskih direktivah prinaša nova
               evropska ustava nove akte, nekoliko drugačen sistem aktov, ki se sprejemajo v EU.
               Temeljni akt, ki bo v bistvu nadomestil evropsko uredbo je evropski zakon, evropski
               okvirni zakon naj bi v bistvu nadomestil direktivo, evropska uredba pa naj bi bila v
               bistvu le še podzakonski akt in poleg tega obstaja še evropski sklep in pa
               priporočila in mnenja.</p>
               <p>Za konec, če se mogoče ozremo na samo ratifikacijo in morebitni referendum. Seveda
               nobenega dvoma ni, da lahko državni zbor v skladu s 3.a členom ustave z dvotretjinsko
               večino glasov vseh poslancev takšno evropsko pogodbo izglasuje. To pristojnost po
               naše ustavi seveda  nedvomno
               ima. Referendum o vstopu v EU je te bistvene pristojnosti že nekje prinesel in
               legitimiral, tako da bi bilo pri eventualnem razmisleku o referendumu potrebno
               predvsem razmišljati ali so te spremenjene pristojnosti predvsem na področju
               odločanja, predvsem na področjih same institucionalne strukture in delno morda tudi
               na samih pristojnostih, kjer pa gre v bistvu za zelo minimalne spremembe od sedanjega
               stanja, ali gre za tako velike spremembe, za tako velik dodatni prenos pristojnosti
               ali pa izvrševanja suverenih pravic na organe EU, da bi bilo to potrebno legitimirati
               z referendumom, to je pa seveda zelo ključno politično vprašanje. Lepo se zahvalim za
               vašo pozornost.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Pogorelcu. Nadaljevali bi z uvodno predstavitvijo in bi potem odprl
               razpravo po koncu uvodnih predstavitev. Drugi je zaprošen za predstavitev dr. Miro
               Cerar. Prosim, imate besedo.</p>
            </sp>
            <sp who="SDT4:CerarMiro">

               <speaker>DR. MIRO CERAR:</speaker>

               <p>Hvala lepa. Ker je moj predhodnih že tako izčrpno pojasnil nekatera temeljna
               vprašanja in vidike pravzaprav same pogodbe u ustavi za Evropo ali tako imenovani
               evropski ustavi kot temu rečemo, bom jaz nekoliko krajši tudi, zaradi tega, ker
               pričakujem, da bo razprava mogoče še bolj zanimiva. Rad bi samo opozoril na nekaj
               vidikov, ki zadevajo pravzaprav slovensko ustavo ali razumevanje slovenske ustavnosti
               v predhodne, potem ko bo seveda ta evropska ustava ratificirala oziroma sprejeta z
               vidika stvari vseh članic, seveda upamo, da bo do tega prišlo.</p>
               <p>Sedaj poglejte, mi smo v 3.a členu, to je bilo že povedano pravzaprav nekako uvedli
               neko splošno pooblastilo za na eni strani prenos naše suverenosti na mednarodne
               organizacije kot je recimo EU in na drugi strani za pravzaprav direktno uporabljivost
               ali veljavnost pravnih aktov v tem primeru predvsem govorimo o upravnih aktih EU.</p>
               <p>Tukaj bi opozoril na to, da pravzaprav se je postavljalo že v ustavni razpravi
               vprašanje, ali bo treba, in to je mogoče tudi ključno vprašanje tudi za prihodnje
               mesece leta, ali bo treba slovensko ustavo prilagajati pravzaprav tej evropski
               ustavi, ali smo s tem 3.a členom pravzaprav opravili vse kar je treba, napisali kot
               generalno klavzulo in od tukaj naprej imamo torej dva formalno gledano paralelna
               sistema, namreč evropsko pravo, to je pravo sedanjih temeljnih in sekundarnih aktov
               in kasneje pravo te evropske ustave in vseh ostalih aktov in na drugi strani pravo
               Republike Slovenije ali pa bo moralo to pravo RS se že preko ustave stalno
               prilagajati novim ureditvam na ravni EU?</p>
               <p>Torej, odgovor na eni strani oziroma saj načelno je relativno enostaven. Po moji
               oceni smo s tem 3.a členom ustave dejansko vzpostavili nekakšen kanal za neposredno
               vstopanje prava EU v naš sistem in pravzaprav ni nujno vsaj ta hip s te perspektive
               sedanje, da bi morali našo ustavo kakorkoli sproti prilagajati tej evropski ustavi,
               seveda pa, lahko v to smer gremo, se za to določimo, zaradi nekaterih razlogov,
               vendar ti razlogi so ta hip težko bi rekel predvidljivi, lahko gre zgolj za vprašanje
               nekega večjega morda zgolj formalnega poenotenja, če se bo to recimo tudi dogajalo v
               drugih državah članicah, lahko da bodo ti evropski standardi, ki se bodo predvsem
               preko prakse evropskega sodišča torej sodišča v Luksemburgu, lahko da se bodo te
               standardi prenašali najprej v našo zavest preko interpretacije torej ustavno sodišče
               in drugi državni organi bodo interpretirali tudi naše ustavne, bi rekel, pojme,
               institute, na način kot jih morda bo ali pa jih že interpretira sodišče v
               Luksemburgu. Lahko se pa res zgodi, da bomo ocenili, da mogoče v kakšnem segmentu je
               pa potrebno ustavo iz nekih razlogov lahko so zgolj banalni, nomotehnični, lahko so
               bolj vsebinski,  simbolični,
               kakorkoli prilagajati evropski ureditvi. Dal bom en primer, ki smo ga pravzaprav že
               obravnavali. Ko smo sprejemali ta tako imenovani evropski sleng, ki ima širši domet -
               3.a člen je člen, ki ne pokriva samo Evropske unije, ampak tudi možnost vstopanja v
               druge mednarodne organizacije, neke nadnacionalne narave, če tako rečem -, takrat smo
               tudi spremenili 47. člen ustave. Gre za člen, če se spomnite, ki sedaj določa, da je
               mogoče tudi slovenskega državljana izročiti ali predati drugi državi v okviru takšne
               mednarodne organizacije, kot je na primer Evropska unija oziroma vsaka na podlagi 3.a
               člena. In takrat smo v obrazložitev predloga ustavnega zakona napisali <stage>(samo dva
               stavka bom prebral)</stage>, najprej to, če samo povzamem, da pravzaprav ta sprememba 47.
               člena ustave ni nujna. To spoznanje je dozorelo nekje na koncu ustavne razprave tudi
               v strokovni skupini in kasneje v ustavni komisiji, ko smo spoznali, da 3.a člen
               predstavlja to splošno klavzulo, splošno pooblastilo. Vendar smo rekli: <q>"Na eni
               strani gre za neko,"</q> seveda pri vprašanju izročanja državljanov, <q>"gre za neko močno
               in tradicionalno ustavno garancijo državljanom, ki je neposredno povezana s
               suverenostjo države. V zvezi z delnim odstopom suverenosti se država izrecno odpove
               tudi delu te garancije. Izrecna ureditev tega vprašanja pa ne pomeni dokončnega
               stališča, da bi poseg v pravico iz 47. člena ustave brez spremembe ustave v opisanem
               obsegu ne bil mogoč že z uporabo določbe tretjega odstavka 3.a člena."</q> In še en
               stavek citiram, nadaljevanje tega: <q>"Posebne ureditve tega vprašanja v 47. členu
               zlasti ni mogoče uporabiti kot dokončen odgovor na vprašanje, ali je odstop od
               nekaterih drugih ustavnih garancij mogoče opreti že na določbo tretjega odstavka 3.a
               člena ustave ali pa bodo za to potrebne dodatne spremembe ustave."</q> Torej vidimo, že
               strokovna skupina, ki je nekako pripravljala osnutek ali pa delovno besedilo te
               obrazložitve, je bila previdna, ni hotela a priori izključiti neke potrebe po
               morebitnih dodatnih spremembah ustave, ampak vedno bolj bo po mojem dozorelo
               spoznanje, da bodo te pravzaprav stvar neke, kako bi rekel, tudi politične presoje,
               ne pa neke ustavnopravne nuje z vidika razmerja med evropskim in nacionalnim pravom.</p>
               <p>Če se samo na kratko posvetim 3.a členu ustave, bi opozoril, da ta člen vsebuje neke
               varovalke. Namreč, mi smo vstopili v Evropsko unijo na podlagi tega člena pod
               pogojem, da ta unija ali mednarodna organizacija zagotavlja varstvo človekovih
               pravic, demokracije in pravne države. Seveda, to je nek pogoj za vstop v takšno
               skupnost, vsi se pa zavedamo, da te postavke že na ravni Evropske unije - kar je na
               nek način res zanimivo, ker nam je Evropska unija nekakšen vzor že ves čas - niso v
               celoti izpolnjene. Samo demokratični deficit na ravni Evropske unije že sedaj ali do
               sedaj dokazuje, da pravzaprav mnogi demokratični standardi niso na tisti ravni ali pa
               niso v tisti meri izpolnjeni, da bi izpolnjevali v celoti nek ideal ali pa vsaj, bi
               rekel, približek idealu demokracije. Pa kljub temu gre za nek pristop razmišljanja,
               ki temelji na nekem načelu pretežnosti - če seveda je ta skupnost, ta organizacija
               vsaj pretežno demokratična, če se v to smer razvija, potem je to dovolj, da lahko k
               njej pristopimo. In to tudi pomeni, da zdaj Slovenci oziroma država Slovenija in
               njene institucije ne bomo mogli v vsakem posamičnem osamljenem primeru, ko bo,
               recimo, prišlo do konflikta med evropskim pravom, morebiti celo evropsko ustavo in
               našim pravom, celo morda našo, torej slovensko ustavo, ne bomo mogli reči, ja, v tem
               primeru bomo pa uporabili zdaj našo ustavo, ker uveljavlja višjo stopnjo
               demokratičnih standardov ali pa varstva človekovih pravic. V principu se bomo morali,
               da ne porušimo pravnega reda Unije, držati evropskega prava; to je ta vidik prenosa
               suverenosti, tu pač nismo več suvereni. Seveda, po drugi strani, če bi pa stopnja
               neke nedemokratičnosti po naši oceni ali pa kršitev človekovih pravic in podobno
               nekoč presegla neko sprejemljivo mejo - poudarjam, po oceni institucije ali pa  nasploh države Slovenije -, v tem
               primeru bi pa bil možen razmislek, ali se je mogoče temu na nek način, politično ali
               drugače, pod narekovaji, upreti ali pa je celo treba razmišljati, kot je bilo prej
               omenjeno, o izstopu iz Evropske unije. In to, mislim, da je zelo pomembno tudi
               psihološko, še posebej za državo, kot je naša, ki ima neke izkušnje z izstopanjem iz
               nekih čvrstih skupnosti, da imamo to opcijo, možnost izstopa, ki nam je pravzaprav po
               evropski ustavi nihče ne more odvzeti. Ob tem, da si seveda vsi želimo, da bi Evropa
               dobro delovala, da bi bila to naša skupnost, v kateri bi se vsi dobro počutili.</p>
               <p>Morda še nekaj minut za nekaj dodatnih misli. Poglejte, s 3.a členom odpiramo še
               dodatne vidike, ne samo vprašanje Evropske unije. O tem sicer ne bom govoril, ampak
               samo opozorim, da že v ustavni razpravi smo, recimo, ugotovili, da ta abstrakten
               pristop, ki govori o pristopanju k mednarodnim organizacijam, na katere pač prenašamo
               del suverenosti, pomeni tudi avtomatično za nas neko, kako bi rekel, potrditev našega
               pristopa, na primer, k mednarodnemu kazenskemu sodišču. Kajti rimski statut ali
               statut tega sodišča je mednarodna pogodba, mednarodni akt, ki smo ga podpisali, se mu
               zavezali, in v nekaterih elementih tudi jemlje Sloveniji suverenost oziroma smo z
               njim prenesli na to mednarodno kazensko sodišče delčke naše suverenosti na področju
               sojenja v kazenskih zadevah, ki jih ta statut obravnava. In celo z nekim zaostankom -
               to je tudi morda posledica vsega tega hitenja, objektivnih razlogov, ki nas
               spremljajo zadnje desetletje in več v ustvarjanju novega reda - smo ugotovili, da smo
               na nek način malce spregledali v času, ko smo pristopali k Svetu Evrope, da tudi na
               Svet Evrope, še posebej z vidika sodišča za človekove pravice v Strasbourgu in tako
               naprej, smo prenesli en del svoje suverenosti.</p>
               <p>Torej, zadeva je širša. No, ampak če se zdaj vrnem nazaj na Evropsko unijo. Vsekakor
               ta 3.a člen, ki bo zaradi svoje abstraktnosti in mogoče tudi nedorečenosti v
               prihodnje povzročal interpretacijske težave, odpiral vprašanja, tudi za ustavno
               sodišče, predvsem tudi za državni zbor, pa po drugi strani je neka dobra rešitev
               zato, ker dopušča veliko elastičnosti, veliko dodatnega premisleka in prilagajanja
               konkretnim okoliščinam. Zdaj tudi vidimo, zdaj smo se soočili s tem vprašanjem, s
               kakšno večino ratificirati pogodbo o ustavi za Evropo. Tu odgovor ni bil zelo težak,
               kajti v številnih točkah gre za neke dodatne prenose suverenosti oziroma odrekanja
               našim pravicam v korist institucij Evropske unije, zato ni sporno, da je treba v
               državnem zboru to ratificirati z dvotretjinsko večino. Se bodo pa v prihodnje
               zagotovo pojavljale na tej ravni, recimo, kakšne ustavne spremembe, spremembe te
               pogodbe o ustavi za Evropo, ali pa kakšne druge odločitve, kjer bo pa treba od
               primera do primera tudi v državnem zboru presojati, ali gre za prenos kakšne suverene
               pravice ali gre zgolj za neko prilagajanje, organizacijo, reorganizacijo,
               modifikacijo sistema že v okviru prenesenih suverenih pravic. To pa bo nekaj, kar bo
               terjalo stalno pozornost tako politikov kot pravnikov, še posebej v okviru državnega
               zbora in seveda v sodelovanju tudi z vlado.</p>
               <p>Da ne bom predolg, bi mogoče povedal samo še dve stvari na kratko.</p>
               <p>Mislim, da je zelo pomembno razumeti - to, kar je tudi že mag. Pogorevc pred menoj
               poudaril -, da je ta pogodba o ustavi za Evropo pravzaprav mešana, vsebuje
               konfederalne in federalne principe, pri čemer v izhodišču, v temelju je to še vedno
               pravzaprav, kako bi rekel, ta pogodba še vedno pomeni konfederalni princip. Mi smo še
               vedno suverena država, ki podpisuje mednarodno pogodbo. Od tu naprej pa se potem
               dogaja ustava, se prenašajo pravice, se postavljajo skupne institucije in tako
               naprej. Ampak potem spet na koncu imamo zopet možnost izstopa, kar je tipičen vidik
               konfederalnosti. In z vsako temeljno spremembo ustave, če odmislimo nekatere ožje
               mehanizme, je tukaj zopet pomemben konsenz članic, kar na nek način pomeni,  da ne samo Slovenija, ampak
               očitno vse članice Evropske unije ohranjajo ob tem, da smo postali torej del te
               združene organizacije evropskih držav, ohranjamo vsi na nek način tudi to, kako bi
               rekel, državotvorno zavest. Nobena država še ni na tej točki popustila, ni rekla, za
               nas je dokončno sprejemljiva samo federacija, čeprav so bile o tem diskusije,
               spomnimo se, recimo, nemškega zunanjega ministra, ki je o tem govoril. Dejstvo je, da
               je to vzorec, ki ga vse države ohranjajo. In mislim, da je tudi za Slovenijo zelo
               pomembno, da se tega zavedamo in da še naprej na nek način to zavest spodbujamo,
               namreč neko državotvorno zavest.</p>
               <p>Proces integracije Evropske unije, tudi razvijanja te evropske ustavnosti je zelo
               pomemben proces, moramo ga podpirati, se vanj vključevati, vendar pa ne smemo tu
               vseeno zanemariti po moje vsaj ne v teh dosedanjih in v prihodnjih letih te, kako bi
               rekel, državotvorne zavesti oziroma mentalitete, kar pa - če zaključim s to mislijo -
               po moje tudi pomeni, da ne smemo včasih preveč hiteti, da si moramo, če že ni niti to
               tako potrebno, bi rekel, po vsebini, pa vsaj zaradi nekih zunanjepolitičnih učinkov,
               včasih vzeti nekoliko več časa za premislek. Namreč država, ki vedno hiti, ki je
               vedno uslužna, servilna včasih, če dam to pod narekovaje, seveda ni tista, ki bo
               uživala velik ugled, morda na trenutke, začasno, mislim pa, da tudi v mednarodnem
               okviru je treba pokazati nek svoj lasten jaz, seveda pa biti pri tem kooperativen in
               se zavedati pač svojih omejenih možnosti, ki izhajajo iz tega, da smo pač
               dvomilijonska država.</p>
               <p>To bi bilo nekako vse. Sem načelno optimist glede nadaljnjega razvoja, vendar s temi
               realističnimi pridržki, ki mislim, da morajo biti stalno prisotni. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Cerarju. Kot tretji uvodničar ima besedo gospa Tina Bitenc Pengov.
               Prosim.</p>
            </sp>
            <sp who="SDT4:BitencPengovTina">

               <speaker>TINA BITENC PENGOV:</speaker>

               <p>Gospod predsednik, hvala lepa. Želela bi biti kar najkrajša. Glede na vse povedano že
               danes in tudi sicer se mi je pri pripravi nekega prispevka za to posvetovanje
               postavilo vprašanje, kaj bi bilo mogoče ob vseh razpravah, ki so že bile, pa zlasti
               ob vseh tistih, ki še bodo, in glede na čas, ki je bil na razpolago ob tako
               kompleksnem gradivu, kaj bi torej naredila, sem se odločila, da bom pravzaprav ubrala
               zelo praktičen pristop. Nekako sem skušala proučiti določbe te ustave z vidika, kaj
               pomembnega prinašajo za državni zbor. Zato sem se tudi odločila, da bom naredila
               krajši povzetek na enem mestu, na mini gradivu teh določb, ki bi jih lahko potem tudi
               vi, člani, ali tudi sicer strokovne službe mogoče kot prvi kažipot uporabljale v
               nadaljnjem poglobljenem proučevanju teh določb v povezavi z drugimi in tudi sicer.</p>
               <p>Torej, formalne podlage, ki omenjajo nacionalni parlament, pri čemer sem ga jaz
               razumela kot nacionalni parlament v kontekstu našega 3.a člena ustave, torej državni
               zbor, sem ugotovila, da je omenjen štirinajstkrat, in sicer v dvanajstih členih od
               vseh teh številnih členov v ustavi, pri čemer je enkrat omenjen samo v opisu
               odgovornosti šefov držav ali vlad. In gre torej za enajst materialnih določb evropske
               ustave, ki se nanašajo na nacionalne parlamente in na dva zelo pomembna z njimi
               povezana protokola. Glede na to, da imate to gradivce pred seboj, bi se omejila samo
               na glavne zadeve.</p>
               <p>Ugotoviti je mogoče, da so sklopi določb, v okviru katerih se omenja nacionalni
               parlament, pristojnostne določbe, o katerih je bilo že govora, in da je 11. člen, ki
               določa temeljna načela o pristojnostih Unije, eden od najpomembnejših členov tudi za
               nadaljnje delovanje državnega zbora v pogojih članstva v Uniji in pogojih članstva
               veljavne ustave, nove evropske ustave. Namreč, v tretjem odstavku se nahaja določba,
               kjer nacionalni parlamenti upoštevajo načelo subsidiarnosti v skladu s postopkom,
               določenim s protokolom o uporabi načel subsidiarnosti in sorazmernosti. Torej gre za
               to, da so nacionalni parlamenti vpeti v postopek ocenjevanja ustreznega izvrševanja
               pristojnosti Unije, v smislu najlažjega,  najboljšega in potrebnega obsega opravljanja teh nalog.
               Namreč, pristojnosti Unije so sicer s to pogodbo določene bolje kot do zdaj, bolj
               pregledno kot do zdaj, ampak ko pravnik te pristojnosti bere in jih proučuje in
               seveda gleda tudi nadaljnje določbe, vsaj jaz kot pravnica nisem prišla do drugega
               zaključka kot to, da bo to več ali manj stalen boj, kje kdo stoji.</p>
               <p>V 18. členu, ki je tudi v bistvu kot zadnji člen pristojnostnih določb, člen, ki
               določa klavzulo o fleksibilnosti, že sama ta klavzula v povezavi s pristojnostmi
               nakazuje, da je tudi sama Evropska unija se zavedala, da bo te zadeve treba zelo
               podrobno od primera do primera proučevati, pa je tudi dana posebna pristojnost
               nacionalnim parlamentom. Namreč, evropska komisija mora v okviru postopka nadzora
               upoštevanja načela subsidiarnosti pri uporabi klavzule o fleksibilnosti opozoriti
               nacionalne parlamente na predloge, ki temeljijo na tem členu. Torej vendar ustava
               vsebuje nekaj mehanizmov, ki olajšujejo sploh vlogo, ki je tudi nacionalnemu
               parlamentu dana.</p>
               <p>Največ določb o pristojnostih nacionalnega parlamenta je umeščenih v določbe o
               območju svobode, varnosti in pravice, ki je nekako, vsaj jaz sem ga razumela, kot
               nadaljevanje pravzaprav, nadaljnji razvoj dosedanjega sodelovanja na področju
               pravosodja, notranjih zadev in varnosti in ki prav dobesedno kot tako predstavlja
               tudi enega izmed ciljev Unije, ki jih Unija omenja v drugem odstavku 3. člena. Tako
               da mislim, da bo procesom na področju pojma območje svobode, varnosti in pravice
               Evropska unija še zlasti v teh trenutnih pogojih svetovne varnosti dajala veliko
               pomembnost, veliko pozornost tudi.</p>
               <p>V tem kontekstu bi opozorila zlasti na 42. člen, ki je izhodiščni - potem se
               določeni členi še razdeljujejo -, kjer se s posebno določbo opredeljuje to območje
               svobode, varnosti in pravice kot mešana pristojnost med Unijo in državami članicami,
               kjer ta določba v drugem odstavku pravi, da lahko nacionalni parlamenti sodelujejo
               pri mehanizmih ocenjevanja politik Unije iz 260. člena ustave - to so mehanizmi, v
               katerih se preverja, ali so ukrepi nacionalnih organov zadostni za doseganje teh
               ciljev - in so nacionalni parlamenti vključeni tudi v politični nadzor Europola in v
               oceno Eurojustovih dejavnosti, pač v skladu s členi, ki urejajo Europol in Eurojust.
               To se pravi, da v tem kontekstu nacionalni parlamenti vendar ohranjajo, ker gre za
               zelo občutljivo področje delitve pristojnosti, nadzor nad tem, katere diskusije,
               kateri ukrepi so dirigirani s strani Evropske unije, čeravno mogoče vse pristojnosti
               niso izvajane prek Evropske unije. Tako da na tem področju se je pravzaprav Evropska
               unija oziroma sestavljavci ustave zavedali, da posegajo v ene od najbolj tipičnih
               suverenostnih obeležij oziroma funkcij držav, vendar suverenih držav, ki sestavljajo
               Unijo.</p>
               <p>Nadaljnji sklop določb je posvečen vstopanju novih članic, kjer morajo biti države
               članice oziroma njihovi nacionalni parlamenti uradno obveščeni o vlogi drugih
               evropskih držav, ki zaprošajo za članstvo. Vpeti pa so tudi v postopek sprememb te
               ustave, torej evropske ustave, kjer prav tako dobijo kakršnokoli, recimo, spremembo s
               strani pooblaščenih vlagateljev v obliki uradnega obvestila. Če se seveda o takem
               predlogu z ustreznim postopkom in ob ustreznih večinah odpre proučevanje teh
               sprememb, nacionalni parlamenti dajo svoje predstavnike v konvencijo, ki ta
               proučevanja opravlja, in s tem postopki tečejo in pač pripeljejo do revizije ali pa
               tudi ne.</p>
               <p>Zelo pomembna sta oba protokola, ki sta že omenjena, eden izrecno v temeljni določbi
               11. člena o temeljnih načelih pristojnosti. Vendar je zelo pomemben tudi prvi
               protokol, ki govori o vlogi nacionalnih parlamentov v Evropski uniji.  Obsega določbe o obveščanju
               nacionalnih parlamentov in o medparlamentarnem sodelovanju. Zelo na kratko. Saj tudi
               sicer protokol ni dolg, ima osem členov. Komisija kot pretežni predlagatelj aktov v
               sprejem, najsibodo to politični, proračunski, ali pa zakonodajni, mora dokumente o
               svojih posvetovanjih pri pripravi teh aktov, tako imenovane zelene in bele knjige ter
               sporočila pa tudi vse osnutke evropskih zakonodajnih aktov posredovati nacionalnim
               parlamentom. In v bistvu gre za to, da se posredujejo hkrati, ko se posredujejo
               tistemu, ki je pristojen o njih odločati v institucijah Evropske unije.</p>
               <p>Ti nacionalni parlamenti lahko izrazijo pristojnim evropskim institucijam
               obrazloženo mnenje v tem, ali tak akt posega, oziroma ustrezno upošteva načelo o
               subsidiarnosti, za kar imajo 6 tednov časa. Dobijo tu direktno po novem, v skladu s
               tem protokolom, oziroma bodo dobili, kadar in ko bo evropska ustava, na kratko rečeno
               delovno poimenovano, uveljavljena, tudi dnevne rede in zapisnike sej sveta kot enega,
               ali pa rečemo, kot pomembno institucijo, zakonodajalca, v postopku obravnave in
               sprejemanja evropskih zakonodajnih aktov ter seveda tudi vse, bom rekla, predloge za
               spremembo ustave po poenostavljenem postopku. Ne bom šla v podrobnosti, ampak ob
               določenih pogojih se določene večine lahko spremenijo kar po sklepu evropskega sveta,
               in o takih zadevah je seveda treba naprej obvestiti, vsaj šest mesecev prej, preden
               se o tem sklepa, vse nacionalne parlamente.</p>
               <p>Tudi računsko sodišče po novem svoje letno poročilo pošilja v vednost vsem
               nacionalnim parlamentom, poleg institucij, kamor ga mora poslati.</p>
               <p>Pri medparlamentarnem sodelovanju je potrebno edino to poudariti mogoče, da so
               evropski parlamenti, nacionalni parlamenti skupaj zadolženi za njegovo načrtovanje.
               Posebno bom rekla, poseben forum je tudi ustanovljen z določenimi, kar širokimi,
               zlasti iniciativnimi možnostmi, to je konferenca specializiranih parlamentarnih
               organov za zadeve Evropske unije, kjer imamo tudi prisotne aktivne predstavnike v tem
               delu do sedaj.</p>
               <p>To bi bil prvi protokol. To se pravi o vlogi nacionalnih parlamentov v Evropski
               uniji.</p>
               <p>Drugi protokol je pa v smislu izvrševanja te ustave še bolj pomemben. Gre pa za to,
               da nekako opredeljuje uporabo načel subsidiarnosti in sorazmernosti. Inicialno je
               treba povedati<gap n="..."/> Je tudi kratek, devet členov ima. Inicialno je treba povedati, da
               so vse institucije Evropske unije zadolžene po ustavi, da zagotavljajo stalno
               upoštevanje teh obeh načel. Vendar pa se vsi osnutku evropskih zakonodajnih aktov,
               hkrati ko se posredujejo zakonodajalcu unije, posredujejo tudi nacionalnim
               parlamentom. Osnutki evropskih zakonodajnih aktov morajo v bistvu imeti, vsebovati in
               temeljiti na podrobni izjavi, ki omogoča oceno njihove skladnosti z obema načeloma.
               In sedaj ta izjava seveda vsebuje podatke, ki izpričujejo, ki dokazujejo, ki
               utemeljujejo, da je dobro, učinkovito, ustrezno, in seveda tudi da obstoji po ustavi
               pristojnost, da določen akt, zakonodajni ali druge narave, sprejmejo institucije
               Evropske unije, in se na tej ravni tudi izvaja.</p>
               <p>V tem okviru lahko nacionalni parlament v nadaljnjih šestih tednih posreduje svoje
               obrazloženo mnenje, zakaj meni, da temu ni tako, in da podatki, ali pa njegovi
               podatki kažejo drugačno stanje. In torej ugovarja. Vpeljan je princip, da ima vsak nacionalni parlament
               dva glasova v zvezi s posredovanjem takega mnenja. Če je parlament dvodomen, ima vsak
               dom en glas. Državni zbor, oziroma, tako obrazloženo mnenje državnega zbora bi torej
               štelo dva glasova, če ga pošljemo. In seveda v nadaljnjem postopku pridemo do tega,
               da se seštevajo ti glasovi od danih tovrstnih mnenj, in da če obrazložena mnenja o
               neskladnosti osnutka akta z načelom subsidiarnosti predstavljajo najmanj tretjino
               vseh glasov, dodeljenih po tem principu nacionalnim parlamentom, je treba osnutek
               takega akta ponovno proučiti. To ne pomeni, da je umaknjen. To je lahko le ena od
               opcij, ki jo ima predlagatelj. Tako da lahko on poleg umika tak akt tudi spremeni,
               ali pa ga ohrani, vendar mora seveda svojo akcijo, za katero se je odločil,
               utemeljiti, in seveda ustrezno odgovoriti na vse, recimo temu očitke, ki so jih
               nacionalni parlamenti nam naslovili.</p>
               <p>Seveda možno je tudi vložiti tožbo zardi kršitve načela subsidiarnosti z že
               sprejetim evropskim aktom. To niti ne bi ta hip toliko se posvečala.</p>
               <p>In pa kar je še morda bistveno. Da komisija med drugimi subjekti, tudi nacionalnim
               parlamentom, vsako leto enkrat predloži poročilo o uporabi 11. člena ustave. To se
               pravi tistega o temeljnih načelih glede pristojnosti.</p>
               <p>To je sedaj formalno stanje stvari po evropski ustavi. Kaj lahko iz tega v času, ki
               smo ga imeli na razpolago, in ob spoznanjih na tej točki zaključimo? Sedaj, seveda
               nacionalni parlament je očitno tudi, recimo dizajniran, tudi vključen v to ustavo,
               kot čuvaj delitve pristojnosti med unijo in državami članicami. Seveda skupaj z
               institucijami Evropske unije, ki niso razbremenjene te odgovornosti. In seveda v luči
               našega 3. a člena ustave, ko mi prenašamo na Evropsko unijo izvrševanje dela naših
               suverenih pravic, je pravzaprav mehanizem stalnega boja za našo suverenost. Tako sem
               jaz pravzaprav vse te določbe čutila. In seveda ta mehanizem nam pravzaprav nudi
               sodelovanje v procesu ohranitve izvrševanja naših suverenih pravic, torej tistih, ki
               jih nismo prenesli.</p>
               <p>Sedaj, seveda to verjetno bo šlo v takih primerih za kar resne, komplicirane
               predloge. Jaz v tem kontekstu seveda za dobro izvajanje take zahtevne naloge bdenja
               nad spoštovanjem načela subsidiarnosti in sorazmernosti absolutno vidim potrebo po
               dobrem in učinkovitem sodelovanju z vlado. Kajti vlada je kot organ, ki je dosti bolj
               vpet v vsakodnevno dogajanje v institucijah Evropske unije. Tista, ki bo najprej
               začutila, da nekaj gre narobe. In seveda bo morala skupaj z državnim zborom, kot
               mehanizmom, ki je na razpolago, z vsemi strokovnimi potenciali, ki v državi
               obstojijo, pripravljati, recimo temu, ugovor.</p>
               <p>V tem kontekstu novih razmerij, bom rekla, direktnega obveščanja, pa tudi bom rekla
               vsaj čuvanja ustreznega izvrševanja pristojnosti s strani Evropske unije, pa seveda v
               tem trenutku vsaj sama lahko razmišljam, da bodo te določbe verjetno vplivale tudi na
               vsebino našega zakona o sodelovanju med državnim zborom in vlado v zadevah Evropske
               unije, kjer bo morda treba kaj doreči, ali pa kaj spremeniti. Mogoče, namreč bo
               potrebno tudi za notranje potrebe kakšen poseben postopek. Kako bodo ti ugovori,
               sedaj skrajšam, v zvezi s pristojnostmi se formirali, potekali v odločanju in v
               posredovanju Evropski uniji.</p>
               <p>Upam da nisem bila predolga.</p>
               <p>Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospe Bitenčevi.</p>
               <p>Odpiram razpravo. Prvi se je javil gospod Barovič. Prosim.</p>
            </sp>
            <sp who="SDT4:BarovičBogdan">

               <speaker>BOGDAN BAROVIČ:</speaker>

               <p>Hvala gospod predsednik. Spoštovane kolegice, kolegi.</p>
               <p>Mislim da je prav, da rečem hvala za zelo dobro predstavitev. Tako s strani gospoda
               Pogorevca, gospe Bitenčeve, in predvsem  tako je, kot ste rekli, gospod Miro Cerar. Treba si je
               vzeti več časa, in pokazati lastni jaz. Tega sem bil najbolj vesel danes.</p>
               <p>Dve vprašanji imam. Eno za gospoda Cerarja in drugo za gospoda Pogorevca.</p>
               <p>Kot Slovenec bom spoštoval slovensko ustavo. Zanima me, ali je ne glede na 3.a člen,
               ta v celoti usklajena z ustavno pogodbo, ustavo, ali kakorkoli imenujemo. Pomeni, ali
               me lahko kdo obtoži, če spoštujem slovensko ustavo, v nekem segmentu, da kršim
               evropsko ustavo? To je bistveno vprašanje, ki ga še posebej glede usklajenosti
               usmerjam na področje varnostne, obrambne in zunanje politike, in pa seveda izključnih
               pristojnosti, ki jih ima.</p>
               <p>In drugo vprašanje, nedvomno, jaz celo ocenjujem, da bo državni zbor soglasno pač
               ratificiral, oziroma sprejel zakon o ratifikaciji. Ampak, kaj se zgodi, če kdorkoli,
               ali civilna iniciativa, ali kdorkoli zahteva naknadni zakonodajni referendum o
               sprejemanju evropske ustave?</p>
               <p>Še enkrat hvala lepa za zares odlične predstavitve in za odgovore, ki jih bom
               prejel.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Izzvana sta bila oba uvodničarja. Mogoče bi kar takoj odgovorili. Ja, pa bi prosim,
               izvolite, gospod Cerar.</p>
            </sp>
            <sp who="SDT4:CerarMiro">

               <speaker>DR. MIRO CERAR:</speaker>

               <p>Hvala lepa. Sedaj, na tisto prvo vprašanje. Mislim da je vprašanje samo po sebi zelo
               dobro. Se pa skorajda ne upam ta hip čisto definitivno odgovoriti. Sklepam, da je v
               večjem delu, ali v pretežnem, morda celo skoraj v celoti, slovenska ustava ta hip
               takšna, da ni v neki konfrontaciji, v nekem konfliktu s pogodbo o ustavi za Evropo.</p>
               <p>Mislim pa, da je to ravno ena naloga, in zato se mi zdi to vprašanje, ali pa
               pripomba izvrstna, da je to ravno ena od naših bodočih nalog. Da sedaj, ko smo to
               evropsko ustavo dobili na mizo, ogromno jo je, da jo detajlno proučimo in ugotovimo
               ravno to, ali v kakšnem elementu je razkorak, bistven med njo in slovensko ustavo, in
               kaj potem v tem pogledu narediti.</p>
               <p>Ali je potem politična ocena lahko takšna, da bi morali ustavo Slovenije
               prilagajati, ali jo pustimo kot je, pa enostavno uporabljamo pravo unije.</p>
               <p>Tako da mislim, da je to naloga za prihodnost.</p>
               <p>Kar se tiče drugega vprašanja, sedaj ne vem, ali je bilo namenjeno bolj magistru
               Pogorevcu? Ali je vseeno. Jaz bi samo na nekaj opozoril, pa mogoče nadaljujem s tisto
               mislijo. Kar nekaj strokovnjakov celo, sem sedaj bral v raznih pravnih revijah, in
               tudi sicer, opozarja na ta vidik, kako bi rekel, referenduma, to si lahko preberete.
               Jaz bi samo to rekel. Da seveda tu imaš eno politično dimenzijo. Če bi se zgodilo
               konec tega leta, ali pa na začetku prihodnjega leta, da bi kakšna od, pomembnejših,
               bom predvsem rekel, velja pa to za vsako, držav članic Evropske unije, na referendumu
               ali sicer zavrnila ratifikacijo, na kakšni točki se pač ne bi strinjali z vsebino
               tako radikalno, potem bi se zagotovo obnovila neka pogajanja o zadevi. In v teh
               pogajanjih seveda ima človek boljši občutek lahko, sedaj to je hipotetično, ima tudi
               bolj odprt prostor, boljšo legitimacijo, tudi politično, če je že prej, kot smo
               rekli, uveljavljal nekaj lastnega jaza. Kljub temu, da se seveda verjetno strinjamo,
               da Slovenijo je velika verjetnost, da se bomo v večini strinjali s takšno pogodbo kot
               je. Vsaj večina zaenkrat to kaže. Ampak kljub temu, gre tudi za neke psihološke,
               oziroma kako bi rekel, bodoče pogajalske učinke, ki lahko izhajajo iz tega, kako se
               bomo sedaj v prihodnjih mesecih obnašali.</p>
               <p>Toliko bi rekel za ta hip. Ker je to bolj politična materija pravzaprav.</p>
               <p>Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Želi še gospod Pogorevc? Ja, izvolite.</p>
            </sp>
            <sp who="SDT4:PogorecvJanez">

               <speaker>MAG. JANEZ POGOREVC:</speaker>

               <p>Jaz bi glede prvega vprašanja rekel, da se pravzaprav neko vprašanje neskladnosti
               med slovensko in evropsko ustavo v nekem razmerju prirejenosti pravzaprav niti ne bo
               moglo pokazati. Ampak da se bo pokazalo to vprašanje kvečjemu s tega vidika, ali je
               potrebno torej našo, slovensko ustavo prilagoditi, oziroma ustrezno spremeniti tako,
               da bo skladna z evropsko ustavo, pač glede na načelo subsidiarnosti.</p>
               <p>Kar se tiče pa samega referenduma, je pa stvar jasna glede na drugi odstavek 3.a
               člena ustave. Da v primeru, da bi se državni zbor odločil še pred ratifikacijo
               razpisati referendum, potem takšnega referenduma po sami ratifikaciji in izvedenem
               referendumu več ne bi bilo mogoče razpisati. V kolikor pa pred samo ratifikacijo do
               referenduma ne bo prišlo, pa tega referenduma seveda izključiti ni mogoče, v kolikor
               bi pač opravičen predlagatelj kaj takega zahteval.
               </p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Glede, če dovolite, glede kolizije ustav, moram reči, da sem takoj po tem, ko je
               kolegij sklenil, da se opravi posvet na to temo, na temo evropske ustavne pogodbe,
               sem nekatere strokovnjake ustavnega prava prosil, naj mi, če bi lahko do danes
               pripravili neko primerjalno analizo eventualne kolizije določb, oziroma stališč. In
               sem dobil odgovor, po prvem branju, ki sem ga opravil, in tako dalje, ne opažam
               nikjer kolizije, vendar pismeno tega v tako kratkem času ne morem povedati. Ampak po,
               in to sta mi dva odgovorila enako. Ni videti, torej ni, po enem branju samo, to je
               premalo. Eno branje, ni videti nikjer možnosti kolizije, take, kakršnekoli resne
               kolizije, ampak tega seveda se ne da v tako kratkem času, preden sploh pravzaprav
               tudi ustava zaživi, se ne da reči.</p>
               <p>Nadaljujemo razpravo. Drugi ima besedo gospod Grims. Prosim.</p>
            </sp>
            <sp who="SDT4:GrimsBranko">

               <speaker>MAG. BRANKO GRIMS:</speaker>

               <p>Hvala za besedo. Vsem prav lep pozdrav. Najprej bi se res iskreno zahvalil vodstvu
               državnega zbora za to, da je organiziralo še tale posvet, kajti prepričan sem, da je
               to izjemno dragoceno, zlasti v luči tega, da če gledamo medije v zadnjih dneh,
               nastane občutek, da je najpomembnejša tema v Sloveniji ta trenutek vprašanje
               državnega sveta Republike Slovenije, ki je vprašanje, ki se vleče že več kot
               desetletje, in bo zagotovo aktualno še vsaj nadaljnjih nekaj let.</p>
               <p>To, da pa čez en teden sprejemamo verjetno najpomembnejšo odločitev v parlamentu v
               tem mandatu, pa je znano komaj komu v tej državi.</p>
               <p>Namreč zahvalil bi se tudi seveda vsem uvodničarjem, zlasti pa doktorju Cerarju,
               kajti povedal je ključno stvar. Gre za okvir, pravni okvir, ki bo vplival na Evropo,
               na njen pravni sistem, na pravni sistem vseh držav in to ne smo kratkoročno, ampak po
               mojem prepričanju tudi dolgoročno in to mnogo bolj, kot se zdi ta trenutek. Namreč
               tudi, če bi prišlo do tega, da na koncu ta pogodba zaradi, pač zadržkov v posameznih
               državah, ne bi bila v tej obliki dokončno sprejeta, bo zagotovo osnova za nek akt, ki
               pa prej ali slej bo sprejet. To se pravi neke temeljne rešitve bodo zagotovo obstale.</p>
               <p>Sedaj kakšen bo učinek tega na pravni red? Moje mnenje je, da bo pripeljal v veliki
               meri do poenotenja, postopnega poenotenja pravnih redov posameznih držav. In trdno
               sem prepričan, da je bolje izhajati iz tega izhodišča že danes in takoj, in ne
               eventualno čakati na potrditev in dokončno uveljavitev tega akta.</p>
               <p>Kako daljnosežne bodo posledice je v tem trenutku težko oceniti, ampak vemo, da je v
               Evropi več pravni skupin, ki se med seboj razlikujejo, in da so posamezne rešitve
               bližje eni, posamezne bližje drugi. Nekatere se morda nam zdijo tudi nekoliko
               nenavadne. Naj opozorim samo na eno, o kateri sem govoril že na eni od tiskovnih
               konferenc, da na ozemlju vsake države članice, torej tudi na našem ozemlju, bo vsak
               uradnik in celo drugi uslužbenci unije, ne glede na njihovo državljanstvo, imel
               popolno imuniteto pred sodnimi postopki za vse storjeno pri opravljanju uradnih
               dolžnosti, vključno z izgovorjeno besedo, vključno s pisano besedo, in celo za
               dejanja, storjena pri opravljanju svoje dolžnosti. To je nekaj, kar je morda bližje
               temu, kar so poznali v Franciji. Ampak za slovenske razmere je to najbrž nekoliko
               nenavadno. Je pa zagotovo nekaj, kar je potrebno vedeti in kar bo potrebno
               upoštevati. Pa je to samo ne majhen detajl. Takih detajlov je še cela vrsta.  Najbrž bi bilo res napaka sedaj
               takoj v veliki meri spreminjati našo ustavo, zaznavati eventualne razlike in hiteti
               potem z usklajevanjem, zagotovo pa, če je kje že sprožen postopek za spremembo ustave
               sem trdno prepričan, da pri teh, ki so in pri naslednjih, ki bodo bo vsakič potrebno
               pogledati ta akt in ugotoviti v katero smer je šla Evropa, kje je tisti skupni
               imenovalec, ki se je v danem trenutku v tem prostoru zdel pač sprejemljiv vsem
               subjektom, ki so sodelovali pri oblikovanju te pogodbe in po mojem trdnem prepričanju
               bo to potrebno v največji možni meri tudi upoštevati, kajti bolje se je prilagoditi
               prej in slediti tej smeri, kot zaostajata, zakaj. Poglejte, lahko nastane ena zelo
               nenavadna posledica, da bi z eventualnimi restriktivnejšimi rešitvami glede posamezne
               državne institucije ali pa glede katerokoli zadeve, ki je urejena z ustavo bili bolj
               rigorozni, kot pa je Evropa, vesta kakšen je učinek tega, da postaviš svojo
               institucijo ali svoje državljane v slabši položaj kot bi ga imeli drugi v EU. Jaz sem
               prepričan, da ko bo ta zavest prevladala, da bodo vse države v veliki meri sledile
               temu in da bodo pač svoj pravni red začele prilagajati.</p>
               <p>Če sem še za konec konkreten. Jaz sem prepričan, da če bi bilo več poznavanja tega,
               kaj v resnici piše v tej ustavi, o čem bomo pravzaprav odločali, ko bomo sprejemali
               to pogodbo ne bi bilo možno nastopati z tako demagogijo v zadnjih dneh kot se je in
               lahko že sedaj povem, da se bom osebno zavzel za to, da se v največji možni meri kar
               predpiše tiste člene evropske ustave v slovensko ustavo, ki urejajo poslansko
               imuniteto in bo zelo zanimivo opazovati ljudi, ki so govorili, da je pojem
               opravljanje funkcije oziroma opravljanje dolžnosti, kot bi se temu reklo bolj po
               slovensko, pravno nedefiniran pojem, ki ga nihče ne pozna in nihče ne uporablja, to
               je namreč recimo pojem, ki ga prinaša nova evropske ustava in ki torej, še enkrat
               poudarjam, postavlja s tem pravni okvir znotraj katerega bo morala delovati tudi
               država Slovenija. Toliko z moje strani.</p>
               <p>Jaz bi se še, zaradi enih zelo posebnih, osebnih okoliščin, ki jih imam, opravičil,
               ker sem malo zamudil in ker znam tudi zelo kmalu iti. Najlepša hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Potrč. Prosim.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Če morda nekdo pričakuje, da bom tako kot gospod Grims izrabil to
               priložnost za polemike, potem se zelo moti, niti besede o tem ne bom povedal, ker se
               mi tudi njegove izjave zdijo deplesirane.</p>
               <p>Rad bi pojasnil, ker sem bil eden od predlagatelja ali pa najbolj glasen
               predlagatelj za ta posvet, kaj je bil moj namen. Najprej naj povem, da o tistem, kar
               sedaj govorimo in tudi v mojem imenu hvala za uvode, štejem da je bil ta posvet že
               sedaj koristen ne glede na to ali bomo še poslanke in poslanci kaj koristnega in
               pametnega povedali. Jaz sem želel, da bi na tem posvetu imeli priložnost, ker gre za
               materijo ustavno pravne narave, da govorimo tudi na ustavni komisiji o teh elementih
               in ne zgolj o političnih, ki pomenijo da ali ne, kjer najbrž tudi po opravljenem
               referendumu 23. marca pred lani ni več velikega vprašanja.</p>
               <p>Drugo. Štel sem, da je to minimalna priložnost, da ob njej le povemo, da ustavo po
               ustavi evropski, ne odločamo res in samo preko noč in miže in ne da bi nič vedel o
               njej, ker so tekli neki postopki, ki so nas do odločitve doslej politične v državnem
               zboru pa tudi politične med državljankami in državljani na podlagi referenduma
               pripeljale, kar bo sicer lahko razprava o tem, zakaj pa takoj danes ne pa morda
               jutri, čeprav bi tudi po mojem okusi kakšen teden več razprave bilo koristno.</p>
               <p>Tretje. Da poskušamo videti in ugotoviti, kako se bo državni zbor, kako se bo vlada,
               kako se bo slovenska država pripravila, da tudi po odločitvi, da se ratificira
               pogodba za ustavo Evrope, zagotovi da bodo državljanke in državljani v njej le nekaj
               več obveščeni, kot so danes.</p>
               <p>Četrto. Ne najmanj pomembno in tukaj mislim, da je gospa Tina Bitenc dala zelo jasna
               opozorila, morda so nasledki ali pa posledice še večje, kot jih je sama direktno
               želela povedati, ne, da jih ne bi vedela, kaj vse čaka državni zbor ob in po
               ratifikaciji, da bi dejansko 
               uresničil obveznosti, ki jih bo imel in interese, ker gre za oboje in nikoli se eno
               od drugega po mojem ne da ločevati, kdor bo poudarjal samo obveznosti bo dal napačno,
               ker smo se zavestno tudi z lastnimi interesi za to odločili, in kdor bo poudarjal in
               uveljavil samo interese bo kdaj razočaran, ker jih bo moral seveda, da bi do rešitve
               prišlo zelo pogosto usklajevati tudi z interesi Evrope, kot celote in ostalih 24-ih
               držav, s katerimi skupaj Evropo predstavljamo.</p>
               <p>To je bil moj namen, ko sem to predlagal in mislim, da je koristno, da smo to
               opravili. Da, ne bi zavlačeval, najkrajše povem samo naslednje. Pogodba je nastajala,
               bilo je predstavljeno kar nekaj let, posebej temeljito dve in več let, pri njej smo
               sodelovali deloma tudi v državnem zboru, morda ne dovolj, ampak smo, posebej je
               sodelovala vlada, sodelovali smo tudi preko predstavnikov v konvenciji za prihodnost
               Evrope in nekaj temeljnih pogledov o tem, kakšne so vsebinske rešitve, katere so
               boljše ali slabše so bile oblikovane z naše strani. Predvsem je pa prav najbrž ob tem
               povedati, da nam je tudi kot državni pristopnici bilo omogočeno sodelovanje pri
               oblikovanju in da je najbrž zasluga ali pa rezultat politike, ki jo je Slovenija od
               leta 1990 naprej posebej po samostojnosti vodila, da smo izpolnjeni pogoje, da smo
               med države pristopnice lahko prišli, ker sicer bi bili tudi pri oblikovanju ustave za
               Evropo v popolnoma drugačnem položaju, lahko bi jo sprejemali ali ne, sedaj pa le
               imamo in je dobro, da imamo občutek, da smo v nekaterih elementih imeli možnost pri
               njej sodelovati in jo soustvarjati posebej, če štejemo še končne faze odločanja tudi
               to nedavno v evropskem parlamentu v prid čemer že popolnoma enakopravno glede na
               velikost in število članov, ki v parlamentu evropskem imamo, sodelujemo.</p>
               <p>Naj kot naslednje povem, da se mi zdi, da je ta odločitev za razpravo pomembna, da
               poudarimo, da gre za odločanje o vprašanju ustavno-pravne narave in ne samo, zaradi
               formalne dvotretjinske večine, ki je za to potrebno, ampak po mojem razumevanju tudi
               zaradi posledic. Tako ali drugače jaz razumem, da seveda mi evropsko ustavo z
               ratifikacijo in z njeno uveljavitvijo, ko bo ratificirano v vseh 25-ih državah
               prevzemamo v celoti tudi kot našo ustavo in na ta način moramo razumeti, prihajalo bo
               kdaj pa kdaj lahko do konfliktov in vprašanj, kaj, kako, ampak to je bi rekel tudi
               naša ustava tako, kot je prvenstveno tudi slovenska ustava naša, jaz mislim, da ne bi
               bilo prav iskati predvsem konflikte razen, če bodo res pomembni, ampak zagotoviti, da
               ob upoštevanju obeh zagotavljalo interese Slovenije, slovenskih državljanov in
               državljank in naš položaj v Evropi.</p>
               <p>Kot naslednje bi rad povedal, da so v njej mnoga vprašanja, ki se mi zdijo tudi za
               slovensko ureditev in za naš položaj v Evropi zelo pomembna, jaz jih ne bi našteval,
               da ne bi, bi rekel, si domišljal, da znam sam po sicer branju, ampak enkratnem
               temeljitem pa drugem bolj na pol, povedati, da vem, kaj so vse bistvene stvari, zato
               so bili tudi vsi uvodi bi rekel še kako dobrodošli, ker vsak od teh obogati neko novo
               spoznanje, ampak kljub temu bi povedal, da je za nas kot parlamentarce le pomembno,
               da je Evropa bolj kot do sedaj postala Evropa državljanov, da smo takoimenovani
               demokratični deficit deloma z to, da bomo deloma z to ustavo začeli nadomeščati, da
               je okrepljena  vloga
               evropskega parlamenta, kljub temu, da še ni pravi parlament v vseh svojih
               pristojnostih in vsej svoji vlogi. Da je prek evropskega parlamenta okrepljena vloga
               predvsem tudi državljank in državljanov do odločanja v evropskem parlamentu in da je
               tudi slovenskemu parlamentu, če bo znal vse priložnosti uporabiti in izrabiti,
               povečana moč in vloga vis a vis vlade in, jaz sem ves čas govoril, na nek način tudi
               vis a vis evropskega parlamenta, vsaj s sprejemanjem programa ali pa z vključevanjem
               evropskih parlamentarcev v naše delo.</p>
               <p>In čisto na koncu, mislim, da bi se morali, gospod predsednik, na nek način zavezati
               v formalnem ali tudi manj formalnem smislu, da čim prej oblikujemo razmisleke, kaj po
               ratifikaciji - ker jaz v njo ne dvomim - ustave za Evropo storiti doma, da bi v
               zakonodajno-pravnem <stage>(tu mislim na zakon o sodelovanju med parlamentom in vlado)</stage>,
               posebej z vidika obeh protokolov in vpliva na odločitve našega državnega zbora ali
               evropski parlament odločal o vprašanjih, ki so v njegovi pristojnosti, ali jih morda
               v nekem primeru želi preseči - tega dela mi nimamo, vsaj kolikor imam jaz v spominu,
               sploh urejenega v zakonodaji -, da o teh stvareh začnemo razmišljati, da bi se res
               čim bolj pripravili na to, da postajamo čim bolj uspešni, v svojem interesu in
               skupnem interesu Evrope, člani Evropske unije. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Potrču. No, glede zadnje pripombe moram reči, da v dosedanji spremembi
               poslovnika še nismo upoštevali novosti, ki bodo resnično nastale z uveljavitvijo te
               pogodbe, to se pravi, najprej koncem leta 2006. Do takrat bo verjetno treba
               premisliti, kako bomo v državnem zboru, nacionalnem parlamentu obravnavali zadeve, ki
               jih bomo dobili neposredno, ne prek vlade, iz Evropske unije. To so vprašanja, na
               katera se bo treba pripraviti tudi, kot ste rekli, z ustrezno zakonodajo oziroma
               spremembo poslovnika.</p>
               <p>Naslednji je gospod Jerovšek. Prosim.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Pridružujem se mnenju, da je ta posvet koristen, da so
               bile dane zelo dobre iztočnice. Sam pa sem se vključil v debato zaradi tega, ker se
               mi zdi, da sem v odgovoru gospoda Cerarja, ki ga žal ni več tukaj, na vprašanje
               gospoda Baroviča zaznal neko previdno spodbujanje referendumskih zahtev in
               pričakovanj, verjetno v naknadnem zakonodajnem referendumu. To se mi zdi seveda
               popolnoma v redu in legitimno, čeprav se mi zdi, da nekoliko odstopa od siceršnjih
               pojasnjevanj pravnih zadev gospoda Cerarja. Vendar pa se s tem kot politik ne morem
               strinjati zaradi tega, ker se mi zdi, da se s slovenskega stališča ne strinjam z
               njegovimi lepo zavitimi pričakovanji po možni pozitivni spremembi evropske ustavne
               pogodbe v korist Slovenije in malih držav v primeru njene neratifikacije v sedanjem
               postopku teh 25-ih. Namreč, to tiho pričakovanje, da je možno ustavno pogodbo
               izboljšati, vidim iz njegovega, češ, če bo padla, potem bo prišlo do nadaljnjih
               pogajanj pa ponovnega cikla. In mislim, da je treba tu reči ali pa se zediniti s tem,
               da verjetno s stališča Slovenije ni možno pričakovati boljše ustavne pogodbe. Mi vemo
               za silno ostra in trda prizadevanja velikih držav po drugačnih rešitvah. In ravno
               nekatere največje države so se prve opredelile za referendum, verjetno tudi s tihim
               kalkuliranjem, da če bo treba, da uporabijo ta argument in zavrejo to ustavno
               pogodbo. In zaradi tega sem skoraj trdno prepričan, da bi takšen razvoj dogodkov bil
               za Slovenijo neugoden. Na predvčerajšnjem zasedanju odbora za zunanjo politiko, kjer
               smo kot matično delovno telo pospremili ta predlog ratifikacije v državnem zboru, je
               bilo večkrat poudarjeno,  da
               je ta pogodba, če bo prišlo do realizacije, za Slovenijo ugodnejša kot pogodba iz
               Nice. Zaradi tega ima Slovenija političen in praktičen interes, da je pogodba
               ratificirana, in zaradi tega je tudi to pravilna taktika, da gremo v hitro
               ratifikacijo, da širimo to pozitivno mnenje po Evropi, da mi prispevamo nekaj k temu,
               ker vemo, da bo to pogodbo zelo težko ratificirati v vseh državah. In če se bodo zdaj
               začele podstavljati cokle v teh državah, kjer vidimo svoj političen interes in
               interes po tem, da bo Slovenija sopredsedovala v tem primeru kot ena od treh držav
               Evropski uniji, ampak ne kot posameznica, kar je za nas neugodno, potem mislim, da
               mi, ki se s politiko ukvarjamo, si moramo prizadevati za to, da vlečemo iz tega
               slovenske koristi, da delujemo v tej smeri. Seveda se zavedam, da se lahko ta
               naknadni referendum tudi zgodi, vendar pa bodimo toliko, da povemo, kaj v tem
               primeru, ali gremo v pravo smer Slovenci s tem ali ne gremo v pravo smer, z vidika
               lastnih interesov in slovenskih koristi.</p>
               <p>Zaradi tega mislim, no, še enkrat, da je že dobro, da čim večkrat sedimo, ampak ne
               zaradi tega, ker je zdaj ta postopek zaradi uresničevanja slovenskih koristi
               prehiter, pač pa zaradi tega, da dejansko slovenske državljane prepričamo, da je tu
               rešitev, ki je za Slovence dobra, in da bi vsako odlaganje te rešitve pomenilo slabši
               izkoristek ali pa slabše rezultate za Slovenijo. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Jerovšku. Besedo ima gospod Juri.</p>
            </sp>
            <sp who="SDT4:JuriAurelio">

               <speaker>AURELIO JURI:</speaker>

               <p>Hvala, predsednik. No, sam trdim, seveda, da je evropska ustava koristna ne samo za
               slovenski narod, ampak za vse državljanke in državljane Republike Slovenije, zlati če
               se zavedamo svoje majhnosti v kontekstu združene Evrope in se zavedamo vloge, ki bi
               jo naj združena Evropa odigrala na svetovni strateški šahovnici. Ampak o tem morda
               takrat kaj več, ko bomo ratifikacijo opravljali.</p>
               <p>Sam sem se želel odzvati na bombico, ki jo je navrgel danes kolega Grims z
               vprašanjem, ki bo na dnevnem redu naše komisije prej ko slej, glede imunitete. In bi
               tu konkretno pozval oziroma vprašal pravno stroko, ki se bo na to soočanje mnenj
               okrog restriktivnega pristopa do poslanske imunitete ali ne poglobila v nadaljevanju
               naše zgodbe, ko bomo imeli konkretno to vprašanje na tej mizi. Vendar pa bi vprašal,
               ali  restriktivnejši pristop k
               urejanju vprašanja poslanske imunitete vis a vis določil, ki jih ima evropska ustava,
               je možen ali ni. Sam vidim to vprašanje v tej dimenziji: prvo, govorimo o človekovih
               pravicah in govorimo o privilegijih. Smatram, da je poslanska imuniteta ali
               kakršnakoli imuniteta nadstandardna človekova pravica, iz tega naslova privilegirana
               pravica ali, če hočemo, ne sodi v kategorijo pozitivne diskriminacije, ki jo
               uporabljamo pri varovanju narodnih in drugih manjšin. Torej, gre za neko pravico, ki
               jo dobi funkcionar, da opravlja svoje delo, ki je tako ali drugače urejena. Mislim,
               da je evropska ustava, ustavna pogodba okvir, znotraj katerega ni nujno uniformirati
               vsega sistema, ampak ko gre za določene pristope do vprašanja privilegiranih
               državljanov, seveda mislim, da članice Evropske unije imajo pravice tudi posegati
               drugače.</p>
               <p>Torej, konkretno vprašanje: Ali bi se morali striktno držati določil evropske
               ustavne pogodbe, ko bomo urejali poslansko imuniteto, ali lahko pristopimo k temu
               bolj restriktivno in celo imuniteto ukinemo? Zelo konkretno vprašanje. Verjamem, da
               se bo na to odzvala tudi širša ustavnopravna stroka, ampak bi bilo dobro že danes
               vedeti, da nas ne bodo zagovorniki zelo širokogrudne poslanske imunitete, celo
               povečanja te pravice napram sedanji ureditvi, prepričevali, da si tega ne smemo
               privoščiti, kajti v evropski ustavi je zapisano drugače. Hvala. <stage>/Oglašanje iz
               ozadja./</stage></p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Ali lahko proceduralno?</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Ja, izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Ne glede na to, da gre za mojega neposrednega kolega iz poslanske skupine, predlagam,
               da se proceduralno dogovorimo, da to ni danes tema. Ker v nasprotnem primeru se bomo
               začeli o tem pogovarjati in<gap n="..."/></p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Se bomo odmaknili od<gap n="..."/></p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Se bomo odmaknili od širših vprašanj in ne bo časa za resno razpravo o tem vprašanju.
               In samo en stavek, ki je preko tega, kar predlagam: ustava imunitete poslank in
               poslancev v parlamentih držav sploh ne ureja.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>No, sam tudi menim, da se ne bi sedaj spuščali v to. Pustimo to temo za 16. februar,
               seja je že sklicana, in gotovo bomo te stvari takrat dodobra obravnavali.</p>
               <p>Naslednji je gospod Petan. Prosim.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo, gospod predsednik. Torej, tudi meni se zdi ta današnja predstavitev
               zelo dobra in kvalitetna.</p>
               <p>Dejstvo je, da smo člani Evropske unije, prav gotovo pa nismo člani Evropske unije
               zato, da bi se lahko, ne vem, pred tistimi sosedi, ki še niso člani, hvalili, da smo
               pač člani, in to je tudi vse, kar bi od tega imeli, zaradi tega verjetno v Evropsko
               unijo ne bi bilo treba iti, samo zaradi prestiža, ampak predvsem zaradi koristi, ki
               jih pač Slovenija kot država in Slovenci kot državljani lahko imamo od vključitve -
               lahko imamo, je poudarek -, seveda, če bomo to znali pravilno izkoristiti. Enako bi
               morali tudi razmišljati pri vseh naslednjih korakih, iskati svojo priložnost, svoje
               koristi v tej veliki skupnosti. Že če samo gledamo kot tržišče, ki je tolikokrat,
               dvestokrat večje od našega in kakšna priložnost je to. In v tem kontekstu jaz tudi
               gledam sprejetje te ustave kot enega od teh možnih korakov. Se pravi, v delu in
               bivanju v tej širši skupnosti je treba iskati vedno koristi.</p>
               <p>Pri tem je treba tudi strateško včasih  opredeliti kakšni koraki so potrebni, kakšni so boljši v tem smislu in
               jaz se tudi pridružujem tem, ki menimo, da kakršnakoli pogajanja, kakršnakoli
               razmišljanja o drugačni obliki ustave, če ta ne bo sprejeta, je za Slovenijo in pa
               predvsem za manjše narode lahko slabša. Vemo kakšne muke so bile pri sprejemanju tega
               teksta, kaj so želele nekatere večje države in kakršnekoli iluzije, da če ta tekst ne
               bo sprejet in da bi prišlo do kakršnihkoli nadaljnjih korakov pri iskanju drugačne
               vsebine, jaz sem prepričan, da in delim tudi to mnenje nekaterih, da nimamo manjši
               narodi kaj za pričakovati v tej veliki celoti in zato se mi zdi pomembno, da damo s
               sprejetjem tega teksta nek signal tudi v Evropo, da je ta tekst sprejemljiv in da
               verjetno potem tudi drugi temu sledijo. Zdi se mi pa seveda tudi prav, da je bil
               danes tudi takšen posvet organiziran, če bo verjetno še kakšen pa verjetno tudi
               razprava v državnem zboru na plenarni seji, bo to seveda pozitivno. Strinjam se tudi
               da res je, da marsikdo v Sloveniji tudi ne pozna vseh teh vsebin, ampak moramo tudi
               priznati, da tudi slovenski tekst, mislim tekst slovenske ustave kljub temu da ga že
               imamo toliko let <gap n="..."/><stage>/nerazumljivo./</stage>. tudi vsi ne poznajo zato, ker jih tudi enostavno
               mogoče ne zanimajo podrobnosti, pozna mogoče tiste osnovne vsebine, osnovne prijeme,
               če pa seveda bomo mi naredili še kakšne korake, da bomo še mogoče še bolj približali
               ta zelo obširni in težak tekst, to je treba priznati, da je težak tekst, pa verjetno
               ne bo nič narobe in imamo to priložnost, da bomo to naredili, tako da menim, da
               nikoli ne bomo mogli vse ljudi seznaniti z vsako vsebino tako z ustavno kot kakšnega
               zakona ali česarkoli drugega, tako da zaradi tega zavirati ali pa odlašati sprejetje
               tega teksta, verjetno ne bi bilo niti produktivno niti od tega ne bi nič dobili, ker
               tisti, ki jih je ta tekst zanimal so si ga že pridobili, tisti, ki pa nimajo toliko
               interesa bodo si pa verjetno takrat, ko bodo trčili ob kakšen problem pa bo to
               potrebno, pa se bodo takrat s tem seznanili ali pa če bomo na vse zadnje tudi našli
               kakšno primerno priložnost in takšen način pristopa, da jih bomo prepričali, da bi
               bilo dobro, če bi še pa tudi to si mogoče bližje pogledali pa verjetno tudi ne bo nič
               narobe in to je seveda tudi naša naloga v naprej in tudi v tem kontekstu vidim to
               današnjo predstavitev in tudi sprejemanje te ustave, ker s tem, ko bomo sprejeli ta
               tekst bomo naredili šele prvi korak, vse ostalo pride šele kasneje in dela bo seveda
               še veliko. S tem delo ne bo zaključeno, tako si jaz tudi to zamišljam in tako tudi
               vem, da si ostali zamišljate, da bo pa to seveda težko delo in se ne da opraviti kar
               čez noč, še najmanj pa na silo, to mora priti samo od sebe, spontano in v delo in pa
               ob tem, ko bo treba nekako spoštovati te principe, ki so tu sprejeti in jaz sem
               popolnoma prepričan, da tudi v slovenski ustavi imamo v glavnem te principe tudi
               zajete osnovne principe demokratičnosti in delovanja neke demokratične
               <gap n="..."/><stage>/nerazumljivo./</stage><gap n=".."/> držav, tako da nekega razkoraka ne more biti, seveda s tako
               izčrpnim tekstom je seveda naša konstantna naloga, da bomo seveda tudi naše
               državljane skušali seznanjati in pa jih tudi izobraževati pa tudi sami sebe. Hvala
               lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Petanu. Seznam prijavljenih poslancev je izčrpan. Želi še kdo od
               poslancev? Ja, prosim.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p><gap n="..."/> čisto kratko, namreč v svojem nastopu se sploh nisem dotaknil tega vprašanja
               bonitete, čeprav je bilo že odprto in se strinjam, podpiram gospoda Potrča, da zaradi
               višjih interesov to ni
               potrebno, seveda pa vem, da je gospod Potrč tak politični lisjak, da se je ob nastopu
               gospoda Jurija ustrašil, da bi žarometi tudi na to področje evropske ustave bili
               usmerjeni in da bi mu to lahko izbilo adut za politični populizem, ki ga uspešno
               zganja zadnji mesec. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p><gap n="..."/><stage>/Oglašanje iz klopi./</stage><gap n=".."/> no, jaz mislim, da ni potrebno, ampak vsekakor prosim ne
               izzivat replik.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Jaz sem pričakoval, da boste gospodu Jerovšku le rekli, da naj tega ne
               počne. Če nimate te korajže dajte voditi sejo tako kot se spodobi.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>No, gospod Potrč, malo ste me prehiteli, malo pa potencirate, to le ni bil tako
               strahoten napad, da bi se moralo rušiti. Še gospod Igličar je prosil za besedo.
               Prosim.</p>
            </sp>
            <sp who="SDT4:IgličarAlbin">

               <speaker>DR. ALBIN IGLIČAR:</speaker>

               <p>Hvala lepa. Jaz bi rad samo ilustriral to problematiko seznanjenosti državljanov s
               to ustavo oziroma ilustriral razpravo gospoda Petana. Namreč, iluzorno je
               pričakovati, da bi res zdaj vsi državljani poznali ustavo. Splošne ugotovitve o
               razdelitvi ljudi za politiko in tudi pravne akte je v vseh državah pa naj gre za
               Francijo, Avstrijo, Anglijo ali pa Slovenijo, vendarle takšno, da 20% populacije je
               tako imenovana aktivna politična populacija in ta je seznanjena v osnovi s temi
               osnovnimi akti, ta se zaveda tako pravic kot dolžnosti, medtem ko tista tako
               imenovana srednje politično aktivna populacija po teh raziskavah zajema okrog 50%
               ljudi, to so pa ljudje, ki se dejansko aktivirajo takrat kadar so prizadete kakšne
               njihove, neposredno njihove pravice in potem je 30% tako imenovanega politično
               neaktivnega stratuma ljudi, ki se ne vključujejo v javno življenje, ljudje, ki jim je
               pravzaprav, včasih smo rekli, vse ravno do Kosova, vseeno ali se gre za njihove
               pravice ali dolžnosti. Tako, da v tem smislu je verjetno ta informiranost vsaj za
               tistih 20% aktivne populacije tudi v Sloveniji dosežena, ostalo pa verjetno tekom
               dogodkov oziroma sprejema ustave in njenega uveljavljanja. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala tudi vam. Še kdo? Če ni več prijavljenih s tem zaključujem posvet ustavne
               komisije na temo ustavna pogodbe. Hvala lepa za udeležbo.</p>
               <stage type="time">(Seja je bila končana dne 21. januarja 2005 ob 10.56 uri)</stage>
            </sp>
         </div>
      </body>
   </text>
</TEI>
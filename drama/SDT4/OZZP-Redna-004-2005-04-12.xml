<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZZP-Redna-004-2005-04-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">75FDFDBFB1C0581EC1256FCF00476AEB</idno>
               <idno type="custom" subtype="day">0E55AF5425AF8B39C1256FE200305115</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=0E55AF5425AF8B39C1256FE200305115</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZP-Redna-004-2005-04-12.OZZP" n="004">
               <name>Redna</name>
               <date when="2005-04-12"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZP-Redna-004-2005-04-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZP-Redna-004-2005-04-12.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZUNANJO POLITIKO</stage>
            <stage type="session">4. seja</stage>
            <stage type="date">(12. april 2005)</stage>
            <stage type="chairman">Sejo je vodil Jožef Jerovšek, predsednik odbora.</stage>
            <stage type="time">Seja se je pričela ob 13.00 uri. </stage>


            <sp xml:id="SDT4-OZZP-Redna-004-2005-04-12.sp1">

               <speaker>PREDSEDNIK JOŽEF JEROVŠEK:</speaker>

               <p>Spoštovani! Pričanjem 4. sejo odbora za zunanjo politiko.</p>
               <p>Najprej bi vas obvestil glede opravičil in zamenjav poslancev. Opravičili so se
               gospod kolega Samo Bevk, Stanislav Brenčič, mag. Franc Žnidaršič in Maria Pozsonec.
               Mag. Branka Grimsa na začetku seje zamenjuje kolega Marinič, kolega Jožeta Horvata,
               našega podpredsednika, pa Franc Capuder.</p>
               <p>Obveščam vas, da so bili na sejo povabljeni predstavniki vlade Republike Slovenije
               in predstavniki predsednik Republike Slovenije. Posebej pozdravljam ministra za
               zunanje zadeve dr. Dimitrija Rupla in tudi predstavnike medijev.</p>
               <p>Prehajamo na določitev dnevnega reda seje odbora. S sklicem seje 29.3.2005 ste
               prejeli predlog dnevnega reda seje odbora. 8.4.2005 ste prejeli predlog za umik točke
               7 dnevnega reda, 11.4.2005 pa ste prejeli predlog za razširitev dnevnega reda seje s
               točkami 1a, 5a, 6a, 6b in 7a, ki bo postala točka 7. Ali kdo temu predlogu
               nasprotuje? Ne vidim nasprotovanja, zato je dnevni red seje določen, kot je bil
               predlagan s sklicem in širitvijo.</p>
               <p>Prehajamo na <title>1. TOČKO DNEVNEGA REDA - VPRAŠANJA IN POBUDE. </title>
               </p>
               <p>Besedo dajem poslankam in poslancem. Kolega Juri se je prvi priglasil, potem bom pa
               tudi sam postavil vprašanje. Izvolite, kolega Juri.</p>
            </sp>
            <sp xml:id="SDT4-OZZP-Redna-004-2005-04-12.sp2">

               <speaker>AURELIO JURI:</speaker>

               <p>Hvala, predsednik. Gospod minister, samo eno kratko vprašanje v zvezi z neprijaznimi
               izjavami, ki jih je dal minister Gaspari, italijanski minister, na račun predsednika
               republike Drnovška, ki bi naj izjavil nekaj neprijetnega za italijansko stran v zvezi
               s filmom Srce v breznu. Mislim, da je minister italijanske vlade, ne da bi preveril
               resničnost izjav našega predsednika republike, ki je bil takrat na srečanju s
               predsednikom Republike Hrvaške, posegel s tako ostrimi ocenami ravnanja dveh
               predsednikov republik, da to ne bi smelo ostati brez odziva s strani našega zunanjega
               ministra, zlasti ob pripravah na obisk ministra za zunanje zadeve Finija. Hvala.</p>
            </sp>
            <sp xml:id="SDT4-OZZP-Redna-004-2005-04-12.sp3">

               <speaker>PREDSEDNIK JOŽEF JEROVŠEK:</speaker>

               <p>Gospod minister, izvolite.</p>
            </sp>
            <sp xml:id="SDT4-OZZP-Redna-004-2005-04-12.sp4">

               <speaker>DR. DIMITRIJ RUPEL:</speaker>

               <p>Najprej se bom opravičil gospodu poslancu, ker meni izjave ministra Gasparija - to
               mislite italijanskega ministra Gasparija? - niso znane oziroma jih ne poznam v
               podrobnosti. Kot so me seznanili, je urad predsednika republike že sporočil
               italijanski strani, da tako rečem, čisto natančno besedilo ali pa čisto natančno
               sporočilo, vsebino tega, kar je predsednik republike v resnici rekel. Jaz si ne bi
               zdaj drznil iti globlje v to problematiko, ker jo premalo poznam.</p>
               <p>Kar se pa tiče obiska zunanjega ministra, pa zaenkrat še nimamo nobenega dokončnega
               datuma in priprave še ne tečejo, tako da je težko govoriti o čemerkoli v kontekstu
               obiska zunanjega ministra Italije, ker tega konteksta v tem trenutku ni.</p>
            </sp>
            <sp xml:id="SDT4-OZZP-Redna-004-2005-04-12.sp5">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Če dovolite... A, dodatno vprašanje? Izvolite.</p>
            </sp>
            <sp xml:id="SDT4-OZZP-Redna-004-2005-04-12.sp6">

               <speaker>AURELIO JURI:</speaker>

               <p>Ja, čisto kratek dodatek. Tu gre seveda tudi za vprašanje bontona, ali lahko minister
               za telekomunikacije tako ostro naslovi predsednika republike. In v tem smislu,
               mislim, da bi morali tudi na zunanjem ministrstvu in vladi poleg urada predsednika
               republike, ki se, mislim, nima kaj opravičevati do ministra Gasparija, odreagira.
               Samo toliko v opozorilo. Hvala.</p>
            </sp>
            <sp xml:id="SDT4-OZZP-Redna-004-2005-04-12.sp7">

               <speaker>PREDSEDNIK JOŽEF JEROVŠEK:</speaker>

               <p>Imate kaj dodatno?</p>
            </sp>
            <sp xml:id="SDT4-OZZP-Redna-004-2005-04-12.sp8">

               <speaker>DR. DIMITRIJ RUPEL:</speaker>

               <p>Mi boste verjeli, da se osredotočam predvsem na izjave zunanjih ministrov, ne toliko
               na izjave vseh drugih ministrov. Vendar se strinjam z vami, da v mednarodnih odnosih
               in v, da tako rečem, komunikacijah na taki ravni je potrebna določena mera
               spodobnosti; če je ni, je to slabo znamenje za tistega, ki je ne premore. Če pa je
               kaj zelo resnega, pa vas seveda prosim za podrobnejšo informacijo in bom potem
               reagiral. Hvala lepa.</p>
            </sp>
            <sp xml:id="SDT4-OZZP-Redna-004-2005-04-12.sp9">

               <speaker>PREDSEDNIK JOŽEF JEROVŠEK:</speaker>

               <p>Sam bi postavil naslednje vprašanje. Gospod minister, sam sem sicer bil odsoten
               pretekli teden na konferenci interparlamentarne unije, zaradi tega sem morda tudi kaj
               zamudil. Vendar, ker sem pa v sobotni prilogi Dela opazil žolčni napad <stage type="mag"/>(Nadaljevanje) tudi na vas v zvezi z vašim
               obiskom pretekli teden v Srbiji in Črni gori, me zanima, ali je - sam ne vidim nič
               spornega v teh izjavah -, ali je v odnosu slovenskega stališča do Srbije in Črne gore
               ter njihovega vključevanja v Evropsko unijo prišlo do kakršnihkoli sprememb. Namreč,
               mislim, da je pomembno, da pred slovensko javnostjo pojasnimo stališča in
               nesporazume. Saj tu so tudi napačna stališča, da se niste odzvali ali pa obiskali
               Rusije, kar ni res, vendar me zanima, ali je res kakršnakoli sprememba ali karkoli na
               tem področju. Namreč, ta naslov "Je Rupel koga kaj vprašal", jaz nisem opazil
               sprememb, ki smo jih tudi določili v tem odboru, da bi slovenska diplomacija
               zastopala kakršnakoli drugačna stališča. Izvolite.</p>
            </sp>
            <sp xml:id="SDT4-OZZP-Redna-004-2005-04-12.sp10">

               <speaker>DR. DIMITRIJ RUPEL:</speaker>

               <p>Torej, ne bi rad uvedel kakšne prakse, da bi na sestankih tako pomembnega odbora, kot
               je odbor za zunanjo politiko, trosili čas za odgovore na komentarje nekaterih člankov
               ali, kaj vem, šaljivih spisov.</p>
               <p>Kar zadeva moje mandate, kar zadeva moja naročila, kar zadeva politiko ministra za
               zunanje zadeve, naj rečem, da je ta politika usklajena v vladi in je usklajena v tem
               odboru in je usklajena v parlamentu. In v kolikor bi prišlo do kakršnekoli spremembe,
               bi bilo to eno prvih mest, kjer bi bilo v zvezi s tem predmet ali pa ne predmet,
               ampak mesto pogovora. Nobenih sprememb ni. Kar zadeva Srbijo in Črno goro, Slovenija
               misli, da je dogovor med tema dvema skupnostma njuna stvar. Slovenija ponavlja
               stvari, ki so že znane, da bo Slovenija spoštovala kakršenkoli dogovor med tema dvema
               skupnostma, v okviru seveda evropske politike, ki je tudi znana. Kot veste, je ravno
               visoki predstavnik Evropske unije Javier Solana reševal zaplete med Srbijo in Črno
               goro pred leti in iz tega reševanja izhajajo tudi nekateri sklepi in nekateri modeli
               reševanja. Da je temu tako in da Slovenija ravna v skladu s tem, je razvidno iz naših
               poročil. Če je potrebno, lahko tudi podrobneje o tem govorim. Ravno pred kratkim je
               Javier Solana še enkrat posegel v reševanje zapletov med skupnostma Srbijo in Črno
               goro oziroma obema deloma te državne skupnosti, na ta način, da je bil priča
               podaljšanja mandatov poslancev skupnega parlamenta, kar bo olajšalo nekatere
               operacije v prihodnosti. Slovenija se s tem strinja, Slovenija to isto politiko
               zastopa. Slovenijo veseli, da se v Srbiji in Črni gori nekako v zadnjem času krepi
               demokratična politika - to smo videli tudi ob obisku predsednika Srbije Tadića pri
               nas. To sem sam ugotovil v svojih pogovorih v Beogradu in v Podgorici in v bistvu
               tistemu, kar sem javno rekel in kar je zapisano ter kar je potrjeno, nimam kaj
               posebnega dodajati. Hvala lepa.</p>
            </sp>
            <sp xml:id="SDT4-OZZP-Redna-004-2005-04-12.sp11">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. So še vprašanja? Kolega Školč bi rad postavil vprašanje.</p>
            </sp>
            <sp xml:id="SDT4-OZZP-Redna-004-2005-04-12.sp12">

               <speaker>JOŽEF ŠKOLČ:</speaker>

               <p>Hvala lepa. Gospod minister, v razpravi ob priliki, ko je Slovenija prevzemala
               predsedovanje OVSE, je bilo znanih že nekaj težav v zvezi s financiranjem <stage type="mag"/>(Nadaljevanje) te organizacije. Mi smo takrat tu
               postavili vprašanje, kako predvidevate, da se bo to razpletlo. Takrat ste rekli, da
               naj nas to pretirano ne skrbi, da je to pravzaprav tako rekoč dogovorjeno. Zdaj
               seveda jaz lahko referiram, kot vi pravite, samo na šaljive prispevke v medijih,
               ampak iz tega sledi, da temu ni čisto tako. /Oglašanje iz ozadja./ Ja, prej ste bili
               pač vprašani po določenih reakcijah, ki sledijo na informacije v časopisih, in ste
               jih označili kot šaljive prispevke. Za nas, ki pač spremljamo te različne stvari prek
               medijev, je to eden od verodostojnih virov informiranja. Zato vas sprašujem, kako
               ocenjujete zdaj to finančno situacijo organizacije? Kaj boste storili, da se te
               stvari razpletejo, in ali še vztrajate na tisti začetni oceni, da to ni omembe vreden
               problem.</p>
            </sp>
            <sp xml:id="SDT4-OZZP-Redna-004-2005-04-12.sp13">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Preden dam besedo gospodu ministru, bi samo to rekel. Seveda bom dal
               besedo ministru, da odgovori na vaše vprašanje, kolega Školč. Bi pa druge člane
               odbora opozoril, da imamo takoj po tej točki točko 1a, poročilo o dejavnosti v zvezi
               OVSE in da se bo v zvezi s tem lahko razvila razprava o odprtih izzivih znotraj OVSE.
               Tako da če ima kdo tu vprašanja, bi spadala pod ta vsebinski sklop. Sedaj pa dajem
               besedo gospodu ministru, da odgovori na vprašanje kolega Školča.</p>
            </sp>
            <sp xml:id="SDT4-OZZP-Redna-004-2005-04-12.sp14">

               <speaker>DR. DIMITRIJ RUPEL:</speaker>

               <p>Ne bi rekel, da problemi financiranja niso omembe vredni problemi, in tudi ne
               verjamem, da sem se tako izrazil kadarkoli. Res pa je to, da sem bil optimističen v
               začetku predsedovanja in da je bil moj optimizem upravičen. No, jasno je, da je
               Slovenija podedovala nekatere probleme od prejšnjega predsedujočega oziroma od
               prejšnje predsedujoče države. Mi smo se trudili, da bi probleme rešili. K reševanju
               teh problemov, predvsem problema budžeta oziroma proračuna, smo povabili oziroma
               prosili za pomoč tudi nekatere pomembne države članice oziroma države udeleženke, kot
               se pravilno reče, v OVSE. In ta pomoč ni izostala, tako da lahko z veseljem poročam,
               da je 6. tega meseca v Moskvi prišlo do sporazuma med Rusko federacijo in Združenimi
               državami Amerike v zvezi z nekaterimi, da tako rečem, odprtimi vprašanji o posameznih
               dejavnostih OVSE in o pripravljenosti Ruske federacije, da prispeva v proračun OVSE.
               Moja informacija je, da so se dogovorili o tem, da bo po eni strani prišlo do
               razširitve programa delovanja OVSE v letošnjem letu, po drugi strani pa do zagotovila
               Ruske federacije, da bo letos financiranje potekalo v okviru pravil, ki so veljala za
               lansko leto, medtem ko se bomo o financiranju oziroma o stopnjah prispevkov za leto
               2006 pogovarjali v toku let 2005 in po možnosti vendar, da tako rečem, presegli
               tradicijo prejšnjega predsedovanja v tem smislu, da bomo do konca leta prišli do
               modela financiranja, ki bo omogočilo naslednji predsedujoči, se pravi Belgiji, da bo
               lahko svoje delo opravila še bolj uspešno, kot ga opravlja Slovenija, čeprav je to
               težko. Hvala.</p>
            </sp>
            <sp xml:id="SDT4-OZZP-Redna-004-2005-04-12.sp15">

               <speaker>PREDSEDNIK JOŽEF JEROVŠEK:</speaker>

               <p>Hvala lepa.</p>
            </sp>
            <sp xml:id="SDT4-OZZP-Redna-004-2005-04-12.sp16">

               <speaker>DR. DIMITRIJ RUPEL:</speaker>

               <p>Namreč, težko je biti še uspešnejši od Slovenije.</p>
            </sp>
            <sp xml:id="SDT4-OZZP-Redna-004-2005-04-12.sp17">

               <speaker>PREDSEDNIK JOŽEF JEROVŠEK:</speaker>

               <p>V okviru te 1. točke ne vidim več dodatnih priglasitev k vprašanjem, zato se
               zahvaljujem ministru za podane odgovore.</p>
               <p>Prehajamo na <title>1A TOČKO DNEVNEGA REDA - </title>
                  <stage type="mag"/>(Nadaljevanje) <title>POROČILO O DEJAVNOSTI PREDSEDUJOČEGA OVSE, MINISTRA ZA ZUNANJE ZADEVE REPUBLIKE
               SLOVENIJE DR. DIMITRIJA RUPLA V OBDOBJU MED JANUARJEM IN MARCEM 2005.</title>
               </p>
               <p>Kot veste, se je odbor na svoji 5. nujni seji lani decembra seznanil z informacijo o
               pripravah na slovensko predsedovanje OVSE. Takrat je odbor med drugim sprejel tudi
               sklep, da gre pri predsedovanju Republike Slovenije OVSE za državni projekt, v
               katerega mora biti aktivno vključen tudi državni zbor. Zato pričakuje, da ga bo
               ministrstvo za zunanje zadeve sproti obveščalo o stališčih Republike Slovenije o vseh
               aktivnostih, ki bodo potekale v času predsedovanja Republike Slovenije.</p>
               <p>Sedaj je o obdobju januar-marec pred vami poročilo in je ta današnja točka tudi
               priložnost za razpravo o odprtih vprašanjih in izzivih, s katerimi se, kot vsi dobro
               vemo, sooča OVSE, če omenim samo to blokado sprejema proračuna. Ob tem bi pa dejal,
               da imam občutek, da je v slovenski javnosti, pa tudi v slovenskih medijih izrazito
               nerazumevanje vloge predsedovanja Slovenije OVSE. Nekako sem začuden, da ta projekt,
               ki ga je podprla prejšnja vlada, ni deležen večje pozornosti ali pa tudi, da se v
               bistvu dejansko premalo gleda kot priložnost za afirmacijo slovenske politike. Moram
               reči, da sem z zadovoljstvom sledil prejšnji teden na filipinski televiziji, ko je
               kazalo ministra v eni od njegovih misij v okviru predsedovanja OVSE. Tako da po tej
               plati mislim, da to je priložnost, ki jo Slovenija izkorišča. Seveda bi pa prosil
               gospoda ministra, da predstavi to poročilo in da nam dejansko o teh odprtih problemih
               tudi posreduje svoje mnenje. Meni je žal, da še ni kolega Battellija, ki me je pred
               štirinajstimi dnevi prosil, da bi na nek način to obravnavali kot posebno točko, in
               je to pravzaprav tudi odziv na njegovo poročilo. Upam, da bo med tem časom prišel in
               da bomo dejansko poslanci izčrpno informirani o vseh dejavnostih in odprtih problemih
               te organizacije. Izvolite, gospod minister.</p>
            </sp>
            <sp xml:id="SDT4-OZZP-Redna-004-2005-04-12.sp18">

               <speaker>DR. DIMITRIJ RUPEL:</speaker>

               <p>Hvala lepa, gospod predsednik. No, vesel sem, da je en del razprave že za nami. Kar
               zadeva notranje probleme oziroma notranje preurejanje v OVSE, sem že od samega
               začetka trdil, da nas ne bi smelo zadrževati pri naših glavnih nalogah in pri
               opravljanju misije oziroma misij. Zelo lahko se je namreč prepustiti razpravljanju o
               notranjih problemih, pa govoriti o proračunu pa o tem, kako ni denarja pa kako se
               kregamo in tako naprej, medtem pa problemi, zaradi katerih je OVSE nastala, ostajajo
               nerešeni. Tako da sem zavestno poskušal - in moram reči, da so mi pri tem sledili
               moji sodelavci in tudi sekretariat oziroma generalni sekretar na Dunaju -, da smo
               želeli vprašanja notranje ureditve budžeta in tako naprej reševati neodvisno od
               drugih zadev, ki so na agendi. No, ta politika je nazadnje po mojem obrodila sadove.
               Kot sem že povedal, do rešitev prihaja v teh dneh, in to nas lahko veseli.</p>
               <p>Zdaj pa bi nekaj povedal o vsebini oziroma o delu v tem prvem četrtletju. O tem sem
               na vladi že poročal in mislim, da imate izvod tega poročila oziroma inventarja vseh
               teh reči, ki smo jih počeli, in z veseljem o tem govorim tudi pred tem odborom.</p>
               <p>Torej, OVSE je, prvič, organizacija, ki je, se mi zdi, precej zaslužna za nekatere
               radikalne spremembe, pozitivne spremembe v Evropi v zadnjih desetletjih. Če štejemo
               skupaj konferenco o varnosti in sodelovanju v Evropi in OVSE, stara je 30 let, 1.
               avgusta bomo praznovali 30. obletnico. V resnici OVSE, kljub temu, da so <stage type="mag"/> (Nadaljevanje): nekateri zgodovinski cilji
               doseženi, nadaljuje s svojo aktivnostjo. In, da tako rečem, skrbi za celo vrsto
               procesov v državah, denimo tistih, ki še niso članice niti Evropske unije niti
               severno atlantskega zavezništva. Skrbi za demokratičnost procesov, za urejenost
               procesov, skrbi za, če še enkrat ponovim, poleg te človeške ali pa človekove
               dimenzije, za reševanje posameznih ekonomskih problemov in predvsem posameznih
               varnostnih problemov na območju 55-ih držav. Mi imamo na tem območju 16 držav v
               katerih deluje 18 misij, ki zaposlujejo okrog 4 tisoč ljudi. Bodisi, da so to člani,
               ki so izvoljeni v državah članicah in prihajajo torej od drugod, ali pa so lokalna
               delovna sila. Skratka, gre za eno organizacijo, ki se ločuje, ki se loči, ki se
               razločuje od drugih organizacij za varnost, sodelovanje itn. Potem, da ima svoja
               misija na terenu, da je operativna, da deluje na terenu. In deloma seveda to delo na
               terenu zadeva tudi predsedujočo državo oziroma predsedujočega. Jaz bi, torej da na
               kratko o prvih treh mesecih letošnjega leta rekel naslednje. Je bila aktivnost, ki
               smo jo imeli, je bila precejšnja, tako na Dunaju kot v Ljubljani kot v ostalih
               prestolnicah OVSE. Začeli smo aktivno predsedovati, če smem temu tako reči, že v
               prvih dneh januarja z obiskom v Ukrajini. Spomnite se, da sem bil tam še pred
               inavguracijo novega predsednika Juščenka. In smo, da tako rečem, imeli informacije iz
               prve roke o tej tako imenovani oranžni revoluciji. Nadaljevali smo sredi meseca
               januarja na Kosovem. Potem smo nastopili na svetu severno atlantskega zavezništva v
               Bruslju, bil sem v Moskvi, v Beogradu, v Kazahstanu, Uzbekistanu, v Nemčiji, v
               Strarbourgu, kjer sem predstavil neke smernice oziroma temelje sodelovanja med svetom
               Evrope in OVSE. Seveda sem predstavljal naše delo in naše cilje in naše ambicije tudi
               na parlamentarni skupščini OVSE na Dunaju in potem tudi v Združenih državah Amerike,
               kjer sem bil na obisku pri zunanji ministrici oziroma državni sekretarki in pri šefu
               National Security Council, se pravi varnostnega sveta Združenih držav Amerike.
               Potovali smo v Moldavijo, v Ženevo, kjer smo govorili na komisiji za človekove
               pravice. Drugič sem bil na Kosovu konec marca, potem v Armeniji, Gruziji,
               Azajberdžanu in v Kirgizi.</p>
               <p>Najprej bi nekaj rekel o obiskih v Moskvi in v Washinghtonu, kjer kljub težavam, ki
               so bile omenjene na začetku, dajo velik pomen naši organizaciji. Gre samo za neke
               konceptualne razlike. Zdi se mi, da na zahodu bolj cenijo tisti del prizadevanj OVSE,
               ki se tičejo človekove dimenzije, se pravi demokracija, človekove pravice, kontrola
               volitev, monitoring volitev itn. Medtem ko v ruski federaciji in nekaterih drugih
               državah, predvsem članicam oziroma podpisnicam tistega pisma iz Astane in iz Moskve,
               dajo večji pomen ekonomski dimenziji in varnostni dimenziji in bi radi, da se OVSE
               več ukvarja recimo z vprašanjem zalog orožja, potem z vprašanjem varnosti glede
               nedovoljenih migracij, mejnih vprašanj itn. Jaz mislim, da smo prav storili, ko smo v
               začetku delovanja v OVSE letos poudarili, da je potrebno doseči neko novo ravnotežje
               med temi dimenzijami. Govorili smo o rebalansiranju, vzpostavitvi novega ravnotežja,
               se pravi med temi tremi dimenzijami. Govorili smo o reformi in govorili smo o
               ponovnem vzponu oziroma ponovnem zagonu organizacije, kot se nam je to zdelo
                  potrebno,<stage type="mag"/> (Nadaljevanje): tudi s pričo
               dogajanj denimo, kot smo jim priče v srednji Aziji, v vzhodni Evropi in raznih
               žariščih na mestih, kjer imamo opraviti z zamrznjenimi konflikti itn. Torej v
               Washinghtonu OVSE podpirajo in ji dajejo velik pomen. Kot rečeno, predvsem pri
               nekaterih procesih, ki smo jim priča v zadnjem času, recimo v Kirgiziji. Tam je po
               dogovoru med nami, Američani, Rusko federacijo in državo sprejemnico prišlo do
               nekakšne načelne opredelitve, naj bi OVSE tista organizacija, ki bo vodila aktivnosti
               v zvezi s pripravami na volitve. Kot veste, je tam prišlo nedavno tega do sklepa o,
               najprej o odstopu bivšega predsednika Kajva, potem o tem, da se ta odstop sprejme. Iz
               tega je sledila odločitev parlamenta o datumu volitev. Ta datum bo 10. julij letos. V
               spremljavi vsega tega je tudi dogovarjanje o tem, kako osvoboditi glavne kandidate za
               te volitve vseh mogočih predsodkov, vseh mogočih težav, ki so jih imeli v
               preteklosti. Predvsem tukaj mislim na kandidata Feliksa Kulova, ki je prišel v tej
               revoluciji, če jo tako imenujem, iz zapora in se je udeležil na ta način, da je
               omogočil ustvariti red in mir v Biškjaku, kar je gotovo zelo hvalevredno. Kot veste,
               je v Biškjaku še vedno v tem trenutku naš posebni odposlanec Lojze Peterle, ki je v
               stikih z vsemi oblastmi, avtoritetami, ljudmi v Kergizi. Se mi zdi, dosegel neko
               opaznost tega procesa v mednarodni javnosti, v medijih itn. in pomagal z nasveti in s
               komunikacijami ljudem, ki so se znašli na neki prelomnici. Torej, v veliki meri se v
               tem trenutku ukvarjamo s Kergizijo. Mimogrede naj rečem, da dogajanju in aktivnostim
               OVSE v Kergizi dajejo poudarek tudi v Evropski uniji. Dnevno smo bili v stiku z
               različnimi ministri za zunanje zadeve, predstavniki najpomembnejših držav, bodisi v
               regiji bodisi sicer in med drugim tudi za ponedeljek načrtujem obisk, še en obisk
               predsedujočega, predsedujoče države OVSE v Biškjaku, tako da bomo sedaj v kratkem
               času že drugič v Biškjaku. Vse pač z namenom, da poskušamo prispevati k stabilizaciji
               razmer in zagotoviti, da bo vse teklo do volitev kolikor je mogoče, v redu.</p>
               <p>Naj rečem, da je ena od naše aktivnosti, ki je zelo pomembna, povezana tudi z
               reformo OVSE. Za ta namen sem imenoval sedem člansko skupino vidnih osebnosti, ki
               predseduje veleposlanik, bivši zunanji minister Norveške Nut Volebeck. To je skupina
               izredno pomembnih diplomatov, strokovnjakov za vprašanja problematik OVSE. Ta naj bi
               do konca junija izdelala neko poročilo o tem kako si predstavljajo reformo OVSE. Jaz
               v tem trenutku težko napovem v katero smer bodo razmišljanja šla. Slišim, da so
               pogovori po eni strani zelo napeti po drugi strani pa zelo produktivni, tako da si
               vendarle obetam, da bo prišlo do predlogov, ki bodo v korist. OVSE ni edina <stage type="mag"/> (nadaljevanje) mednarodna organizacija, ki v tem
               trenutku, da tako rečem, sredi razmišljanja, sredi pogovorov o prihodnosti, o
               reorganizaciji in tako naprej. Navsezadnje se podobno dogaja v OZN, podobno se dogaja
               tudi v EU, da ne govorim o Natu. V EU, Natu in Organizaciji združenih narodov bomo
               najbrž še veliko govorili tukaj. Kar se OVSE tiče vsekakor potrebujemo nekatere
               spremembe, nekatere izboljšave, da bi lahko bilo odločanje v tej veliko organizaciji,
               ki šteje 55 članov bolj učinkovito. Mislim, da je že zadnjič, ko sem govoril o OVSE
               govoril o tem, da imamo opraviti z več žarišči, več zapleti na zemljevidu 55 držav.
               Poleg Kergizije, ki je neka nova stvar, seveda, imamo opraviti s Kosovim, imamo
               opraviti z zapletom oziroma z nerešenim problemom med Moldovo in Pridnjesterjem.
               Sodim, da bo ta zaplet morda letos celo rešen z novo vlogo in aktivnostjo Ukrajine.
               Kot veste je Ukrajina sosednja država Pridnjesterja in po svojih dosedanjih
               informacijah in pogovorih sodim, da bo dejansko prišlo tam do sprememb. Predvsem kar
               zadeva razvoj in razmah tihotapljenja in trgovine z ljudmi in tako naprej, tudi
               trgovine z orožjem, ki poteka zaradi neurejenih razmer med Pridnjesterjem, Moldovo in
               Ukrajino. V Pridnjesterju je tudi precejšnja količina nakopičenega orožja. Tam je
               tudi precej ruske vojske. Stvar po eni strani je videti še kar komplicirana, vendar
               zaradi nove situacije, ki je nastopila, predvsem v Ukrajini, si upam reči, da se
               stvari premikajo na bolje.</p>
               <p>Omenil sem Kosovo. Naj si to želimo ali ne, nam je to všeč ali ne, bo letos po vsej
               verjetnosti prišlo do določenega premika v zvezi s Kosovim. Tu mislim na premik, ki
               se utegne zgoditi zaradi poročila generalnega sekretarja oziroma njegovega odposlanca
               v zvezi z implementacijo standardov, ki jih je mednarodna skupnost predpisala
               Kosovemu. Če bo to poročilo količkaj pozitivno se utegne zgoditi, da bi se jeseni
               lahko začeli pogovori o statusu.</p>
               <p>Jaz sem bil nedavno tega v Podgorici in Beogradu in sem ugotovil, da je to prav
               zavest o tem, da se na Kosovu nekaj dogaja in da se utegnejo začeti pogovori o
               statusu. Torej, ugotovil sem, da je tudi tam mnenje glavnih udeležencev v politiki
               topogledno, tozadevno, pozitivno. Tu mislim na nekatere izjave predsednika srbske
               vlade Koštunice, ki sprejema politiko EU. Govorim sedaj o treh rdečih linijah, kot se
               reče, oziroma treh prepovedih. Prvič, kar zadeva vračanje na stanje pred letom 1999,
               kar zadeva delitev Kosovega in kar zadeva združevanje Kosovega s katerokoli albansko
               etnično skupnostjo, albansko državo ali državo, ki vsebuje etnično albansko govoreče
               ljudi. V Beogradu sem slišal tudi stavek, da si želijo oziroma da razumejo, da bo
               letos prišlo do začetka političnega dialoga med Beogradom in Podgorico in prav tako
               sem slišal, da je prišel čas za pogovore o statusu. Jaz sem zadovoljen, da krizna
               točka oziroma krizni trenutek, ko je bil bivši predsednik vlade Hardynay(?) poklican
               v Haag ni povzročila neredov in kakšne večje krize na Kosovu. Mislim, da je to dokaz,
               da Kosovo vendarle dosega neko novo stopnjo politične kulture, ki utegne dejansko
               privesti do pozitivnih rezultatov potem jeseni.</p>
               <p>Med problemi s katerimi smo se ubadali naj omenim še problem Gruzije. Kot veste je
               OVSE imela neko misijo oziroma temu se reče BMO - border monitoring operation - na
               meji med Rusijo in Gruzijo. Ta misija je končala mandat. Ruska federacija <stage type="mag"/> (nadaljevanje) ni bila zato, da se nadaljuje, iz
               razlogov, ki jih sedaj ne morem navajati. Vendarle so prav v pogajanjih sedaj v
               začetku aprila v Moskvi dosegli, da se bo v Gruziji vrnila neka misija, ki bo
               trenirala, urila mejne straže, mejne stražarje. Skratka, da te navzočnosti, ki je
               bila za OVSE bila značilna ne bo konec, ampak da se bo nadaljevala v neki drugi
               obliki.</p>
               <p>V Gruziji, kot veste, ne gre samo za problem nadzorovanja meje med Rusijo oziroma
               Ingušetijo, Čečenijo in Gruzijo na drugi strani, ampak gre še za dva odprta problema.
               Eden je problem jušne Osetije, drugi problem Abhazije. V obeh primerih gre tudi za
               dovolj, bi rekel, delikatne odnose z rusko federacijo. Ta problem se mi zdi težko
               rešljiv. In kljub temu, da je predsednik Gruzije v svojem nagovoru v Svetu Evrope
               nakazal nekatere rešitve za južno Osetijo, ki naj bi se jih potem uporabili tudi pri
               reševanju Abhazije. Mislim, da niso vsi pogoji še zajamčeni, da bo ta stvar uspela.
               Imel sem pogovore s predsednikom Gruzije. Moram reči, da so ti pogovori bili zelo
               optimistični, predvsem z zgodovinske strani, ampak kot rečeno vidim še celo vrsto
               problemov.</p>
               <p>Mudil sem se tudi v Azerbejdžanu in Armeniji, ki imata problem z gorskim Karabahom,
               kot veste. Armenija je ne samo, bi rekel, zavzela del ozemlja, ki je formalno spadal
               k Azerbejdžanu, kjer pa je že takrat živela večina armenskega prebivalstva in
               manjšina Azerov. Poleg tega ozemlja so Armenci zavzeli tudi neko območje okoli
               gorskega Karabaha. Obstajajo neke ideje, da bi to ozemlje vrnili in da bi na ozemlju
               gorskega Karabaha uvedli oziroma izpeljali referendum kdaj bo to, ali bo to mogoče
               težko napovem. Moram reči, da iz pogovorov z državniki teh dveh držav, vendar upam,
               da se bodo stvari razvijale v racionalnem smislu.</p>
               <p>Sedaj bi lahko še veliko takšnih zgodb povedal, predvsem kar zadeva srednjo Azijo.
               Pa vendarle bom omenil samo eno stvar. Obstaja nek vtis, morda tudi zaradi posameznih
               medijskih predstavitev, kot da je na delu v vzhodni Evropi in tudi osrednji Aziji nek
               virus, ki podira, da tako rečem, državo za državo, ki spreminja režime od zahoda
               proti vzhodu in pri tem naštevajo Gruzijo, Ukrajino in sedaj tudi Kirgistan. Mislim,
               da je takšno gledanje napačno. Mislim, da Kirgistana oziroma Kirgizije ni mogoče
               enačiti z Ukrajino in z Gruzijo. Mislim, da gre v vsakem od teh primerov za povsem
               različne okoliščine, različne prijeme, različne prijeme. Dejstvo pa je, da je proces
               napredovanja zahtev glede človekovih pravic, demokracije in tako naprej
               nezaustavljiv. Dejstvo je, da je danes s pričo globalizacije tudi v medijskem smislu
               ideja o svobodi posameznika in svobodi narodnih skupnosti, etničnih skupnosti in tako
               naprej praktično vse navzoča, vsepovsod navzoča in da ima to svoje posledice. Ljudje
               s katerim sem govoril, tudi ljudje iz opozicije v teh državah, ki sem jih omenil, vsi
               imajo zelo resne pripombe na delo vlade, tudi utemeljene pripombe na režime, na
               zakonodaje in tako naprej. Včasih je vtis, kot da se pri nas zavedamo, da se tudi
               vzhodno in zelo daleč vzhodno od nas dogajajo stvari, ki so, prvič, zelo zanimive,
               drugič vredne naše pozornosti, v marsičem podobne tistemu, kar smo mi sami že
               doživeli.</p>
               <p>Gospod predsednik jaz se vam zahvaljujem za priložnost, da govorimo o OVSE. Mislim,
               da o OVSE premalo vemo, da se tudi, kot ste sami omenili tu pa tam podcenjuje pomen,
               ki ga ima Slovenija s tem ko predseduje tej organizaciji. Zagotavljam pa vam, da se
               Slovenija s pričo tega kako je organizirana pri tem predsedovanju ne bo slabo
               odrezala in tudi k temu <stage type="mag"/>(nadaljevanje) vašemu
               odboru ne bo delala sramote pri vodenju OVSE. Hvala lepa.</p>
            </sp>
            <sp xml:id="SDT4-OZZP-Redna-004-2005-04-12.sp19">

               <speaker>PREDSEDNIK JOŽEF JEROVŠEK:</speaker>

               <p>Hvala lepa gospod minister. Zdaj odpiram razpravo. Jaz bi na začetku želel dve mali
               vprašanji. Namreč mene zelo veseli, da je tukaj pojasnjeno, da prihaja do sporazuma
               med rusko federacijo, ZDA, ki deblokira to blokado proračuna, in bi vprašal, ali je v
               slučaju, da do tega ne bi prišlo, pa da se ta problem ne reši, bi to lahko imelo
               kakšne finančne posledice za predsedujočo državo Slovenijo.</p>
               <p>Drugo pa glede tega, pa dela uglednih oseb, ta skupina, ki bo pripravila poročilo.
               Kakšen je nadaljnji postopek implementacije teh priporočil. Mislim, ali je to možno
               izpeljati v času slovenskega predsedovanja. Verjetno je namen v tem in ker tukaj
               piše, da bi se poročilo oblikovalo do konca junija, to domnevam, da bi potem v drugi
               polovici leta se šlo na implementacijo tega, reforme OVSE. To je seveda velik zalogaj
               in mogoče nekaj besed o tem, kaj je možno na tem področju narediti.</p>
            </sp>
            <sp xml:id="SDT4-OZZP-Redna-004-2005-04-12.sp20">

               <speaker>DR. DIMITRIJ RUPEL:</speaker>

               <p>Ko bi ne sprejeli proračuna za leto 2005, potem bi seveda generalni sekretar poslal
               račune državam udeleženkam v višini lanskih prispevkov. In finančne krize ne bi bilo,
               v nobenem primeru pa ne bi seveda nič od tega padlo na predsedujočo državo. Ampak s
               tem, ko smo dosegli sporazum v zvezi z letošnjim proračunom, seveda je, ne nastaja
               neka bistvena razlika. V primeru nesprejetega proračuna, ni mogoče izvajati nobenih
               novih aktivnosti. Med tem ko v primeru sprejetega proračuna seveda je mogoče izvajati
               nove aktivnosti in se je mogoče sporazumevati o vseh mogočih stvareh, tako da je
               situacija bistveno olajšana. V nobenem primeru pa te stvari niso povezane s
               kakršnimikoli obremenitvami za predsedujočo državo, kvečjemu bi predsedujoča država
               morala dobiti kakšno nagrado, ker sama prispeva precej.</p>
               <p>Kar zadeva priporočila PANEL-a oziroma te skupine uglednih diplomatov,
               strokovnjakov, te sedmerice, ki vsebujejo, da tako rečem, najbolj tipična stališča iz
               skupnosti OVSE od Američanov, Rusov in tako naprej. Mi čakamo na to poročilo konec
               junija, ga bomo dobili v začetku julija, bomo o tem razpravljali na več organih OVSE
               in bomo seveda pripravili gradivo za sklepanje na ministrskem sestanku v Ljubljani,
               decembra meseca. Skratka, te zadeve, ki jih bo pripravila ta naša skupina, bodo del
               nekega političnega procesa, ki se bo končal, jaz upam s priporočili in sklepi na
               ljubljanski ministrski konferenci decembra letos. Hvala.</p>
            </sp>
            <sp xml:id="SDT4-OZZP-Redna-004-2005-04-12.sp21">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolega Školč ima vprašanje. Izvolite. <stage type="mag"/>
               </p>
            </sp>
            <sp xml:id="SDT4-OZZP-Redna-004-2005-04-12.sp22">

               <speaker>JOŽEF ŠKOLČ:</speaker>

               <p>Jaz bi predvsem bolj prosil za neke vrste komentar, jaz se na nek način strinjam s
               tem, da bi bilo potrebno balansirati kot je bilo tukaj rečeno dejavnosti
               organizacije. Ampak iz poročila, ki smo ga dobili ni viden kakšen poseben napredek v
               tem smislu. Poti, ki jih je namreč predsedujoči izbral so poti, če izvzamemo pot v
               Washington so poti po bivših vzhodnih državah, po bivših republikah Sovjetske zveze
               in Jugoslavije, in v tem smislu potrjujejo nekako očitek, da se ta organizacija
               pretežno ukvarja z bivšimi socialističnimi državami in da opušča pač druga vprašanja,
               ki bi jih tako postavljala na dnevni red. Iz tega vidika je, bom rekel delovanje teh
               treh mesecev takšno, da nekako ne daje tega vtisa, da je možno postaviti tudi druge
               stvari na dnevni red in da je možno postaviti tudi tiste stvari, ki zanimajo druge
               države. Jaz ne bi šel spet tako daleč, da bi ugibal, koliko je vseh teh kriz
               avtentičnih in koliko jih v bistvu na nek način mogoče kdo pomaga sprožiti. Hkrati pa
               potem pošilja to silsko(?) ekipo na okoli. O tem smo tudi že govorili v tem odboru,
               tako da to ni nekaj povsem novega.</p>
               <p>Iz tega vidika gospod minister me zanima, katera so pa tista vprašanja, ki jih boste
               odprli zato, da bi se izognili tem očitkom, ki so do neke mere, zagotovo na mestu,
               vsaj kar se tiče dejavnosti, jaz se strinjam, da pač mogoče je treba iti tja, kjer so
               ta velika krizna žarišča, kar pa ne pomeni, da se ni potrebno ukvarjati z drugimi,
               pač košaricami, ki so konstituirale, pač to dejavnost. Zanima me pa še nekaj drugega.
               V povezavi s tem našim posebnim odposlancem, oziroma posebnim odposlancem
               predsedujočega v OVSE ministra Rupla. Zanima me, kakšen je njegov status, kakšen je
               njegov delokrog. Zanima me tudi kot bi rekel kolega Jerovšek, koliko in koga to stane
               in nenazadnje bi me zanimalo tudi kakšni so dosežki tega posebnega odposlanca. Koliko
               sežejo čez poročanje za medije in koliko pač rešujejo neke res situacije.</p>
               <p>In nenazadnje, zakaj pač teh nalog ne opravljajo diplomatske misije, ki so, bom
               rekel, v tem letu, kot je bilo rečeno, dobile tudi to kot prioritetno nalogo. Zakaj
               ne verjamemo, da poklicni diplomati to lahko naredijo boljše od strankarskih
               prijateljev.</p>
            </sp>
            <sp xml:id="SDT4-OZZP-Redna-004-2005-04-12.sp23">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kar naprej, vprašanje je bilo. Gospod minister.</p>
            </sp>
            <sp xml:id="SDT4-OZZP-Redna-004-2005-04-12.sp24">

               <speaker>DR. DIMITRIJ RUPEL:</speaker>

               <p>Jaz se bom moral potem, ko bom odgovoril na ta vprašanja, se bom moral opravičiti,
               ker me čaka... Torej, bom moral potem iti, ker me čakajo veleposlaniki <stage type="mag"/> (nadaljevanje) Evropske unije, ampak z veseljem
               odgovorim na to kar sem bil vprašan. Prvič. Nobene skrbi oziroma teže
               .../Nerazumljivo./.. to ni človekova dimenzija, to je varnostna dimenzija in najhujši
               problemi so povezani ne toliko z demokracijo in človekovimi pravicami, tudi seveda,
               ampak predvsem z varnostjo. Kot veste gre v .../nerazumljivo./.. Karabahu oziroma
               gorskem Karabahu za celo vrsto zadev, ki so povezane s tihotapljenjem, z oboroženimi
               spopadi, enako Pridnjestrje, malo prej sem te stvari opisal. Tudi se temu problemu
               uravnovešenja posveča ravno reforma, ki naj bi jo uvedla ta skupina uglednih
               diplomatov, mislecev, politikov in tako naprej in bomo najbrž o tem uravnovešenju ali
               pa uravnoteženju še veliko slišali in veliko razpravljali, veliko odločali potem, ko
               bo predlog pred nami. Po drugi strani je pa res, da je OVSE v preteklosti veliko
               dosegla ravno na področju človekovih pravic, kar naju najbrž kolega Školč zelo
               veseli, če se spominjamo, da je na nek način na točki človekovih pravic propadel
               komunističnih sistem na vzhodu, da smo se vsi skupaj za to precej prizadevali 15 let
               nazaj in prej in potem pozneje, gotovo to ni nekaj kar bi nas motilo, nasprotno, jaz
               mislim, da je bil to en pomemben prispevek. Zdaj, kar se tiče ravnotežja mojih
               obiskov, vas moram popraviti, jaz sem obiskal pet zahodnih držav in pet vzhodnih
               držav, tako da glede tega ni nobenega problema. Kar se tiče od poslancev. Ko je bilo
               nizozemsko predsedovanje, ko je OVSE predsedoval sedanji generalni sekretar Nato
               prejšnji zunanji minister Nizozemske Jaap de Hoop Heffer, je imenoval za svojega
               predstavnika oziroma svojega osebnega predstavnika za srednjo Azijo bivšega
               predsednika Finske Ahtisarija, ki tudi ni, bi rekel, profesionalni diplomat, ampak je
               politik. In ko je bil Bolgar Pasi(?) predsedujoči je imenoval za svoje zastopnike kar
               tri bivše predsednike Bolgarije, ki so opravili določene misije. Jaz sem se o imenih
               posvetoval s kolegi v vladi in smo izbrali od Slovencev dr. Bučarja in Lojzeta
               Peterleta, Bučar ni dobil še doslej ne soglasja 55-ih držav, ki je potrebno za to, da
               lahko neka takšna oseba začne funkcionirati, medtem ko je dobil soglasje tudi oseba,
               ki sem ga izbral, to je bivši zunanji minister Romunije Mirča Džoana(?), ki je zdaj
               predsednik zunanje političnega odbora senata Romunije. Skratka, nabor ljudi, ki so
               služili v prejšnjih predsedstvih kot posebni poslanci ali pa osebni odposlanci precej
               raznolik, precej zanimiv. V našem primeru smo si pomagali s tistim kar je bilo v naši
               zakladnici ljudi mogoče dobiti in gotovo bivši predsednik vlade kolega Peterle je ena
               taka primerna oseba, zato še posebej, ker je izrazil interes, da bi se ukvarjal s
               srednjo Azijo s katero je imel nekaj posla, kot razumem, kot evropski poslanec. Sva
               prijatelja, tako kot sva midva prijatelja, glede tega pa najbrž ni nobenega dvoma.
               No, kakšni so njegovi dosežki, o tem bomo najbrž slišali še kaj. On je, bi rekel v
               situaciji, ki ni ravno udobna ali pa prijazna, dosegel to, da je OVSE predsednik
               sekretariat dobro obveščen, da so mnoge države članice, da tako rečem izrazile
               zaupanje v njegovo misijo, jaz sem slišal izrazil zaupanja z obeh strani tako z ruske
               kot ameriške, če samo ti dve državi vzamem, on se poskuša, bi rekel, brez jeze in
               posebnega prizadevanja kot se prevede .../nerazumljivo./.. posvečati čim boljšemu
               poteku demokratičnih <stage type="mag"/> (nadaljevanje)
               postopkov in operacij v Biškeku oziroma v Kirgiziji, poskuša stimulirati pogovore,
               kontakte, komunikacije med različnimi državniki in seveda kot sem že rekel obvešča
               organizacijo. Njegova vloga je bila opažena, jutri pa bo on poročal pred stalnim
               svetom na Dunaju in s tem utegne biti celo en del njegove naloge končan in vsi upamo,
               da se bodo stvari v Kirgiziji pomirile oziroma uredile. Ne vem ali sem še kakšno
               stvar pozabil.</p>
            </sp>
            <sp xml:id="SDT4-OZZP-Redna-004-2005-04-12.sp25">

               <speaker>PREDSEDNIK JOŽEF JEROVŠEK:</speaker>

               <p>Kolega Battelli ima še eno vprašanje.</p>
            </sp>
            <sp xml:id="SDT4-OZZP-Redna-004-2005-04-12.sp26">

               <speaker>ROBERTO BATTELLI:</speaker>

               <p>Hvala lepa. Bolj kot vprašanje je neke vrste komentar, ki morda prispeva k temu, da
               se bolje razumejo v OVSE-ju in tudi njegovo funkcioniranje. Namreč, tu gre vendarle
               za proces, ki temeljni na načelih in deluje na dolgi rok. Tako, da je težko
               pričakovati od vsakega predsedstva dokončno rešitev teh kriznih žarišč pa tudi večjih
               in širših vprašanj ravnovesja med veliki silami, ki so vendarle, kot vemo, kakorkoli
               že vpletene tudi v ta krizna žarišča. Če se to zgodi pod kakšnim predsedstvom je to
               pravzaprav na nek način slučajno zaradi tega, ker pride prej ali slej v kolikor OVSE
               dobro deluje do določenih rešitev, ki se pa zelo dolgo pripravljajo. OVSE pravzaprav
               deluje na način, da tudi ali pa predvsem na način, da omogoča določen dogovor med
               lokalnimi pa tudi drugimi zainteresiranimi dejavniki. Država predsedujoča nima tako
               zelo velikega manevrskega prostora kot bi se lahko dobili vtis iz nekaterih člankov
               na primer, ampak je vezana na spoštovanje teh istih načel in je vezana na usklajeno
               delovanje vseskozi. In od vprašanj s katerimi se intenzivno ukvarja tudi OVSE oziroma
               ki se ga OVSE intenzivno otepa, če tako rečem, je tudi ta sprememba mehanizma
               konsenza pri odločanju o sleherni stvari. V tem smislu je skupščina parlamentarna
               pritiska na izvršni del zato, da se vendarle za nekatera vprašanja, lahko bi to bil
               tudi budžet celo in preide na formulo konsenza minus eden in v tem skupščina vidi
               način kako omogočiti bolj učinkovito delovanje OVSE. To, da ni bužeta seveda vpliva
               na odločilno na to, da se kakšnih novih dejavnosti ne more začeti, ampak vpliva tudi
               na delovanje obstoječega in to zelo moteče zaradi tega, ker vsi ti ljudje, ki
               delujejo po misijah .../nerazumljivo./.. in tako naprej, pravzaprav visijo, so v
               limbusu vseskozi. In to blokira tudi neposredno angažiranje teh ljudi, ki so vendarle
               zato tam bili imenovani in postavljeni. To kar sem jaz slišal doslej v zvezi s
               predsedovanjem Slovenije je v bistvu pozitivno glede na dane okoliščine. To mi
               govorijo kolegi v parlamentarni skupščini, upam, da bo šlo tako naprej, ker bo dobro
               za Slovenijo in bo dobro tudi za OVSE. Kakorkoli, gre za neko prelomno leto ali
                  <stage type="mag"/>(nadaljevanje) za neko prelomno obdobje,
               ko je potrebno te nove lestvice za financiranje organizacije določiti, je potrebno
               generalnega sekretarja imenovati v kolikor ni bil v teh dneh oziroma v kolikor ni
               soglasja, možnega soglasja v zadnjih dneh, kar jaz ne vem. Kakorkoli gre za neko
               prelomno obdobje za delikatno obdobje, ki verjetno bo pripeljalo organizacijo do,
               tako se vsaj upa, do neke nove učinkovitosti. To OVSE ni mrtev, ampak ima čuden vonj,
               kot se nekateri izražajo vendarle pa so znaki predvsem tudi z Združenih držav in
               Ruske federacije kot smo slišali, da se to vlogo ohrani in tudi ojača. V
               parlamentarni skupščini je najbolj razširjeno mnenje, rekel bi, da skoraj 99%
               razširjeno mnenje, da vendarle Ruska federacija, ki jemlje legitimiteto iz vrednot
               demokracije, vendarle mora razumeti, da so te vrednote pač bistvene in da torej od
               določnih načel pač ni moč odstopati. Posebnosti nekih demokratičnih sistemov, da tako
               rečem Azijske neke demokracije in one so lahko, ampak osnovna načela in osnovno
               spoštovanje človekovih pravic to je pa univerzalna vrednota od katere nobena
               predsedujoča država in tudi sama OVSE ne bo mogla odstopiti nikoli v interesu tega
               ali onega pritiska več ali manj ugledne članice.</p>
               <p>Tako da, to je delo delikatno in težko in preden se da neko dokončno sodbo pač o
               slovenskem predsedovanju in o vlogi OVSE se je treba pač precej poglobiti v stanje in
               pa tudi nekaj časa počakati. Hvala.</p>
            </sp>
            <sp xml:id="SDT4-OZZP-Redna-004-2005-04-12.sp27">

               <speaker>PREDSEDNIK JOŽEF JEROVŠEK:</speaker>

               <p>Hvala, kolega Battelli. Kolikor sem razumel vprašanja ni bilo. Se je kdo priglasil?
               Še eno vprašanje kolega Ziherl.</p>
            </sp>
            <sp xml:id="SDT4-OZZP-Redna-004-2005-04-12.sp28">

               <speaker>MILENKO ZIHERL:</speaker>

               <p>Saj ni vprašanje, hvala za besedo, je samo komentar. Prihajam iz delovne konference v
               Berlinu in sicer menedžment za svetovni mir pa iz brifinga v Natu in delovanje OVSE
               je bilo povsod zelo pozitivno ocenjeno in sicer, ker gre pa za to fazo preventivno
               diplomacije pred je pač potrebno kakšne bolj rigorozne ukrepe kot so
               .../Nerazumljivo./... to se pravi enote za hitro posredovanje. Nelagodje oziroma neko
               nasprotovanje je bilo zaznati edino s strani ruskih delegatov. V Berlinu so bili
               prisotni Ukrajinci, nove pristopnice ter vse države nekdanje Jugoslavije tako je bilo
               delovanje OVSE pač zelo pozitivno ocenjeno tudi z vseh teh območjih. Hvala.</p>
            </sp>
            <sp xml:id="SDT4-OZZP-Redna-004-2005-04-12.sp29">

               <speaker>PREDSEDNIK JOŽEF JEROVŠEK:</speaker>

               <p>To kratko vprašanje bom pa jaz postavil. Sedaj, če je možno, gospod Bučar je bil kot
               človek za misijo, se sme vprašati, za kakšno misijo, čeprav še ni dobil soglasja?
           </p>
            </sp>
            <sp xml:id="SDT4-OZZP-Redna-004-2005-04-12.sp30">

               <speaker>DR. DIMITRIJ RUPEL:</speaker>

               <p>Jaz sem kolega Bučarja povabil, da bi pomagal vam posredovati predvsem na območju
               jugovzhodne Evrope in kot je to področje zelo delikatno jaz mislim, da bo stvar
               uspela, ampak če se vrnem k temu kar je kolega Battelli začel.</p>
               <p>Konsenz minus ena je rezerviran v sedanjem sistemu za zadeve, ki se tičejo neke
               krize v eni sami državi in ko je ta država izključena iz glasovanja o rešitvi te
               krize, tako je bilo recimo pri <stage type="mag"/>(nadaljevanje) Jugoslaviji pravzaprav jaz se komaj da spomnim kakšnega
               drugega primera, ko bi bil ta princip konsenz minus ena uporabljen. Tako da, to ni
               univerzalno uporaben sistem oziroma model odločanja, si pa jaz sam želim, da bi ta
               skupina oziroma ta panel uglednih ljudi prišel s kakšnimi rešitvami, ki bi omogočile
               tudi kakšne alternative temu konsenzualnemu oziroma soglasnemu odločanju. Kot je
               znano se pravzaprav soglasnemu odločanju odrekamo tudi v Evropski uniji vsaj v
               nekaterih zadevah, med tem ko določene zadeve ostajajo v območju konsenzualnega
               odločanja pa so drugega zadeve, ki jih prepuščamo večinskemu odločanju oziroma
               odločanju super kvalificirano večino, spomnite se teh debat v zvezi z novo ustavo.
               Najbrž bo v to smer šlo tudi razmišljanje nekaterih naših kolegov v OVSE, s čimer bi
               se učinkovito za organizacije bistveno povečala.</p>
               <p>Kar zadeva finance sem jaz predenj si kolega Battelli vstopil sem že pojasnjeval, da
               je prišlo do nekih premikov v pozitivno smer oziroma, da dogovora z Američani in Rusi
               glede letošnjega proračuna. Glede prihodnjega leta pa še ni vse jasno.</p>
               <p>Nasploh povedano in to bi rad pred tem zborom posebej poudaril imamo opraviti z neko
               kronično dilemo in problemom, zaradi katerega so včasih vsi v zadregi, dilemo ali pa
               če hočete ravnotežjem med stabilnostjo in demokracijo, kaj je bolj važno za neko
               državo. Podpirati stabilnost, čeprav gre za nedemokratični režim ali podpirati
               demokratične spremembe, ki utegnejo sprožiti celo vrsto nekih neljubih posledic itd.
               Mi se vsak dan sproti bi rekel odločamo vsi ne samo v organizaciji tudi seveda sicer
               v državah, ki so udeležene v teh procesih.</p>
               <p>Jaz nimam nobenega recepta in tudi ne želim nobenega recepta vsiljevati tudi ga ne
               morem, predsedujoči, to bi rad še enkrat poudaril, ni tisti, ki odloča v imenu 55-ih
               držav, ampak je tisti, ki to kar 55 držav sklene izvršuje, nobene druge možnosti nima
               v kolikor sklenjeno. Tista moja naloga je, da poskušam doseči soglasje in
               uravnovešenje, uravnoteženje neki dogovor kjer je to le mogoče, za enkrat nam je
               uspelo v nekaterih primerih, pri nekaterih drugih primerih pa nam še ni uspelo, upam
               da, da nam bo. V glavnem, dajmo razumeti, da je predsedovanje OVSE ne samo stvar
               predsedujoče osebe to se pravi zunanjega ministra, ampak je tako dejansko stvar
               države in njenega ugleda in jaz se seveda čudim, da bi ta ugled se povečal ne pa, da
               bi bil kakorkoli okrnjen in zaradi tega mi je dragoceno, da v tem odboru poslušam bi
               rekel komentarje, sugestije tudi kritike in sem vsem kolegom za to hvaležen predvsem
               pa tebi predsednik, ker si dal to stvar na dnevni red. Hvala lepa.</p>
            </sp>
            <sp xml:id="SDT4-OZZP-Redna-004-2005-04-12.sp31">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Gospod minister, jaz se zahvaljujem za odgovore, vendar pa seveda s tem
               točka še ni končana, mi lahko tu razpravo nadaljujemo v tem poročilu in tudi v
               dosedanjem predsedovanju Slovenije, mislim, da je to koristno.</p>
               <p>Kajti, slišali smo kolega Battellija o ocenah v parlamentarni komponenti glede
               slovenskega predsedovanja in jaz mislim, da je dejansko ta odbor tudi poklican, da
               reče o tem nekaj več. Namreč, jaz dejansko osebno mislim, da je, to kar si že omenil,
               to podcenjevanje vloge slovenskega predsedovanja o slovenskih medij na neki način mi
               je nerazumljivo in nočem biti odvetnik ministra ali pa slovenske vlade, vendar kot se
               že omenil je <stage type="mag"/> (Nadaljevanje): po mojem
               koristno za razpoznavnost Slovenije da, kot sem rekel, na angleškem programu
               filipinske televizije, da vidiš ministra, vidiš posebnega odposlanca itn., in da se
               tam resno poroča o tem. In pa, ko je kolega Školč z nekoliko ironije omenil vlogo
               posebnega odposlanca, moram reči, da se mi zdi koristno, da so slovenski politiki v
               tej vlogi posebnih misij, da vse to prispeva k razpoznavnosti Slovenije, da to ni v
               koliziji z interesi slovenske politike. Pri nas je sedaj pogosto prisotno, tako da je
               predsedovanje v koliziji z interesi Slovenije, s slovensko zunanjo politiko itn., jaz
               mislim, se da neko novo dimenzijo potegniti in da, kot smo tudi danes slišali, še
               enkrat poudarja kolega Battellija, da so takšne tudi ocene in mislim, da je to dobro.</p>
               <p>Kolega Battelli.</p>
            </sp>
            <sp xml:id="SDT4-OZZP-Redna-004-2005-04-12.sp32">

               <speaker>ROBERTO BATTELLI:</speaker>

               <p>Predsednik, ne vem ali bomo sklepali, ker na koncu te razprave...</p>
            </sp>
            <sp xml:id="SDT4-OZZP-Redna-004-2005-04-12.sp33">

               <speaker>PREDSEDNIK JOŽEF JEROVŠEK:</speaker>

               <p>Smo se seznanili, bo predlog sklepa...</p>
            </sp>
            <sp xml:id="SDT4-OZZP-Redna-004-2005-04-12.sp34">

               <speaker>ROBERTO BATTELLI:</speaker>

               <p>Se opravičujem z zamudo iz dveh drugih razlogov, ampak v kolikor bi prišlo do
               določenih sklepov, bi prosil, da eno od sporočil teh sklepov naj bi bilo to, naj se
               vendarle še nadalje dela na tem, da se odnos med izvršnim delom OVSE in parlamentarno
               skupščino institucionalizira na podlagi nekega dogovora med stalnim svetom in pa
               parlamentarno skupščino. Ta trenutek namreč takega dogovora ni. Parlamentarna
               skupščina nekako si vzame pravzaprav sama pristojnost, na primer, da da mnenje o
               proračunu OVSE, o nekaterih drugih vprašanjih, ki so zelo pomembne za celoto
               organizacije, kajti parlamentarna skupščina je vendarle del OVSE-ja. Dogovora, nekega
               dogovora kot je bil na primer na začetku med evropskim parlamentom in komisijo leta
               nazaj. Vsaj nekaj takega bi rabili in v kolikor bi iz tega odbora tudi prišla podpora
               tem prizadevanjem, potem bi to gotovo pomagalo, da se ti odnosi razčistijo, in da se
               prispeva k stabilnosti delovanja celote organizacije.</p>
            </sp>
            <sp xml:id="SDT4-OZZP-Redna-004-2005-04-12.sp35">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Kolegica Darja.</p>
            </sp>
            <sp xml:id="SDT4-OZZP-Redna-004-2005-04-12.sp36">

               <speaker>DARJA LAVTIŽAR BEBLER:</speaker>

               <p>Tudi jaz se opravičujem za zamudo. Bi pa rekla to, da sicer podpiram samo idejo, ki
               jo je ravno kar tukaj predstavil kolega Battelli. Vendar mislim, da se je treba za te
               rešitve predvsem zavzemati na zasedanjih parlamentarne skupščine OVSE-ja, in da je
               zelo nerodno, če bi recimo preko predsedujočega v OVSE preko tega izvršilnega dela
               prišel nek tak, da rečemo temu pogojno ukaz. Verjetno se mora tam parlamentarna
               skupščina sama opredeliti do tega vprašanja, pri čemer je treba upoštevati, da sama
               OVSE ni polnokrvna, tipična mednarodna organizacija, in da ima še celo vrsto nekih
               stvari, ki so bolj ohlapno postavljene oziroma sploh niso postavljene. Namreč mi, kot
               vemo, govorimo ne o članicah OVSE-ja, ampak o udeleženkah OVSE-ja, zaradi tega, ker
               OVSE ni nastala na osnovi neke pogodbe, ker je tej pogodbi ves čas tudi in še do
               sedaj nasprotovala Združene države Amerike in torej je tak status pravzaprav in donos
               med svetom in parlamentarno skupščino tudi posledica samega tega dejstva. Jaz bi
               seveda tukaj še dodala samo ob rob, gospod minister očitno veliko pričakuje od tega
               "panela modrecev". Jaz moram <stage type="mag"/> (Nadaljevanje):
               reči, da sem se zelo začudila takrat, in to so se začudili tudi v medijih, ko je
               minister, naš, predlagal, da v ta "panel modrecev" z naše strani predlagamo zunanjega
               ministra Hrvaške, ki je ravno v tistem času pravzaprav moral odstopiti, ki je bil
               razrešen kot zunanji minister z nekim sumom, dvomom o morebitnih nekih koruptivnih
               dejanjih in ne vem, če je bilo to ravno najbolj modro predlagati takšno osebo v ta
               "panel modrecev". Po drugi strani pa tudi morem reči, da me je zelo začudil sam
               gospod Peterle, ki je na vprašanje o Kergiziji, kakšno stališče ima do problematike v
               Kergiziji Ruska federacija, in on je rekel, da ima Ruska federacija enako stališče
               kot ima OVSE, kar je seveda zelo sporno oziroma vprašljivo, kajti kot vemo, ima Ruska
               federacija v Kergiziji tudi vojsko in je vprašanje sedaj ali je res stališče povem
               enako kot ga ima sicer OVSE. Skratka jaz moram reči, da sem pa tja vendarle ni vse
               tako lepo in brez slehernega madeža, v narekovajih, in da je bilo nekaj takih potez
               narejenih, ki morda niso bile docela in dovolj dobro premišljene. Hvala lepa.</p>
            </sp>
            <sp xml:id="SDT4-OZZP-Redna-004-2005-04-12.sp37">

               <speaker>PREDSEDNIK JOŽEF JEROVŠEK:</speaker>

               <p>Hvala lepa. Izvoli.</p>
            </sp>
            <sp xml:id="SDT4-OZZP-Redna-004-2005-04-12.sp38">

               <speaker>ROBERTO BATTELLI:</speaker>

               <p>Je, saj parlamentarna skupščina je to že naredila in tudi ima delovna telesa in se s
               tem ukvarjajo. Problem je v tem, da so predstavniki v stalnem svetu imenovani od
               vlad, ki jih imenujejo nacionalni parlamenti. In sedaj hočemo v parlamentarni
               skupščini zadevo spraviti v nacionalne parlamente zato, da potem vplivajo na
               ambasadorje v stalnem svetu. Ker v bistvu ministri se zelo neredno sestajajo ali pa
               celo šejki vlad, zelo neredno in tisto, kar vozi celo zgodbo, so ambasadorji na
               Dunaju. In nacionalni parlamenti lahko vplivajo na vlade, torej tudi na politična
               stališča njihovih predstavnikov tam. Ni rečeno, da se bo s tem doseglo hitro karkoli,
               ampak v parlamentarni skupščini menimo, da če uberemo tudi to pot, da morda prej in
               bolje pride do tega. Tako, da so nacionalni parlamenti involvirani, dejansko v
               funkcioniranje organizacij.</p>
            </sp>
            <sp xml:id="SDT4-OZZP-Redna-004-2005-04-12.sp39">

               <speaker>PREDSEDNIK JOŽEF JEROVŠEK:</speaker>

               <p>Hvala lepa za pojasnilo. Sedaj mi je ta ideja bolj razumljena. Se pa strinjam s
               kolegico Darjo, da vprašanje, če bi bilo dobro, če bi Slovenija kot predsedujoča
               sedaj neke posebne iniciative na tem področju v tem času. Če pa sem prav razumel, je
               bilo pa sedaj predlagano, da bi mi našo vlado, da bi zastopala takšno stališče na
               Dunaju...</p>
            </sp>
            <sp xml:id="SDT4-OZZP-Redna-004-2005-04-12.sp40">

               <speaker>ROBERTO BATTELLI:</speaker>

               <p>.../Ni vključen./...</p>
            </sp>
            <sp xml:id="SDT4-OZZP-Redna-004-2005-04-12.sp41">

               <speaker>PREDSEDNIK JOŽEF JEROVŠEK:</speaker>

               <p>...Dobro, o tem se moramo na nek način odločiti ali je primeren trenutek za nekakšno
               takšno pobudo. So še kakšne razprave? Ne vidim.</p>
               <p>Torej zaključujemo to točko. Predlagam, da glasujemo o predlogu sklepa, ki bo
               splošen v takih zadevah. Odbor za zunanjo politiko se je seznanil s poročilom o
               dejavnostih predsedujočega OVSE, ministra za zunanje zadeve Republike Slovenije dr.
               Dimitrija Rupla v obdobju med januarjem in marcem 2005. To bi bil sklep o takih
               zadevah. Je kakšna debata v zvezi s tem sklepom? Potem dajem na glasovanje ta sklep.</p>
               <p>Kdo je za? (... članov.) Je kdo proti? (Nihče.)</p>
               <p>Sedaj smo še soočeni, ne vem, moram reči, da bi jaz, ker bomo mi to redno poročali,
               mislim da se tako, mislim obravnavali periodično to zadevo, da bi malo razmislili o
               tem predlogu kolega Battellija,<stage type="mag"/>
               (nadaljevanje) da se danes ne bi zaleteli z nekim zavezujočim sklepom. Če dovoliš, da
               bi ta predlagal in da do naslednjič o tem razmislimo in tudi oblikujemo nek tak
               sklep. Ja, prosim, izvoli.</p>
            </sp>
            <sp xml:id="SDT4-OZZP-Redna-004-2005-04-12.sp42">

               <speaker>ROBERTO BATTELLI:</speaker>

               <p>Prav, če vas to preseneča jaz ne insistiram, da bi se danes o tem sklepalo, bi pa
               prosil, če bi se dalo tak sklep, ponavljam, gre za to, da se nadaljujejo, da
               podpiramo dejavnosti, ki pripeljejo do nekega dogovora, do institucionalizacije
               odnosov med parlamentarno skupščino in izvršnim delom, za to gre. Se pravi, v kolikor
               bi vendarle potem, ko bi se ostali seznanili s problematiko s katero se sicer
               parlamentarna skupščina ukvarja od njenega nastanka, kakorkoli, v kolikor bi vendarle
               do tega prišlo, jaz bi prosil, če bi do tega lahko prišlo pred letnim zasedanjem
               parlamentarne skupščine, ki bo od 1. do 5. julija.</p>
            </sp>
            <sp xml:id="SDT4-OZZP-Redna-004-2005-04-12.sp43">

               <speaker>PREDSEDNIK JOŽEF JEROVŠEK:</speaker>

               <p>Lahko predlagam, da naša delegacija formira tak sklep, da ga predlaga odboru pa da
               mi to...</p>
            </sp>
            <sp xml:id="SDT4-OZZP-Redna-004-2005-04-12.sp44">

               <speaker>ROBERTO BATTELLI:</speaker>

               <p>V redu.</p>
            </sp>
            <sp xml:id="SDT4-OZZP-Redna-004-2005-04-12.sp45">

               <speaker>PREDSEDNIK JOŽEF JEROVŠEK:</speaker>

               <p>Potem smo to točko zaključili.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO ČEŠKE REPUBLIKE O UREJANJU VOJNIH GROBIŠČ.
               </title>K predloženemu zakonu je pisno mnenje podala zakonodajno-pravna služba, vi ste
               ga prejeli s sklicem. Želi predlagatelj zakona podati, pravzaprav pričenjam drugo
               obravnavo tega predloga zakona o kateri bomo opravili razpravo in glasovanje o
               posameznih členih predloga zakona. Želi predlagatelj zakona podati dopolnilno
               obrazložitev k členu predloženega zakona? Ne želi. Prehajamo na razpravo in
               glasovanje o posameznih členih predloženega zakona oziroma o posameznih amandmajih.
               Odboru predlagam, da po končani razpravi glasovanje o morebitnih amandmajih v skladu
               s tretjo alinejo prvega odstavka 120. člena poslovnika razpravljamo in nato glasujemo
               o vseh členih skupaj. Ali kdo temu predlogu nasprotuje? Vidim ni nasprotovanja.
               Besedo dajem poslankam in poslancem. Torej, zaključujem razpravo. V skladu s prej
               sprejeto odločitvijo odbora, da bomo glasovali o vseh členih skupaj prehajamo na
               glasovanje o vseh členih skupaj.</p>
               <p>Kdo je za? (10 članov.) Vseeno bi vprašal, če je kdo proti, je najkrajša pot.
               (Nihče.)</p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, odbor za zunanjo politiko predlaga članom odbora, da predlog zakona
               obravnava predloženo besedilo in ga sprejme. Moramo določiti poročevalca. Se kdo
               javi? Drugače bo to opravil predsednik odbora, torej predsednik bo poročevalec.</p>
               <p>Prehajamo na 3. točko dnevnega reda - predlog zakona o ratifikaciji sporazuma med
               Vlado Republike Slovenije in Vlado Republike Romunije v sodelovanju v zdravstvu in
               medicini. Prejeli ste poročilo zakonodajno-pravne službe. Pričenjamo z drugo
               obravnavo predloga zakona. Želi predlagatelj zakona podati dopolnilno obrazložitev k
               členom? Ne želi. Prehajamo na razpravo in glasovanje o posameznih členih vloženega
               zakona oziroma o posameznih amandmajih. Zopet je isti predlog, da opravimo skupno
               razpravo in glasujemo o vseh členih skupaj. Torej, se strinjate. Zaključujem
               razpravo. V skladu s prej sprejeto odločitvijo odbora, da bomo glasovali o vseh
               členih skupaj prehajamo na glasovanje o vseh členih skupaj.</p>
               <p>Kdo je za? (Večina.) Je kdo proti? (Nihče.)</p>
               <p>Zakon je sprejet.</p>
               <p>Predlagamo državnemu zboru, da predlog zakona obravnava v predloženem besedilu in ga
               sprejme. Kolikor mi je znano je najboljše, da se kar odločimo, da bo poročevalec
               predsednik odbora pri teh rutinskih točkah. Se strinjate? Se strinjate.<stage type="mag"/> (nadaljevanje) Prehajamo na <title>4. TOČKO
                  DNEVNEGA REDA - PREDLOG ZAKONA O RATIFIKACIJI SPORAZUMA MED VLADO REPUBLIKE
                  SLOVENIJE IN VLADO REPUBLIKE TURČIJE O SODELOVANJU V BOJU PROTI ORGANIZIRANEMU
                  KRIMINALU, NEZAKONITI TRGOVINI S PREPOVEDANIMI DROGAMI, MEDNARODNEMU TERORIZMU IN
                  DRUGIM HUJŠIM KAZNIVIM DEJANJEM.</title> Tudi tu ste dobili k predlogu zakona mnenje
               zakonodajno-pravne službe. Pričenjam drugo obravnavo predloga zakona o katerem bomo
               prav tako opravili razpravo in glasovanje o posameznih členih predloga. Tudi tu
               predlagam identičen sklep o načinu glasovanju o morebitnih amandmajih oziroma o
               glasovanju o vseh sklepih skupaj. Se s tem strinjate? Vidim, da se strinjate. Dajem
               besedo poslankam in poslancem. Ni prijavljenih k razpravi, torej lahko zaključim
               razpravo in preidem na glasovanje.</p>
               <p>Kdo je za? (10 članov.) Je kdo proti? (Nihče.)</p>
               <p>Ugotavljam, do so členi sprejeti in predlagamo državnemu zboru, da predlog obravnava
               v predloženemu besedilu in ga sprejeme. Poročevalec bo predsednik. Kdo temu
               nasprotuje? Ne vidim nasprotovanja. Torej zaključujem 4. točko.</p>
               <p>Prehajam na <title>5. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO SLOVAŠKE REPUBLIKE O VZAJEMNEM VAROVANJU
                  TAJNIH PODATKOV.</title> Dobili ste s sklicem mnenje zakonodajno-pravne službe.
               Pričenjamo drugo obravnavo predloga zakona. Prehajamo na razpravo in glasovanje o
               posameznih členih predloženega zakona. Isti sklep standardni predlaga, da skupaj
               opravimo razpravo o amandmajih in nato glasujemo o vseh členih skupaj. Je kakšna
               priglasitev k razpravi? Ni. Torej, lahko preidemo na glasovanje.</p>
               <p>Kdo je za? (Večina.) Je kdo proti? (Nihče.)</p>
               <p>Ugotavljam, da so členi sprejeti. Ker ni bil sprejet nobena amandma pri odboru,
               predlaga državnemu zboru, da predlog zakona obravnava predloženo besedilo in ga
               sprejeme. Za poročevalca določimo predsednika odbora. In zaključujem 5. točko.</p>
               <p>Prehajamo na <title>5.A TOČKO DNEVNEGA REDA - PREDLOG ZAKONA O RATIFIKACIJI PROTOKOLA
                  ŠTEVILKA 14 H KONVENCIJI O VARSTVU ČLOVEKOVIH PRAVIC IN TEMELJNIH SVOBOŠČIN, KI
                  SPREMINJA NADZORNI SISTEM KONVENCIJE. </title>K predloženemu zakonu je pisno mnenje
               podala zakonodajno-pravna služba, ki ste ga prejeli s širitvijo. Pričenjam drugo
               obravnavo. Želi predlagatelj zakona podati dopolnilno obrazložitev k členom? Ne želi.
               Prehajamo na razpravo in glasovanje o posameznih členih predloženega zakona s seveda
               identičnim sklepom kot pri vsaki točki glede procedure sprejemanja. Je kdo
               zainteresiran za razpravo? Kolegica Beblerjeva, izvolite.</p>
            </sp>
            <sp xml:id="SDT4-OZZP-Redna-004-2005-04-12.sp46">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Jaz bi glede na to, da predlagatelj ni želel besede v zvezi s
               tem, bi vendarle želela poudariti, da gre za izredno pomemben protokol, ki je res v
               evropski konvenciji o človekovih pravicah. Gre namreč za to, da bo z implementacijo
               tega protokola zmanjšan pripad zadev na evropsko sodišče o človekovih pravicah v
               Strasbourgu, ki ima zdaj v tem trenutku že okrog 60.000 zadev zamude pri svojem delu
               in ta protokol zlasti usmerja države članice Sveta Evrope, da doma na svojem področju
               poskuša vpeljati tak pravni red, da bi večino zadev, ki potem pozneje pridejo <stage type="mag"/>(nadaljevanje) na evropsko sodišče za človekove
               pravice v Strasbourgu že razrešil doma in mislim, da je to zelo pomembno, ne samo
               zato, da se bo pripad zadev pred evropsko sodišče bistveno zmanjšal, ampak tudi zato,
               da se bodo v domači notranji zakonodaji in postopkih našla ustrezna sredstva, da se
               bodo pač tiste zadeve, kjer gre za prikrajšanje človekovih pravic in temeljnih
               svoboščin učinkoviteje reševala. Tako, hvala lepa.</p>
            </sp>
            <sp xml:id="SDT4-OZZP-Redna-004-2005-04-12.sp47">

               <speaker>PREDSEDNIK JOŽEF JEROVŠEK:</speaker>

               <p>Hvala lepa za pojasnilo. Imajo predstavniki vlade na to razpravo kakšno dodatno
               pojasnilo?</p>
            </sp>
            <sp xml:id="SDT4-OZZP-Redna-004-2005-04-12.sp48">

               <speaker>GOSPOD __________:</speaker>

               <p>.../Nerazumljivo, ni vključen./... pomembno je to, da bo s temi .../Ni vključen./...
               članica konvencij in njenih protokolov tudi Evropska unija, kar do sedaj ni bilo,
               tako da se zdaj razširja z Evropsko unijo, da postane članica te konvencije. Hvala
               lepa.</p>
            </sp>
            <sp xml:id="SDT4-OZZP-Redna-004-2005-04-12.sp49">

               <speaker>PREDSEDNIK JOŽEF JEROVŠEK:</speaker>

               <p>Hvala. Še želi kdo? Potem zaključujem razpravo, in bomo glasovali o vseh členih
               skupaj.</p>
               <p>Kdo je za? (Večina.) Je kdo proti? (Nihče.)</p>
               <p>Členi zakona so sprejeti.</p>
               <p>Državnemu zboru predlagamo, da predlog obravnava po .../Nerazumljivo./... in ga
               sprejme. Poročevalec bo predsednik. Kdo temu nasprotuje? (Ni nasprotovanja.)</p>
               <p>In s tem zaključujem 5a. točko.</p>
               <p>In prehajamo na<title> 6. TOČKO DNEVNEGA REDA - TUKAJ GRE ZA POBUDO ZA SKLENITEV MED
                  VLADO REPUBLIKE SLOVENIJE IN VLADO REPUBLIKE HRVAŠKE O IZROČITVI IN PREVZEMU OSEB,
                  KATERIH VSTOP ALI PREBIVANJE JE NEZAKONITO. </title>Želi besedo predstavnik
               predlagatelja? (Ne želi.) Želijo besedo poslanke in poslanci? Ne vidim priglasitve.
               Potem zaključujem razpravo. Prehajamo na glasovanje o predlogu sklepa, ki se glasi:
               "Odbor se strinja z omenjeno pobudo."</p>
               <p>Kdo je za takšen sklep? (11 članov.) Je kdo proti? (Nihče.)</p>
               <p>Torej zaključujem to 6. točko.</p>
               <p>In prehajamo na<title> 6A. TOČKO DNEVNEGA REDA - POBUDA ZA POGAJANJA O POGODBI MED
                  REPUBLIKO SLOVENIJO IN ZDRUŽENIMI DRŽAVAMI AMERIKE O IZROČITVI. </title>Želi besedo
               predstavnik predlagatelja? (Ne želi.) Želijo besedo poslanke in poslanci? Ni videti,
               da bi želeli besedo. Potem zaključujem razpravo. Prehajamo na glasovanje o predlogu
               sklepa, ki se glasi: "Odbor za zunanjo politiko se je strinjal z omenjeno pobudo".</p>
               <p>Kdo je za takšen sklep? (Večina.) Kdo je proti? (Nihče.)</p>
               <p>Prehajamo na <title>6B. TOČKO DNEVNEGA REDA - POBUDA ZA POGAJANJA O POGODBI MED
                  REPUBLIKO SLOVENIJO IN ZDRUŽENIMI DRŽAVAMI AMERIKE O MEDSEBOJNI PRAVNI POMOČI V
                  KAZENSKIH ZADEVAH. </title>Želi besedo predstavnik predlagatelja. Želijo besedo
               poslanke in poslanci? (Ne.) Čeprav gre verjetno za pomembne pobude. Torej predlagamo
               k predlogu sklepa, odbor za zunanjo politiko, sklep se glasi: "Odbor za zunanjo
               politiko se strinja z omenjeno pobudo." Odbor poziva Vlado Republiko Slovenije po
               opravljenih pogajanjih pred podpisom sporazuma odboru predloži poročilo o pogajanjih,
               ki bo vsebovalo osnutek sporazuma, ker je to še v fazi sprejemanja.</p>
               <p>Kdo je za takšen sklep? (Večina.) Je kdo proti? (Nihče.)<stage type="mag"/> (nadaljevanje) Prehajamo na<title> 7A. TOČKO DNEVNEGA REDA - PREDLOG
                  KANDIDATA POSLANSKE SKUPINE SDS, KI BO OPRAVLJAL FUNKCIJO V DELEGACIJI
                  PARLAMENTARNE DIMENZIJE SREDNJEEVROPSKE POBUDE. </title>Prejeli ste obvestilo vodje
               poslanske skupine Jožeta Tanka, da ga v delegaciji državnega zbora parlamentarne
               dimenzije Srednjeevropske pobude nadomesti Marjan Pojbič. Predlog sklepa, odbor
               kolegiju predsednika državnega zbora predlaga, da namesto Jožeta Tanka za člana
               delegacije državnega zbora Parlamentarne dimenzije Srednjeevropske dimenzije imenuje
               Marjana Pojbiča. Odpiram razpravo o tem sklepu. Ni razprave. Potem glasujemo o tem
               sklepu?</p>
               <p>Kdo je za tak sklep? (12 članov.) Je kdo proti? (Nihče.)</p>
               <p>Prehajamo na<title> 8. TOČKO DNEVNEGA REDA - SKUPINE PRIJATELJSTVA V DRŽAVNEM ZBORU.
               </title>27. januarja in 16. marca sem na vodje poslanskih skupin naslovil dopis, v
               katerem sem pozval poslance, da se včlanijo še v nekatere skupine prijateljstva za
               ustanovitev v katerih je bil izkazan določen interes ali s strani tuje države ali s
               strani poslancev. Lahko predlagam, da danes ustanovimo še skupine prijateljstva z
               Bolgarijo, Ciprom, Litvo, Romunijo, Novo Zelandijo in Turčijo. To so zdaj ta
               obvestila. Pri Bolgariji imamo tudi samo kandidata za predsednika. To je poslanec
               Jakob Presečnik in predlagam, da potrdimo tudi njega kot podpredsednika, da je
               skupino prijateljstva s tem konstituirana, za ostale skupine prijateljstva
               predlagamo, da se sestane in izvolijo svojega predsednika. Prav tako bi bilo dobro,
               da to storijo tudi skupine prijateljstva s Korejo, v Luksemburgu, Makedoniji, Maldovo
               in Veliko Britanijo o ustanovitvi, katerih smo že odločali, nimajo pa še
               predsednikov. Mislim, da je taka metoda dela normalna, pravilna in predvsem s strani
               Turčije je bilo dosti vprašanja, kdaj bo ustanovljena in mislim, da je tudi zaradi,
               pač teh odnosov s Turčijo koristno, da jih lahko obvestimo, da smo skupino
               ustanovili. Želi kdo k mojim pojasnilom, oziroma k temu, kar je bilo rečeno, k tem
               predlogom v zvezi s tem razpravljati? Prehajamo na odločanje. Predlog sklepa se
               glasi: "Odbor je ustanovil skupine prijateljstva z Bolgarijo, Ciprom, Litvo,
               Romunijo, Novo Zelandijo in Turčijo, ter za predsednika skupine prijateljstva z
               Bolgarijo izvolil Jakoba Presečnika".</p>
               <p>Kdo je za tak predlog? (10 članov.) Je kdo proti? (Nihče.)</p>
               <p>Končujem to 8. točko.</p>
               <p>Prehajamo na<title> 9. TOČKO DNEVNEGA REDA - OKVIRNI NAČRT OBSEGA MEDNARODNE DEJAVNOSTI
                  DRŽAVNEGA ZBORA REPUBLIKE SLOVENIJE ZA LETO 2005. </title>V skladu s pravilnikom o
               izvajanju mednarodne dejavnosti državnega zbora Republike Slovenije, mora odbor za
               zunanjo politiko kolegiju predsednika predložiti okvirni načrt obsega mednarodne
               dejavnosti, ki ga pripravi oddelek za mednarodno dejavnost, protokol in prevajanje.</p>
               <p>Pred vami je okvirni načrt, ki ga je pripravil oddelek in vključuje nekatere že
               potrjene mednarodne aktivnosti, ter nekatere, za katere izvedbo dogovori še potekajo.
               Želi kdo razpravljanje o predloženem načrtu? Z nami je tudi vodja oddelka državnega
               zbora, če so kakšna vprašanja? Ni. Potem jaz mislim, da tudi ni neke potrebe, da
               bi.../Nerazumljivo./... Zaključujem razpravo. Predlagam, da glasujemo o predlogu
               sklepa: "Odbor za zunanjo politiko predlaga kolegiju predsednika državnega zbora, da
               odloči oziroma potrdi okvirni načrt obsega mednarodne dejavnosti državnega zbora."</p>
               <p>Kdo je za takšen sklep? (9 članov.) Je kdo proti? (Nihče.)</p>
               <p>Zaključujem to točko. <stage type="mag"/> (nadaljevanje)
               Prehajamo na<title> 10. TOČKO DNEVNEGA REDA - MEDNARODNA DEJAVNOST DRŽAVNEGA ZBORA
                  REPUBLIKE SLOVENIJE. </title>Pred seboj imamo prošnjo za udeležbo podpredsednika
               državnega zbora Vasje Klavore, na mednarodnih parlamentarni konferenci ob 60.
               obletnici zmage protihitlerske koalicije v drugi svetovni vojni, ki bo potekala 15.
               aprila 2005 v St. Petersbourgu. Konference se bo udeležil v imenu predsednik
               državnega zbora Franca Cukjatija. Predlog sklepa; "Odbor se strinja z udeležbo
               podpredsednika državnega zbora Vasje Klavore na omenjeni konferenci." Je kakšna
               razprava? Je ni. Potem glasujemo.</p>
               <p>Kdo je za? (10 članov.) Je kdo proti? (Nihče.) <title>TOČKA B.</title>
               </p>
               <p>- odobritev udeležbe delegacije v sestavi Anton Kokalj, Milenko Ziherl, Franc
               Žnidaršič in Milan M. Cvikl, na srečanju evropskega parlamenta z nacionalnimi
               parlamenti na temo pakta stabilnosti in rasti, ki bo 25. aprila 2005 v
               Bruslju.Predlog sklepa: "Odbor se strinja z udeležbo poslancev Antona Kokalja,
               Milenka Ziherla, Franca Žnidaršiča in Milana M. Cvikla na omenjenem srečanju."</p>
               <p>Je kakšna razpravo? (Ni.) Potem glasujemo o predlogu sklepa.</p>
               <p>Kdo je za? (11 članov.) Je kdo proti? (Nihče.)</p>
               <p>Imamo še <title>TOČKO C. -</title>
               </p>
               <p>potrditev sestave delegacije državnega zbora, ki bo spremljala predsednika državnega
               zbora Franca Cukjatija na obisku v Makedonijo 28. in 29. aprila. v delegaciji bosta
               poleg predsednika še predsednik odbora za zunanjo politiko Jožef Jerovšek in član
               skupine prijateljstva z Makedonijo Samo Bevk. Predlog sklepa: "Odbor se strinja z
               omenjeno sestavo delegacije."</p>
               <p>Kdo je za? (11 članov.) Je kdo proti? (Nihče.)</p>
               <p>Imamo <title>TOČKO D.</title>
               </p>
               <p>- prošnja predsednika odbora za promet Franca Kanglerja za odobritev udeležbe dveh
               članov odbora in sicer Branka Mariniča in Janka Vebra, na seminarju na temo
               čezmejnega regionalnega sodelovanja na področju prometa, ki bo 19. aprila 2005 na
               Dunaju. Morebitne stroške, opomba, bivanja, krijejo avstrijski parlament. Predlog
               sklepa: "Odbor se strinja z udeležbo poslancev Branka Mariniča in Janka Vebra, na
               omenjenem seminarju."</p>
               <p>Kdo je za? (11 članov.) Je kdo proti? (Nihče.)</p>
               <p>In še zadnjo alinejo mednarodne dejavnosti. Prošnja predsednika odbora za delo,
               družino, socialne zadeve in invalide Stanislava Brenčiča, odobritev udeležbe člana
               odbora Franca Capudra na seminarju "Kako Evropa rešuje problematiko brezdomstva", ki
               bo potekal 23. maja v evropskem parlamentu v Bruslju. Predlo sklepa: "Odbor se
               strinja z udeležbo poslanca Franca Capudra na omenjenem seminarju".</p>
               <p>Kdo je za? (12 članov.) Je kdo proti? (Nihče.)</p>
               <p>Prehajamo na zadnjo <title>TOČKO RAZNO.</title>
               </p>
               <p>Ni pobud za to točko. Torej bodimo pozorni.</p>
               <p>Zaključujem 4. sejo odbora.</p>
               <p>Vas prosim, da ostanete, ker bomo čez nekaj trenutkov nadaljevali z 12. sejo odbora.
               Gre za hearing veleposlanika Republike Slovenije pri Svetu...</p>
               <p>(Seja je bila zaključena 12. aprila 2005 ob 14.55 uri.)</p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZPTZČPIEM-Redna-036-2008-06-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">688DF50C178F865EC12574520031C238</idno>
               <idno type="custom" subtype="day">97DDBFD7465387D0C12574660031A379</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=97DDBFD7465387D0C12574660031A379</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Redna-036-2008-06-06.KZPTZČPIEM" n="036">
               <name>Redna</name>
               <date when="2008-06-06"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Redna-036-2008-06-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Redna-036-2008-06-06.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">36. seja</stage>
            <stage type="date">(6. junij 2008)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je pričela ob 8.03.</stage>


            <sp xml:id="SDT4-KZPTZČPIEM-Redna-036-2008-06-06.sp1">

               <speaker>PREDSEDNICA MAG. MAJDA POTRATA:</speaker>

               <p>... vsem. Pričenjam 36. sejo Komisije za Peticije ter za človekove pravice in enake
               možnosti in ugotavljam, da sem edina članica ta hip. Ravnokar se nam je pridružila
               podpredsednica. To štejte kot uradni začetek seje. Bom pa sejo za deset minut
               prekinila, tako da se nam pridružijo še drugi in omogočijo normalen potek seje.
               Hvala.</p>
               <p>Začeto 36. sejo Komisije za peticije ter za človekove pravice in enake možnosti in
               ugotavljam, da smo ta trenutek postali sklepčni. Seveda ne zaradi koalicijskih
               poslank in poslancev. Obveščam vas, da me nihče ni obvestil o svoji zadržanosti, ali
               o tem, da se bo namesto koga kdo udeležil s pooblastilom. Rada bi vam še povedala, da
               lahko naša seja traja samo do desete ure, zaradi tega, ker moramo spoštovati
               Poslovnik in po deseti uri bosta seji dveh delovnih teles. Poslovnik nam pa ne
               dovoljuje, da bi lahko hkrati potekali več kot dve seji in to je tudi razlog za
               zgodnjo uro sklica, da sploh lahko opravimo v teh časih, ko se seje delovnih teles
               tako zgoščajo, tudi zaradi tega, ker so nekatere enormno dolge. Torej v vsakem
               primeru bomo sejo nadaljevali, če jo do desete ure ne bomo končali. Pač ob prvem
               prostem terminu, ki ga bomo morali poiskati v skladu s Poslovnikom, kot sem ravnokar
               povedala.</p>
               <p>Dobili ste predlog dnevnega reda s sklicem in potem tudi še sklic dopolnjen z
               gradivom kasneje. Sem pa v zvezi s predlogom dnevnega reda dolžna povedati še eno
               spremembo. Na predlog direktorice Inštituta za medicino dela, prometa in športa, dr.
               Dorič Fikfak predlagam, da se točka <q>"Šikaniranje na delu in v zvezi z delom"</q>, ki je
               predlagana po dnevnem redu kot tretja po zaporedju, opravi kot druga točka zaradi
               delovnih obveznosti na pomembni konferenci, katere osrednja oseba je tudi naša
               današnja povabljena na sejo. Jaz upam, da boste to priporočilo sprejeli in če nihče
               temu ne ugovarja, potem tudi zaradi tega, ker nisem dobila nobenega predloga za
               širitev dnevnega reda ali za umik kakšne točke iz dnevnega reda štejem, da je dnevni
               red sprejet in ta je ... Izvolite dr. Gaber.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp2">

               <speaker>DR. SLAVKO GABER:</speaker>

               <p>Spoštovana gospa predsednica. Sam bi želel napovedati, da bi rad videl, da bi pod
               točko <q>"Razno"</q> obravnavali dve vprašanji. Na nas se je obrnila organizacija Amnesty
               International z željo, da bi tudi ta država, ta parlament in pa Vlada te države na
               bližnjem vrhunskem srečanju v Sloveniji opozorila predsednika Združenih držav Amerike
               na kršitev človekovih pravic, ki jim sam botruje. Če vsi nimamo v spominu tega
               gradiva, potem ga bom sam tekom te seje priskrbel, zato da bi lahko se tudi o tem
               pogovorili.</p>
               <p>In druga stvar, ki se mi zdi, da postaja v nebo vpijoča ponovno te dni, je vprašanje
                   kršitev pravic na področju
               tiskanih in pa elektronskih medijev v tej državi. Vsem nam je verjetno znano kaj se
               dogaja na nacionalni televiziji, kjer ljudje samega vrha <q>"esteblišmenta"</q> Janševske
               strukture posegajo v že napovedane oddaje in tudi to kar se dogaja na Delu in pa v
               Večeru. Mislim, da bi bilo prav, da vsaj pod točko <q>"Razno"</q> tudi o tem spregovorimo.
               Samo toliko.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa za napoved vsebine točke <q>"Razno"</q>. Razumem jo ravno tako, da iz
               postopkovnih razlogov ne moremo teh dveh vaših predlogov uvrstiti kot samostojnih
               točk dnevnega reda. Lahko se pa v okviru točke <q>"Razno"</q> dogovorimo kako bo naša
               komisija v zvezi s tema dvema zadevama postopala v nadaljevanju.</p>
               <p>Če torej lahko sklenem oziroma nadaljujem tam, kjer sem začela. Menim, da je dnevni
               red sprejet in je tak:</p>
               <p>1. Potrditev zapisnika 35. seje,</p>
               <p>2. Obravnava poročila o izvajanju resolucije. Oprostite. Šikaniranje na delu in v
               zvezi z delom,</p>
               <p>3. Obravnava poročila o izvajanju resolucije o nacionalnem programu za enake možnosti
               žensk in moških za leti 2006, 2007,</p>
               <p>4. Obravnava resolucije o enakosti spolov in krepitvi vloge žensk v razvojnem
               sodelovanju,</p>
               <p>5. Obravnava resolucije o posebnem položaju zapornic in vplivu prestajanja zaporne
               kazni staršev na družabno in družinsko življenje,</p>
               <p>6. Razno.</p>
               <p>Prehajam na <title>1. TOČKO DNEVNEGA REDA - POTRDITEV ZAPISNIKA 35. SEJE KOMISIJE</title>. Osnutek zapisnika je na vpogled v računalniški mreži Lotus Notes in vprašujem
               ali želi kdo razpravljati. Če ne, štejem, da je zapisnik 35. seje komisije sprejet.</p>
               <p>Prehajam na <title>2. TOČKO DNEVNEGA REDA - ŠIKANIRANJE NA DELU IN V ZVEZI Z DELOM</title>. Kot gradivo k tej točki dnevnega reda ste s sklicem prejeli povzetek
               problematike šikaniranje na delu in v zvezi z delom, ki ga je pripravila naša
               strokovna sodelavka ...<stage>/Nerazumljivo./</stage>... službi komisije, gospa Marija Pečjak Nemec.
               Dopis konfederacije novih sindikatov Neodvisnost in dopis Inšpektorata za delo. 4.
               junija 2008 pa ste prejeli še poročilo Kliničnega inštituta za medicino dela, prometa
               in športa o opravljenem delu na področju preprečevanja in obvladovanja trpinčenja na
               delovnem mestu in poročilo o ustanovitvi in dosedanjem delovanju društva Pogum,
               društva za dostojanstvo pri delu. Gradivu in točki dnevnega reda je prilagojen tudi
               seznam vabljenih.</p>
               <p>Vabili pa smo na sejo: Ministrstvo za delo, družino in socialne zadeve, Ministrstvo
               za pravosodje, Ministrstvo za zdravje, Inšpektorat za delo, varuhinjo človekovih
               pravic, Inštitut za medicino dela, prometa in športa, Zvezo svobodnih sindikatov
               Slovenije, Sindikat državnih organov PIC<stage>(?)</stage>, Mirovni inštitut in Pogum, društvo za
               dostojanstvo pri delu.</p>
               <p>Najprej bi rada ugotovila, da ni prvič, da se od vabljenih s strani Vlade ali
               posamičnih  ministrstev naše
               komisije ne udeležujejo tisti predstavniki, ki so po Poslovniku poklicani za
               predstavljanje Vlade ali ministrstev. Komisija za peticije ter za človekove pravice
               in enake možnosti nima nobenega posebnega statusa, ki bi tej komisiji zmanjševal rang
               in zaradi tega dopuščal tako obravnavo. Ker je naša komisija posebej zavezana k
               uresničevanja načela enake obravnave, naj potem povem, da smo taki neenaki obravnavi
               praviloma priča na sejah naše komisije. Ta moja pripomba pa ni v ničemer skušala biti
               žaljiva do tistih spoštovanih predstavnikov posameznih ministrstev ali služb ali
               inštitucij, ki se naših sej udeležujejo in tudi vsebinsko razpravljajo na naših
               sejah. Ampak, ker se nam mandat počasi izteka, je vendarle stvari treba postaviti na
               pravo mesto.</p>
               <p>Naj v kratkem uvodu povem, da je naša komisija skupaj z Odborom za delo, družino in
               socialne zadeve in invalide že obravnavala to problematiko in sicer spomladi lani.
               Sprejela je takrat več sklepov in ugotovim lahko, da sta od predlaganih in sprejetih
               petih sklepov vsaj dva sklepa realizirana. Ali je to zasluga dela Državnega zbora, je
               pa drugo vprašanje. Tako je bil spremenjen zakon o delovnih razmerjih. Vemo, da gre
               za dopolnitev 6.a člena. Tudi v Kazenskem zakoniku je uvedeno novo kaznivo dejanje,
               ki je, to že moram pripomniti, po terminologiji izenačeno s poimenovanjem točke
               današnjega dnevnega reda, se pravi šikaniranje. Čeprav je v zakonu o delovnih
               razmerjih uporabljen termin trpinčenje. Tudi zadrega pri poimenovanju točke dnevnega
               reda je bila za današnjo sejo precejšnja, ampak smo se potem odločili vendarle
               uporabiti izraz šikaniranje, ker je uvrstitev te točke na dnevni red zvezana z
               vlogami, ki jih na našo komisijo dobivamo. V teh vlogah pa je običajno rabljen izraz
               šikaniranje, jaz se pa seveda zavedam problematičnosti ali nenatančnosti in
               nedoslednosti uporabe terminologije. Ob Kazenskem zakoniku bi seveda kazalo
               razmišljati o tem tudi ali je uvrstitev trpinčenja kot kaznivega dejanja v Kazenski
               zakonik taka, da sledi vsem določbam zakona o delovnih razmerjih, ker je trpinčenje
               terminološko označeno kot tisto, ki poteka na horizontalni in na vertikalni ravni.
               Strokovnjaki iz Ministrstva za pravosodje pa že vedo kam meri moja pripomba.</p>
               <p>Ustanovljeno je bilo tudi društvo za pomoč žrtvam psihičnega nasilja. Kljub temu pa
               ta problematika še vedno ostaja zelo pereča, zato sem prepričana, da bodo vabljeni na
               današnjo sejo lahko pomagali samo utrditi to prepričanje, da smo pravzaprav na
               začetku in da nas jedro dela še čaka. Zlasti po tistem, ko smo na prejšnji seji
               obravnavali tudi poročilo zagovornice za lansko leto in smo v zvezi s tem tudi
               ugotavljali nekatere probleme, s katerimi se zagovornica pri svojem delu srečuje.
               Zdaj pa dovolite, da dam besedo najprej predstavnici Ministrstva za delo, družino in socialne zadeve, mag.
               Lei Javornik Novak. Izvolite.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp4">

               <speaker>MAG. LEA JAVORNIK NOVAK:</speaker>

               <p>Lep pozdrav vsem skupaj tudi v mojem imenu. Jaz prihajam iz Direktorata za družino
               in sem kot predstavnica, kot koordinatorica za enake možnosti žensk in moških tisti
               vezni člen na ministrstvu pri izvajanju in predvsem najprej pri planiranju ukrepov za
               enake možnosti. Jaz moram reči, da smo se na ministrstvu v minulem obdobju,
               pravzaprav od kar je zakon o enakih možnostih sprejet, zelo intenzivno prizadevali,
               da bi pravzaprav to področje enakosti med spoloma obravnavali v okviru vseh politik
               in smo pač sodelovali tudi s posameznimi ukrepi, ki so seveda tudi v poročilu Urada
               za enake možnosti predvideni.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp5">

               <speaker>PREDSEDNICA MAG. MAJDA POTRATA:</speaker>

               <p>Jaz se vam oproščam, verjetno ste zamudili tisti trenutek, ko smo 2. točko, ko je
               poročilo o uresničevanju zamenjali s 3. točko in smo zdaj pri šikaniranju. Naj torej
               jemljem to, kot da ne boste predstavnica Ministrstva za delo pri tisti točki dnevnega
               reda?</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp6">

               <speaker>MAG. LEA JAVORNIK NOVAK:</speaker>

               <p>Se opravičujem, kot koordinatorica za enake možnosti bom sodelovala pri sedanji novi
               točki 3.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Vprašujem ali želi kdo drug v imenu Ministrstva za delo, družino in
               socialne zadeve uvodno besedo k tej točki dnevnega reda? Ne. Potem vprašujem
               predstavnika Ministrstva za pravosodje, gospoda Leona Petrevčiča, če želi besedo?
               Izvolite.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp8">

               <speaker>LEON PETREVČIČ:</speaker>

               <p>Hvala lepa za besedo gospa predsednica. Torej v tej zvezi, v zvezi s šikaniranjem na
               delu in v zvezi z delom Ministrstvo za pravosodje se je tega problema pravzaprav
               zavedalo že dalj časa in v okviru svojih pristojnosti je seveda storilo kar je
               mogoče. Namreč uvedlo je posebno kaznivo dejanje šikaniranja. Sicer pa to pravzaprav
               je jasno, saj je zakon bil že sprejet. Ampak bistveno kar je pri tej zadevi povedati
               je, da je ta formulacija 197. člena mislimo, najširša še mogoča, tako da vsebuje
               šikaniranje ne samo trpinčenje, pač pa tudi druge vrste nadlegovanja. Recimo spolnega
               ali psihičnega nasilja ali kakršno koli neenakopravno obravnavanje. Tako da iz tega
               vidika mislimo, da je bila zadeva obravnavana in tudi sprejeta tako, da je potrebno
               dati priložnost, da se še v praksi uveljavi. Teoretično oziroma v samem zakonu pa
               mislimo, da je zadeva zaobjeta v celoti. Hvala lepa.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp9">

               <speaker>PREDSEDNICA MAG. MAJDA POTRATA:</speaker>

               <p>Hvala lepa tudi vam. Vprašujem, če želi besedo predstavnik Ministrstva za zdravje,
               dr. Lui Šprohar.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp10">

               <speaker>DR. LUJ ŠPROHAR:</speaker>

               <p>Lep pozdrav. Hvala za besedo. Jaz, čeprav prihajam iz Ministrstva za zdravje in bi
               mogoče moral dati poudarek na, v tem smislu samega ministrstva oziroma njegovega
               delovanja, bom malo po svoje zaokrožil. Jaz razumem šikaniranje na delovnem mestu iz
               popolnoma druge perspektive. To kar se direktno dogaja, šikaniranje, so seveda
               vsakodnevne, taka mikrofizika vsakodnevnega delovanja in to razumem. Ampak, to se
               pravi, verjetno je to malo odvisno od ljudi kako so čustveno in duhovno zreli, koliko
               znajo biti solidarni s soljudmi in tako naprej. Ampak jaz mislim, da je temeljni
               problem težav, ki jih imamo v naši medsebojnosti v nekih dveh dvojčkih. Bom
                  kratek. Prvi dvojček je
               organizacija in komunikacija delovanja. Poglejte, če ni organizirano v hiši delo, če
               se ne ve kdo kaj dela, če niso pristojnosti jasno določene, če se ne komunicira med
               seboj in si otežuje življenje eden drugemu, potem smo lahko priča nekim histeričnem
               skakanjem iz pisarno v pisarno, nekim nervoznim telefonijadam in tem stvarem. To je
               problem javne uprave, mogoče tudi kje drugje, ne vem, ampak v javni upravi je to. In
               to ljudje čutijo. Samo o tem ali si ne upajo, ali pa ne govorijo, ker mogoče mislijo,
               da to ni problem, pa je problem. tam kjer je organiziran je delo preprostejše,
               enostavnejše, prijetnejše in tudi bolj učinkovito. Jaz vem, služboval sem na uradu za
               invalide, pri nas ni nikdar histerije, pri nas ni nikdar problema, da nekaj ni
               narejeno, ali pa da se otepamo pristojnosti, to pa ni naše, to je pa nekdo drug ali
               kaj takšnega. In nas od ministrstva upravičeno pohvalijo večkrat, ker nima
               nasprotnega razloga. Ampak jaz pazim na to, da organizacija laufa sto odstotno in da
               komuniciramo direktno, ne da se potem iz sobe v sobo pogovarjamo prek računalnikov.
               Če mi to kdo naredi bi se resno pogovarjal z njim kakšen problem imamo.</p>
               <p>Potem je pa seveda še drugi del, to je pa zaupanje in odgovornost. Brez tega
               enostavno ne more funkcionirati noben organ, pa naj bo delovna organizacija, naj bo
               bolnica, naj bo ministrstvo ali pa šola. Če si ljudje med seboj ne zaupajo, sto
               papirjev s tisoč podpisi nima nobene veljave. To vidimo vsak dan. Veste, da je bistvo
               vsega spet človek. Tisti vodje oziroma tisti organizatorji dela, tisti sestavljavci
               nekega sistema, ki upoštevajo te stvari imajo, jaz mislim, da imajo pol manj
               problemov. Nočem reči, da je vse na tem, ampak jaz mislim, da je to geneza enega
               dobrega počutja. Končno prebijemo v službi tretjino svojega dneva, svojega življenja,
               delovne aktivnosti mislim. In ni tako vseeno ali hodimo nervozni v službo, ali se ne
               maramo, ali smo hladno vljudni, ali pa se razveselimo eden drugega, pa smo veseli, če
               nam kaj uspe narediti in tako naprej.</p>
               <p>Sedaj pa smo še rečem eno drobno točko. Veste to spolno nadlegovanje, jaz verjamem,
               da tam kjer je to očividno, tam kjer je to brez dlake na jeziku, tam kjer je to v
               nebo vpijoče, tam najbrž ni dileme. Ne vem, neka direktna fizična in potem mogoče
               kakšno postavljanje kakšnih pogojev, če ne pa bo tako in tako naprej, ampak so tudi
               mejne točke. Vam bom povedal primer. Jaz kot slepec, recimo, če pride tajnica k meni
               in vpraša ali boste kavico, bom prosim, prinese sladkor in prvi: boste sladkor? Bom.
               Ali vam ga jaz notri dam? Jaz pokimam. Se pravi, če bi se jaz takrat še nasmehnil
               zraven je pa to že lahko točka na kateri se da pogovarjati. Pa bi se jaz lahko
               nasmehnil mogoče, ker sem se nekaj drugega spomnil, recimo. Včasih imam občutek, da
               smo majhno preveč histerični na to temo. Konec koncev ljudje skupaj delamo, smo
               različnih spolov, kemija laufa, simpatija, antipatija laufa. Jaz mislim, da gre bolj
               za to, koliko smo ljudje zdravi, koliko okoli tega znamo te stari presojati razumsko.
               Ne rečem pa, da tega ni tam, kjer je, ne vem, mogoče nekdo, ki je lastnik kapitala,
               ki lahko vrže ven kogarkoli, če, ali tam kje je mogoče nekdo, ki je prišel na neko
               pozicijo, pa je tudi za to izrablja, ali jaz ne vem kaj. So, seveda, bog ne daj pa
               potem otroci, ki se praviloma ne morejo ali ne znajo braniti. Verjamem, da je tisoč
               in tisoč drobnih trenutkov, ki odločajo o tem. Ampak včasih pogrešam malo zdravo
               razumskega odnosa do teh stvari. Mislim, da ni samo lisica zvita zver, da je tudi
               kura neumna žival. Skratka, z obeh strani je treba na stvari pogledati, ne pa tako,
               kot gre potem vsaka stvar v medije in se tam prenapihuje in na koncu bistvenega
               nikdar ne slišimo, če opazite v aferah.  Nikdar se o bistvu ne govori. Še danes ne vem kaj je bil sporni
               dokument leta 1988, zaradi česar so ljudi zapirali in se šli afere, zapiranje in tako
               naprej. Ampak govorilo se je dan in noč o tem, pa nikoli ni noben tega pokazal.
               Najbrž so nekateri to vedeli, večina ljudi pa ne.</p>
               <p>Tako da bistvo, kot pravi Mali princ, je očem zakrito. Tega je treba včasih malo
               začutiti, zato mislim, da .... Da ne bom predolg. Hvala lepa.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Sprašujem glavnega inšpektorja iz Inšpektorata Republike Slovenije
               za delo mag. Boruta Brezovarja, če želi besedo? Izvolite.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp12">

               <speaker>MAG. BORUT BREZOVAR:</speaker>

               <p>Torej, najprej bi podprl mojega predgovornika, zaradi tega, ker se mi zdi, da je v
               veliki meri povedal delček tistega, o čemur se ne pogovarjamo. Po drugi strani bi pa
               nekako naše stališče rad predstavil. Prvič v tem, da ugotavljamo, da se je na to
               temo, od kar je nekako v zraku, in to je morda tri leta, vendarle storilo veliko. Po
               drugi strani pa se je tudi ravno zaradi tega zgodilo to, da smo bolj občutljivi na ta
               pojav na vseh straneh in zato ga tudi veliko več vidimo kot smo ga prej. Statistično
               ga prej sploh nismo imeli, sedaj seveda ga ugotavljamo. Po drugi strani pa se mi zdi,
               da je izredno pomembno to, da se vsi zavedamo dejstva, da proti takšnim pojavom se je
               mogoče boriti samo na vseh frontah hkrati, ne pa od kogarkoli posamično pričakovati,
               da bo ta večji del bremena nosil. Seveda imam v mislih naš inšpektorat na katerega se
               obračajo vsi mogoči v pričakovanju, seveda, da bo inšpektor v neko sredino prišel,
               pogledal, presodil, odločil, razrešil in odšel. To je seveda pravljično in nemogoče
               in takšnega strokovnjaka ni. Tudi naloga inšpekcije ni v tem, da presoja in seveda
               tudi ni strokovnjak in nima preiskovalnih orodij v rokah, s katerimi bi lahko
               ugotovil kdo se bol izmišljuje, ker gre vedno za sprti strani. Zato seveda ne počnemo
               tega, kljub tega, da to vsi od nas pričakujejo in tudi smo kritizirani, zato smo vas
               obvestili, da se to dogaja, pa niste nič naredili. In to tudi s sindikalnih strani,
               takšno eno imate tudi v gradivu, ki ji ne bi prav preveč posvečal pozornosti, ker
               imamo z njimi precej slabih izkušenj. No, ampak tisto, kar menimo, da je naša naloga
               v zvezi s tem je ugotoviti kaj sporoča delovno pravna zakonodaja, ko opredeljuje
               trpinčenje definirano tako, kot je pač definirano. Torej, kot nek proces, dalj časa
               trajajoč, ki ima tudi namen negativen. Torej, cela zgodba mora biti kompletna in vse
               skupaj izhaja, po našem prepričanju iz zakonske določbe, da je delodajalec dolžan
               varovati delavčevo osebnost. To je ključ, začetek in konec cele zgodbe. Torej,
               njegova dolžnost ni v tem, da počaka da se nekaj zgodi in potem se čudi kaj bi pa
               sedaj naredil, ali pa da se takrat inšpekcija kliče. Ampak je delodajalčeva dolžnost
               ta, da ravna preventivno. Tako kot na področju, na primer varnosti in zdravja pri
               delu, ni njegova dolžnost ta, da počaka, da se nekomu roka odreže, potem pa ugotovi,
               da je stroj nevaren. Ampak mora to znati oceniti pred tem. Torej, naš pogled na to je
               pač pogled, ki skuša v preventivnem smislu delodajalcem pomagati najti tiste korake
               in poti s katerimi naj bi preventivno te stvari urejali. Po drugi strani pa se
               koncentrira na konkretne primere, ko skušamo ugotoviti ali je podan prekršek.
               Prekršek je podan seveda takrat, kadar delodajalec ni ničesar naredil tako, kot zakon
               od njega zahteva. Torej, ni zagotovil, da bi bila varovana osebnost delavca in zato
               je prišlo do tega, do česar je prišlo. Treba pa je vedeti, da je ta inštrument
               formuliran kot pogodbena pravica delavca, po drugi strani tudi, ki mu omogoča, da v
               primeru, ko stvari postanejo nevzdržne tudi sam zaščiti svoje interese.  Predviden je postopek izredne
               odpovedi. Torej v tem primeru seveda tudi svetujemo. Nikakor pa nismo tiste vrste
               Supermani, ki lahko pridemo, ocenimo, ali res gre ali res ne gre za šikaniranje, ker
               so zadeve zelo redko črno-bele, največkrat so zelo zelo sive in v veliki meri odvisne
               od obeh ali pa večih, ki so v to vse vključeni. Torej njihove občutljivosti,
               preobčutljivosti, obremenitev in mnogo še drugih stvari. Torej približno na tak način
               razumemo to svojo vlogo iz zakona in tako jo skušamo tudi izvajati. Poleg tega pa smo
               tudi celo vrsto stvari počeli, ki ne izhajajo direktno kot predpisane stvari za
               inšpekcijo, kot na primer, organizirali smo posebno tematiko, konferenco na to temo,
               kjer smo vse, vsaj verjamemo, da ključne strokovnjake s tega področja privabili k
               sodelovanju in obravnavali to, da bi se vedenje o tej tematiki čim bolj širilo. In
               tudi takšne stvari počnemo zato, da bi nekako izkristalizirali pogled na ta vprašanja
               in s tem tudi olajšali razreševanje. Hvala.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam, gospod glavni inšpektor. In sedaj vprašujem gospo Bojano Čvahte, če
               želi besedo, seveda kot predstavnica Varuhinje človekovih pravic. Izvolite.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp14">

               <speaker>BOJANA ČVAHTE:</speaker>

               <p>Hvala lepa. Torej stališče institucije Varuha človekovih pravic in Varuhinje
               človekovih pravic osebno, o tej problematiki je jasno. Že v preteklih poročilih smo
               opozarjali na problem šikaniranja, mobinga, trpinčenja ali kakorkoli že imenujemo ta
               pojav. To bomo storili tudi v letošnjem poročilu. Mislim, da smo že večkrat
               poudarili, da iz naših pobud izhaja, da tovrstni pojavi pri nas naraščajo, zlasti v
               javnem sektorju, pa tudi, da so pravzaprav praviloma anonimni. Torej pobudniki se na
               nas obračajo anonimno, iz strahu, da bi, pravzaprav s tem, da bi razkrili svojo
               identiteto, si še bolj škodovali. To bi bil ta glavni poudarek.</p>
               <p>Iz naših pobud bi se pa mogoče navezala tudi na magistra Brezovarja in bi poudarila,
               da vseeno mislimo, da bi vlada ali pa Ministrstvo za delo moralo omogočiti
               inšpektoratu za delo tudi boljše pogoje za delo, več inšpektorjev, več izobraževanja,
               tako da bi bili sposobni in zmožni prepoznati in potem tudi ustrezno sankcionirati
               kršitelje. Hvala lepa.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. In sedaj dajem besedo direktorici inštituta za medicino dela,
               prometa in športa, dr. Metodi Dodič Fikfak. Izvolite.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp16">

               <speaker>DR. METODA DODIČ FIKFAK:</speaker>

               <p>Hvala lepa gospa predsednica.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp17">

               <speaker>PREDSEDNICA MAG. MAJDA POTRATA:</speaker>

               <p>Oprostite, samo trenutek. Eno postopkovno napako sem naredila. Že prej bi morala
               povedati, da članica naše komisije, Evo Irgl, nadomešča poslanec Rudolf Petan. Hvala
               za razumevanje, ker sem vas prekinila.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp18">

               <speaker>DR. METODA DODIČ FIKFAK:</speaker>

               <p>Hvala lepa. Hvala lepa, gospa predsednica, še enkrat. Mi trije prihajamo iz prakse,
               kar pomeni, da nam bistvo trpinčenja ni zakrito in tudi stvari nam niso tako zelo
               sive, ampak so zelo obarvane. 
               Jaz bi se najraje in najprej zahvalila članom te komisije in članom parlamenta
               oziroma Odbora za delo, družino in socialne zadeve in pozneje še podpori predsednika
               države, ki nam ste moralno nas podprli toliko, da so se, lahko rečem organizirane
               aktivnosti v zvezi z dostojanstvom človeka, kar še vedno mislim, da je pri nas močno
               potlačeno, predvsem dostojanstvo človeka, delavca, pomagali toliko, da se je o tem
               začelo govoriti, nekoliko glasneje kot se je govorilo prej. In vi vsi veste, da je
               glasen govor začetek tudi sprememb. Če o problemu ne spregovorimo, tudi ne bomo
               ničesar spreminjali, predvsem ne kulture našega obnašanja. Iz tega razloga smo na
               našem institutu pooblastili oziroma prosili oddelek, ki ga vodi mag. Strgarjeva, da
               se odslej naprej ukvarja s problemom šikaniranja, ker to ni šikaniranje, to je
               trpinčenje, ker to ni majhen problem. To je problem, ki definitivno obsega več kot 60
               tisoč slovenskih delavcev, sodelovanj, in podpiramo tudi ustanovitev društva. Zato bi
               jaz iz prve roke prosila, če smem, gospa predsednica, oba neposredno vključena, mag.
               Strgarjevo in gospoda Posla, da o teh aktivnostih in problemih komisijo seznanijo
               podrobneje.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala. Samo zaporedje sem drugačno mislila napraviti, ampak je kar v redu. Izvolite,
               beseda je vaša, mag. Eva Strgar.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp20">

               <speaker>MAG. EVA STRGAR:</speaker>

               <p>Hvala lepa gospa predsednica. Lep pozdrav vsem! Jaz bi rada povedala, kaj smo v tem
               letu opravili na našem institutu. Prvo kot prvo, bi želela povedati, da smo najprej
               temeljito proučili pojav in se odločili, po nasvetu kolegov iz Evrope, s katerimi smo
               prediskutirali te stvari, ki so pač raziskovalno in strokovno, preventivno,
               obvladovalno pred nami približno 15 do 20 let na tem področju, da poiščemo najbolj
               ustrezen slovenski izraz in tudi zadevo opredelimo. Pri trpinčenju na delovnem mestu
               namreč ne gre za navadne spore in konflikte, ampak gre za neka negativna vedenja, ki
               jih nekdo nekomu dalj časa, s katerimi vpliva na drugega človeka s ciljem tega
               človeka izriniti iz delovne sredine, ga osamiti, izolirati. To se pravi, da je za tak
               pojav izrazito neravnovesje moči. Če so moči na obeh straneh enake, gre za konflikt
               in se bodo ljudje zmenili. Če pa je neravnovesje moči, potem je nekdo storilec drugi
               pa žrtev in bistveno pri tej zadevi je ta, da v času pri tej žrtvi pride do enormnih
               zdravstvenih posledic, od psihičnih do somatskih, in da ta človek utrpi veliko škodo.
               Nenazadnje je treba pomisliti, ker smo na takem mestu, da izgublja, če je ta pojav
               prisoten, tako kot kažejo raziskave Dublinske fundacije, pri 7% slovenskih delavcev,
               da izgublja cela družba. Namreč ti ljudje, ki so trpinčeni, ne morejo tako delati kot
               bi lahko, če ne bi bili trpinčeni. Po drugi strani pa storilci, ki izvajajo ta
               dejanja, ki definitivno niso del delovnega procesa, tudi ne delajo. Skratka tukaj se
               kopiči neka škoda, ki je zakrita in prikrita. In to je res prikrito.</p>
               <p>Sedaj kaj smo - torej to je prva zadeva, da smo zadevo opredelili, poimenovali po
               slovensko, predebatirali stvari s Sazu-jem, z Oddelkom za slovenski jezik itn., da bi
               ljudje vedeli o čem govorimo. Pojasnjujemo cel pojav z najmanj tremi dejavniki. In to
               so lastnosti žrtev in storilcev, interakcija med njimi in pa seveda organizacijski
               dejavniki in na teh treh stališčih se da ukrepati, če želimo zadeve preprečevati in
               obvladovati.  Če pa želiš
               preprečevati, moraš zadeve poznati. Tako, da smo začeli z raziskavo na
               reprezentativnem vzorcu polnoletnih prebivalcev Slovenije. Zdaj imamo empiričen del
               zaključen. Poteka po mednarodni metodologiji, tako da bomo primerljivi tudi z
               državami ostalimi evropskimi in mislim, da bodo rezultati primerno predstavljeni,
               obdelani nekje jeseni tega leta. Seveda bi vse stvari potekale hitreje in bolj
               učinkovito, če bi imeli dovolj človeških in pa materialnih resursov za svoje delo,
               tako jih pa nimamo kljub nekaterim zavezam.</p>
               <p>Poleg raziskave smo pač ves čas skušali tudi senzibilizirati javnost za ta problem.
               Predvsem razlagati zakaj pri trpinčenju gre, da to niso navadni konflikti, da to niso
               male neprijetnosti in nagajanja, ampak so to resna negativna dejanja na delovnem
               mestu. Izobraževali smo različne skupine, sindikate, poklicna združenja, zdravnike,
               pravnice celo, delavske predstavnike in seveda pripravljamo se, da bomo pripravili
               tudi program v okviru našega programa <q>"čili za delo"</q>. Seveda ko bomo imeli na voljo
               rezultate iz analize in ko bomo lahko imeli osnovo, da začnemo delati z
               interdisciplinarno skupino. Mislim, da je to vse kar smo v tem letu uspeli
               narediti.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zdaj pa bi dala vendarle najprej besedo predstavnici Zveze svobodnih
               sindikatov Slovenije, gospe Lučki Böhm. Izvolite.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp22">

               <speaker>LUČKA BÖHM:</speaker>

               <p>Hvala lepa. Zelo pozdravljamo to, da se ta komisija ukvarja tudi s tem izredno
               pomembnim pojavom v ne samo naši družbi, ampak najmanj v Evropi. Če dovolite, jaz ne
               bi ponavljala tistega, kar so danes že moji predhodniki povedali in bi povedala nekaj
               več o tem kaj delamo sindikati na področju trpinčenja. In sicer moram začeti z
               lanskoletnim podpisom evropskega sporazuma o nasilju in nadlegovanju na delovnem
               mestu, ki so ga podpisali evropski socialni partnerji, se pravi evropska
               konfederacija sindikatov in pa tri evropska združenja delodajalcev. In sicer ta
               sporazum je bil podpisan po enoletnih pogajanjih, ki jih je sofinancirala Evropska
               komisija in to z namenom, da na ta način skuša, torej Evropska komisija urediti
               reševanje tega izredno pomembnega problema.</p>
               <p>Tudi slovenski socialni partnerji smo sodelovali v teh pogajanjih in seveda dali
               tudi soglasje k podpisu. Zaradi tega se čutimo zavezane, da ta evropski sporazum
               uveljavljamo tudi v Sloveniji. Tako kot evropske direktive se pa tudi evropski
               sporazumi, ki jih podpisujejo evropski socialni partnerji ne morejo na nacionalni
               ravni neposredno izvajati, ampak smo jih dolžni slovenski socialni partnerji na
               način, ki je v skladu z nacionalno prakso uveljaviti v naši državi. Ekonomskosocialni
               svet je že nekajkrat, sicer na kratko govoril tudi o uveljavljanju tega sporazuma.
               Kot veste, je zdaj pred mesecem dni ekonomskosocialni svet potrdil uradni prevod
               nekega drugega evropskega sporazuma o obvladovanju stresa povezanega z delom.
               Načrtujemo tudi objavo tega prevoda v Uradnem listu in načrtujemo, da se bo nekaj
               podobnega zgodilo tudi s tem evropskim sporazumom o nasilju in nadlegovanju na
               delovnem mestu. Objava v Uradnem listu bi bila za nas iz Zveze svobodnih sindikatov
               zelo pomembna. Ne zato, ker bi ta evropski sporazum potem kogar koli v Sloveniji
               zavezoval, ampak zaradi tega, da omogočimo prav vsakemu v naši državi, da se seznani
               z njegovo vsebino. Torej mi smo tudi na lanskoletnem  decembrskem kongresu, mislim Zveza svobodnih
               sindikatov sprejeli resolucijo, ki povzema glavne napotke iz tega evropskega
               sporazuma in če dovolite, bom v dveh stavkih to tukaj tudi vam predstavila.</p>
               <p>Gre za to, da tudi delodajalci in zdaj govorim, seveda o top menedžmentu, se
               zavedajo kako škodljivo za njihove poslovne interese je, da se v nekem podjetju ali
               pa organizaciji prihaja do trpinčenja. Tukaj gre za gospodarsko škodo. Ne bom
               ponavljala škode za delavca, kakršno jo je opisala mag. Strgarjeva. Predvideno je, da
               naj bi delodajalci sprejeli novo listino, ki bi se ji reklo <q>"izjava o netoleriranju
               nasilja in nadlegovanja"</q>, kjer bi delodajalec povsem jasno povedal, da ne misli
               tolerirati takšnega obnašanja in seveda hkrati določil postopke, ki se bodo izvajali
               v primeru, da bo eden od zaposlenih se pritožil, da se mu nekaj takšnega dogaja. Tak
               postopek med drugim predvideva tudi določitev zaupanja vredne osebe, ki ji zaupa tako
               delavska, kot delodajalska stran, da bo sposobna izpeljati nepristransko zaslišanje
               vseh vpletenih. Povedati moram, da je tukaj delodajalska stran, ko se je pogajala o
               tem sporazumu, posebej skrbela za to, da bi se preprečile zlorabe. To se pravi, da bi
               nekdo iz maščevanja ali kakorkoli drugače neupravičeno nekoga obtožil, da ga trpinči
               ali nadleguje. Torej ti postopki bodo tudi to upoštevali. Naj povem še to, da
               evropski sporazum predvideva izredno diskretno vodenje teh postopkov zato, da neki
               osebni podatki, osebne okoliščine ali karkoli drugega ne bi bile izpostavljena.</p>
               <p>Mi mislimo, da je to pravzaprav izredno učinkovit in je skoraj da edini možni način
               za to, da se preprečuje trpinčenje in nadlegovanje na delovnem mestu. Seveda, ko
               prideš že do enega takega primera, je treba zelo hitro in to je nova, ena izmed
               smernic tega evropskega sporazuma. Se pravi brez odlašanja. Delodajalec mora določiti
               roke v katerem je potrebno izpeljati določene postopke zato, da se prepreči
               viktemizacija žrtev. Se pravi njihovega poslabšanja. Tako je treba sprejeti ukrepe,
               ki tej osebi omogočajo, da normalno dela in živi.</p>
               <p>Nekaj vam moram razložiti. Se bom pa mogoče tudi jaz spustila malo v psihološke
               vode. Da top menedžment, se pravi tisti, ki so resnični delodajalci, resnični
               lastniki, se zavedajo gospodarske škode, ki nastaja zaradi trpinčenja, zaradi, kot je
               rekla mag. Strgarjeva, nižje produktivnosti dela in tako naprej. Problem je <q>"middle"</q>
               menedžment. Se pravi srednje vodstveni kader, ki se zaradi najrazličnejših razlogov
               ne čuti kos svojim nalogam, ne zna voditi, se boji morda konkurence drugih delavcev,
               strokovnih delavcev ali kakor koli in potem zelo pogosto začne uporabljati  metode, ki bi jim lahko pripisali
               elemente trpinčenja. Torej <q>"midle manegament"</q> je tisti, ki kaže, se opravičujem, da
               uporabljam angleški izraz, srednji vodstveni kadar je tisti, ki se zelo pogosto upira
               temu, da bi se v resnici spoprijelo s tem pojavom.</p>
               <p>Če dovolite, čisto za konec bi povedala še nekaj. Letos smo prvič skušali ob 28.
               aprilu, to je svetovni dan varnosti in zdravja pri delu, je pa to tudi tradicionalno
               spominski dan na katerega se sindikalno gibanje spominja na umrle delavce, ki so
               umrli zaradi kakršnihkoli razlogov povezanih z delom. Naši kolegi iz zahodnih in
               severno evropskih držav na ta dan tudi že opozarjajo na tiste samomore, ki so se
               zgodili zardi trpinčenja na delovnem mestu. Prvič smo skušali pridobiti uradne
               podatke o tem, ali tudi v Sloveniji prihaja do samomorov zaradi takšnih razlogov. In
               torej, uradni organi, ki vodijo pri nas register samomorilnosti so nam priznali, da
               jim pač manjka denarja za to, da bi to statistiko vodili tako, kot je včasih že bila
               vodena, vendar pa so izrazili podporo temu, da bi začeli podatke o samomorih
               analizirati tudi oziroma voditi register tudi po vzrokih za samomor. Namreč, ti
               skupinski podatki o samomoru navajajo vzroke že danes in spori v službi so eden izmed
               vzrokov. Jaz bi špekulirala, če bi kakorkoli skušala ugibati koliko teh odstotkov
               samomorov je v Sloveniji treba pripisati trpinčenju na delovnem mestu. Lahko pa
               povem, da sem slišala podobne podatke za, na primer Nemčijo, kjer je bilo rečeno, da
               10% vseh samomorov pripisujejo trpinčenju na delovnem mestu.</p>
               <p>Tako kot je rekla gospa Strgarjeva ne smemo banalizirali tega pojava in misliti, da
               gre tukaj za nasmeške pri tem, ko ti nekdo sladkor strese v kavico. Tukaj gre za
               krvavo resne zadeve, kjer v resnici se lahko popolnoma uniči življenje posameznika,
               in ne samo njega, ter tudi njegove družine. Ja pa, tako kot je rekla gospa
               Strgarjeva, problem vidnosti. Kako doseči vidnost tega pojava, kajti tudi žrtve
               skrivajo svojo stisko dokler se da skrivati. Marsikdo meni, da je deležen takšnega
               obnašanja zaradi tega, ker ne dela dovolj, ker ni dovolj produktiven, ker ni dovolj
               priden in potem nenadoma začne več delati, od jutra do večera v službi samo zato, da
               bi končno bil nekdo zadovoljen z njegovim delom, išče vzroke pri sebi, skuša te
               vzroke pri sebi odpraviti, postati idealen delavec ali karkoli, nič ne pomaga in na
               koncu se tak človek lahko zruši. Metode trpinčenja so lahko zelo različne, ali da
               ljudi prezasipava z delom, ali da se mu popolnoma odvzame delo, tako da se od njega
               pričakuje, da je iz sekunde do sekunde 8 ur na delovnem mestu, vendar nima nobenega
               dela in to vas po nekaj mesecih lahko uniči. Torej, krvave, krvave zadeve. Jaz sem
               govorila z ljudmi in vam moram povedati, da po dveh letih takšnega ravnanja se ti
               ljudje spremenijo v <q>"zombije"</q>. Sploh ne funkcionirajo več kot normalen človek. Jaz
               poznam magistro, ki je zaprosila na premestitev na delovno mesto blagajničarke, kjer
               je potrebna nekaj stopenj nižja izobrazbe samo zato, da bi se izognila  tisti osebi, ki jo muči. Jaz temu
               rečem <q>"zombi"</q>. Ne vem zakaj ti ljudje vztrajajo, ampak včasih pride do nekega
               začaranega kroga, ko potem žrtev niti ne ve če, kako se rešiti iz tega kroga. Toliko.
           </p>
            </sp>
            <sp xml:id="SDT4-KZPTZČPIEM-Redna-036-2008-06-06.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. In sedaj dajem še predsedniku Društva Pogum, mag. Francu Poslu.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp24">

               <speaker>MAG. FRANC POSEL:</speaker>

               <p>Lep pozdrav! Na kratko. Ne bi predstavljal kaj dosti uvoda o samem problemu. Mislim,
               da je to bilo predstavljeno. Če na kratko povzamem kdaj je bila ideja sama
               inicirana<stage>(?)</stage>. Ideja je bila v bistvu inicirana na sestanku iniciativne skupine v
               februarju lanskega leta. In v bistvu od takrat dalje je društvo tako rekoč začelo
               delovati, čeprav formalna ustanovitev je pa bila nekaj časa kasneje, to pomeni
               oktobra lani, 2007. Namreč, nekaj časa je potrebno usklajevanje med člani in te
               stvari ne gredo od danes do jutri. Ves čas pa smo delovali kot polno vredno društvo.</p>
               <p>Kaj pa se je po ustanovitvi začelo dogajati, ko smo začeli z registracijo? To pa je
               drug problem. Ker bi mogoče malo namignili tudi na probleme zakonodaje, ki se tičejo
               same registracije oziroma pridobivanja statusa organizacije v javnem interesu.
               Namreč, najprej smo obiskali hišno številko, to nas je počastil sindikat, da smo se
               lahko sploh registrirali v marcu letošnjega leta. Ko pa smo potem začeli ugotavljati
               na kakšen način bi lahko tak status dobili, da bi imeli prednost na razpisih smo
               ugotovili, da moraš dokazati dve leti delovanja od formalne registracije, čeprav
               imamo cel čas dokumentirano delovanje. To pomeni nastope, tudi terapije, komunikacije
               z našimi člani, z vsemi, ki so se obrnili na nas s komunikacijo s Kliničnim centrom,
               pa kliničnim inštitutom za medicino dela in mislim, da je to tisto, ker je naš
               osnovni namen. Se pravi, komunikacija vseh, ki potrebujejo pomoč, da se lahko
               odzovejo takrat, ko jih lahko dalje tudi posredujejo. To je ena izmed možnih
               komunikacij. Ampak tudi te zadeve so opravljene. To pomeni, 17. marca smo
               registrirani, formalno zadeva rešena, 19. aprila nas je sprejel predsednik države,
               danes smo na vaši komisiji, poročamo o letnem delovanju.</p>
               <p>V tem letu se je zgodilo precej stvari, ki so odmevne tako za tiste, ki povzročajo
               samo trpinčenje, to pomeni delodajalce, kot tudi za tiste, ki prenašajo trpinčenje,
               da so nekaj samozavesti pridobili, da so si lahko olajšali dušo, da so malo pridobili
               tiste življenjske energije in da niso storili zadnjega koraka.  Namreč obračajo se ljudje v razno raznih
               stanjih, stopnjah na nas, pokličejo, napišejo elektronsko pošto, danes bom dal
               odpoved, potem ko ga opozoriš kakšne posledice ima to za njega, premisli, ali ostaja,
               ali še ima status rešen naprej ali ne. Vem povez, zgodbe so zelo podobne, ampak glede
               generacij, glede zdravstvenega stanja pa imajo različne posledice. To je pa tisto,
               kjer bi tudi glede uspeha tega leta v Državnem zboru lahko rekli, ogromno je bilo
               narejeno. Dva zakona sta bila spremenjena, Zakon o delovnih razmerjih, kazenski
               zakonik, ampak mislim, da smo to nekje na začetku poti. Mislim, da je ena od prvih
               stvari še Zakon o pokojninskem in invalidskem zavarovanju. Tam ljudje sploh ne
               razumejo za kaj se gre, ko pridejo. Na komisijah odločajo in pripišejo mobing..., vam
               povem, s papirjem, vam pokažem, predpisan mobing, dobesedno. Predpisan. Na prvi
               stopnjah, ne vem kaj, na kakšen način to zadevo rešiti. Mislim, da bi bilo
               najenostavnejše par elementov vnesti v zakonik, pa bi mogoče malo lažje, ker preden
               bo to izobraževanje preko vseh kadrov in komisij, teklo bo še to nekaj časa trajala.
               To je tudi naša pomoč vsem institucijam, ki se ukvarjajo na vseh nivojih, od
               zdravstva, pravnih služb, da bodo lahko delovali na vseh nivojih. To pomeni predvsem
               preprečitev pojava samega. Če pa pride do pojava, ustavitev v čim hitrejši fazi, če
               pa pride, kasnejše faze pa potem iskati možnosti čim blažje rešitve. Sedaj tisto, na
               kakšen način smo se pa pojavljali, skupni nastopi v medijih, mislim da je to
               najučinkovitejša pa najbolj enostavna rešitev, ki jo pa lahko narediš takrat, ko te
               mediji pač potrebujejo in moraš zelo hitro reagirati. Na ta način komuniciramo s temi
               našimi člani, da so pripravljeni, da imajo svoje zgodbe pripravljene, in da tisti, ki
               je duševno kolikor toliko v optimalnem stanju, tudi takrat lahko reagira. Da vam
               povem, niso vsi vedno razpoloženi in zmožni povedati svoje zgodbe takrat, ko se medij
               odzove, pa je zainteresirani povedati nekaj. To je nekaj, ena zadeva.</p>
               <p>Druga zadeva pa je financiranje. To pa je vezano na tisto kar sem že prej govoril.
               To je, pridobitev statusa organizacije v interesu javnosti. Tukaj mislim, da bi tudi
               lahko se malo spremenile te dve zakonodaje ali pa vsaj katera od teh, humanitarne
               organizacije, da bi imele določene odprte poti za takšne primere, ko se začne
               delovati na začetku, se pravi, ko se inicira. Ker namreč danes, vam povem, delujejo
               vse poti na tak način, da se samo samo čita črno, belo, ni nobenih sivin. In to pa
               mislim, da življenje ni tako. Ni črno- belo, ampak je ogromno sivin in zakonodaja
               mislim, da je prav, da dopušča tudi sivine. To pomeni, če dokažeš, da nekaj delaš, da
               se te stvari pač pospešijo, ne pa samo črno-belo. Jaz se zahvaljujem za možnost,
               prisotnost in predstavitve, pa uspeh naprej.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp25">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Gospod mag. Posel, zdaj so vsi vabljeni na sejo k tej točki dnevnega
               reda dobili besedo. Začenjam razpravo poslank in poslancev. Preden pa bi se ta
               razprava začela, bi razpravljavke in razpravljavce spomnila na to, da smo na 23.
               seji, 20. marca leta 2007 sprejeli pet sklepov in namen te današnje seje je med
               drugim tudi ugotoviti, kaj se je od  tedaj do danes premaknilo. Ali kateri od teh sklepov lahko umanjka ali
               je treba sklepe, ki smo jih takrat sprejeli, ponoviti. Jaz upam, glede na to, da so
               bili sklepi takrat sprejeti, če bomo skupaj ugotovili, da stanje še ni tako, da bi
               jih lahko umaknili z dnevnega reda, da bodo dobili podporo tudi danes, zato jih bom v
               taki dikciji kot so bili takrat sprejeti, prebrala, da bom osvežila spomin.</p>
               <p>Prvi sklep je bil ugotovitvene narave in je rekel takole; Komisija za peticije ter
               za človekove pravice in enake možnosti se je seznanila s problematiko preprečevanja
               in obvladovanja psihičnega nasilja na delovnem mestu.</p>
               <p>Drugi je bil; Komisija predlaga Vladi Republike Slovenije, da v okviru sprememb
               Zakonodaje, predvsem pa zakona o delovnih razmerjih vključi določbe o preprečevanju
               psihičnega nasilja na delovnem mestu.</p>
               <p>Tretji; Komisija predlaga Vladi Republike Slovenje, da aktivno sodeluje na področju
               raziskovanja razširjenosti in preprečevanja psihičnega nasilja na delovnem mestu v
               Sloveniji ter seznanjanja javnosti s tem pojavom.</p>
               <p>Četrti; Komisija predlaga Vladi Republike Slovenije, da prouči za obravnavo na
               skupni seji predloženega gradiva predloge in pripombe iz razprave na seji ter na tej
               podlagi pripravi in sprejme potrebne ukrepe za prepoznavanje in preprečevanje
               psihičnega nasilja na delovnem mestu.</p>
               <p>In peti: Komisija podpira ustanovitev in delovanje Društva za pomoč žrtvam
               psihičnega nasilja na delovnem mestu. Mislim, da je ta peti sklep, ustanovitvijo
               društva sicer bil uresničen. Tisto o čemer je pa predsednik društva govoril, v zvezi
               s pridobitvijo statusa, pa presega pristojnosti naše komisije in tukaj ne vidim
               možnosti nadaljevanja, tudi je težko verjeti, da bi vam sedajle lahko kako pomagali.
               Glede na izkušnje, to je pa sedaj moje stališče, tudi nevladne organizacije in
               društva z urejenim statusom zelo težko dosežejo kakršnokoli sistemsko ureditev
               financiranja za delovanje v tistih, recimo temu mejnih področjih, kjer je dejavnost
               civilne družbe nujno potrebna za povezavo med žrtvami in med institucijami, ki na
               ravni pooblastil in zakonov delujejo v skladu s tistimi možnostmi, ki jih zakoni
               dajejo. In tukaj ne vidim kakšne možnosti, da bi vam kaj hitro, tudi naš kakšen
               sprejet sklep pomagal. Zato ga ne bom niti predlagala, ker se mi zdi, da nima
               operativne funkcije. Mi pa, kot komisija, nenehno opozarjamo na to, da bi bilo treba
               civilni družbi dati tudi ustrezno finančno osnovo za to, da bi lahko vstopala namesto
               izvršne veje oblasti in vladnih ali državnih institucij takrat, kadar se kaže to kot
               boljša možnost.  Kar pa zadeva
               štiri druge sklepe. Sama presojam, da bi prvega, kakšen ugotovitveni sklep za to
               točko lahko nadomestil. Drugače pa se mi še vedno zdi aktualen ali potreben sklep, ki
               bi pozival k spremembah zakonodaje, ker smo tudi slišali, da nista samo Kazenski
               zakonik in zakon o delovnih razmerjih tista pa še to je vprašanje, če so vpeljane
               spremembe take, da jih ne bo kdaj treba še tudi dopolnjevati ali dodatno spreminjati.
               To kar pa zadeva raziskovanja razširjenosti, preprečevanje in seznanjanje javnosti s
               tem pojavom, to je pa po mojem splošna naloga, ki je še premalo spodbujena in bi jo
               bilo treba aktivirati in tudi četrti sklep, ki govori o potrebnih ukrepih za
               prepoznavanje in preprečevanje psihičnega nasilja na delovnem mestu, se je pa tudi
               danes že pokazalo, da imamo poleg terminološke še kakšne druge težave in da potem
               takem tudi ta sklep ostaja še vedno tak, da bi ga kazalo oživiti. Torej to je za
               začetek razprave iz moje strani. Zdaj vprašujem kdo želi besedo. Izvoli Majda
               Širca.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp26">

               <speaker>MAJDA ŠIRCA:</speaker>

               <p>Hvala lepa. Mislim, da je zelo dragoceno, da obravnavamo to točko. Še sploh v luči
               primerjave z že obravnavano tematiko izpred letom, dvema ... Ne. še kasneje smo na
               tej komisiji obravnavali en primer šikaniranja na delovnem mestu znotraj novinarskih
               vrst. Vidijo se in prepoznavajo se tudi mogoče v niansah različni odnosi do te teme
               pristojnih inštitucij. Meni je všeč, da deluje oddelek znotraj inštituta
               ...<stage>/Nerazumljivo./</stage>... na način, kot je bil predstavljen. Pozdravljam tudi ciljne
               družbene iniciative in druga videnja.</p>
               <p>Bi pa rada postavila vprašanje inšpektoratu, glavnemu inšpektorju za delo, ki
               prepoznava v tej, če lahko vas interpretiram oziroma interpretiram gradiva, ki jih
               dobivamo, neko delikatnost problematike oziroma se, kot vidim, na vašem delu
               srečujete z zelo križanjem vprašanj in težko distinkcijo ali pa za vas težko
               distinkcijo med odpuščanjem in šikaniranjem oziroma mešanjem osebnih razlogov z
               razlogi, ki nastanejo zaradi delovnega mesta. Mi imamo tukaj gradivo z enim primerov.
               Primerom Primorskih novic, kjer, tisti, ki ga bolj podrobno poznamo, bi bil lahko po
               naših lastnih percepcijah kaj je to šikaniranje, pripisali šikaniranje. Medtem ko
               inšpektor sam ugotavlja, da je to nekaj povsem drugega in se spušča pravzaprav v
               odpoved iz drugih razlogov. Skratka ne zaradi osebe same, ampak nečesa drugega.</p>
               <p>V tem kontekstu sprašujem koliko se vam povečuje obravnava tovrstnih primerov in
               koliko ste pri teh zaključkih uspešni? Še posebej pa to sprašujem v luči opozorila
               predstavnice varuha človekovih pravic, ki je nežno med vrsticami opozorila, da je
               vaša služba morebiti premalo močna za zaznavanje ali odpravljanje teh vprašanj.
               Hvala.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp27">

               <speaker>PREDSEDNICA MAG. MAJDA POTRATA:</speaker>

               <p>Izvolite mag. ...<stage>/Nerazumljivo./</stage>...</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp28">

               <speaker>MAG. BORUT BREZOVAR:</speaker>

               <p>Hvala za postavljeno vprašanje. Ja kar, mislim da primerno ste ugotovili, da imamo
               težave, vendar nekoliko drugače imamo te težave po našem prepričanju. Torej kot sem
               prej v uvodu povedal, inšpekcija je državni upravni organ. Ni sodišče, ne presoja in
               nima orodij za preiskave kot jih  ima policija. Praktično v vseh primerih pa naletimo na situacijo ...
               Ali pa drugače bom rekel. Zelo enostavno se je postaviti na stran žrtve, če poznaš
               samo njeno zgodbo in potem ni nobene dileme. Tukaj gre za seveda odnose, ki so s
               strani, praviloma delodajalca in tudi tukaj samo o tem govorimo na ta način peljani,
               da pač to žrtev postavljajo v tak položaj, da ima vse znake. Mi smo se že zdavnaj
               naučili, da moramo seveda tudi drugo zgodbo poslušati in potem, ko to drugo zgodbo
               dobimo, običajno so nastopile te dileme kaj je res, kaj ni res, kaj je mogoče
               dokazati, česa ni mogoče dokazati. Mi nimamo pravice kar nekomu kar verjeti zato, ker
               je to tako rekel. Za svoje ukrepanje moramo najti dokaze. Še posebej, če vodimo
               prekrškovni postopek, ki je eden od možnih postopkov v tej zvezi. Moramo znati
               dokazati dejstva, ki so se zgodila.</p>
               <p>Kot je bilo tudi že nekajkrat omenjeno, žrtve običajno nočejo sodelovati pri tem.
               Redko. Vsa dejstva navedejo, še manj pa seveda imajo, včasih tudi zato, ker jih
               nimajo, dokaze za to. Prej sem povedal tudi to, da je to dolžnost delodajalca, ki
               temelji na dejstvu, da sta delavec in delodajalec podpisala pogodbo o zaposlitvi in
               si med seboj vsak nekaj dolgujeta iz te pogodbe. In eden od dolgov delodajalca je
               vzpostaviti takšno, recimo temu človeka vredno delovno klimo in vse kar to ni in
               zakon našteva kaj je vse to, je tisto, kar mora delodajalec popraviti. Tudi, če ni on
               tisti, ki je vir teh početij. Torej je to lahko tudi čisto med sodelavci. Veliko smo
               tudi takih primerov obravnavali, kjer je šlo za maltretiranja, da se zdaj ne spuščamo
               v en ali pa drug pojem s strani kolegov.</p>
               <p>Torej naš problem, ki je, je v tem, da preprosto ne moremo zanesljivo v vseh
               primerih pravim seveda ugotoviti kaj je resnica in kaj ni. Zakon govori o dalj časa
               trajajočem, torej v procesu, ki ima tudi namen, že od svojega <q>"štarta"</q> namen. Na
               drugi strani pa ima delodajalec določene pravice iz zakona. Od delavca pričakovati,
               da izpolnjuje svojo pogodbo na način, kot je bila dogovorjena in zelo pogosto se te
               stvari križajo. Pogodba se ne izpolnjuje in začne se z nekimi pritiski na delavca, da
               bi se izpolnjevala in potem stvar lahko kulminira tudi v to smer. Seveda ne bi smela.
               Vendar kje je začetek in kje je konec te zgodbe je včasih zelo, zelo težko ugotoviti.
               Še posebej pa samo s tem, da neka oseba pride v sredino in si zadevo ogleda in skuša
               zbrati informacije o tem kaj se pravzaprav tam dogaja.</p>
               <p>Motivi zakaj se to počenja so tako različni in so lahko od čisto osebnih, do zaradi
               mene čisto političnih ali pa kakšnih tretjih. Rezultat je potem pa takšen, kot se
               zdaj pogovarjamo. Vendar to zelo težko presodi, namenoma pravim presodi nekdo, ki
               pride v tisto sredino. Zakon več poti pozna po katerih se to rešuje in tisto kar
               lahko inšpektorji počnejo, je samo en del teh možnih poti. Še enkrat poudarjam, to je
               pogodbeno razmerje in samo tam, kjer je v tem pogodbenem razmerju zakonodajalec
               predpisal vlogo inšpekcije na nek način, se ta tam pač lahko odvija. V drugem delu pa
               ne. To je približno naš problem.</p>
               <p>Seveda pa je problem tudi v tem, da nas je, ker to ni, na žalost, edina naša
               pristojnost. Mnogo premalo za to, da bi bili lahko bolj prisotni in tudi seveda s tem
               včasih že samo z razčiščevanjem takšnega vprašanja prispevali k izboljšanju. Zelo
               pogosto se namreč tudi to zgodi. Da že s pojavom inšpektorja in  iskanja odgovorov na vse to, se stvari začnejo
               popravljati. Tudi to. Vendar kot pravim, obsegi dela se nam povečujejo v letih
               mnogokrat, številčno nas je pa vedno manj in tudi to gotovo je eden od razlogov, da
               prisotnost na terenu je lahko samo manjša, večja težko.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp29">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvoli kolegica Širca.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp30">

               <speaker>MAJDA ŠIRCA:</speaker>

               <p>Hvala lepa. Pravite, da se vam povečuje obseg tovrstnih zadolžitev. Ali imate tudi
               vsaj procentualno ali kakor statistično mogoče kakšno evidenco, ki bi bila
               indikativna? Vsaj mi se srečujemo z zmeraj več informacij in tudi če hodiš z odrtimi
               očmi in ušesi po svetu je nedvomno, da pritiski morebiti se ...<stage>/Nerazumljivo./</stage>... v
               svetu danes govori o njih, ampak vendarle naraščajo. Tudi iz povedanega razumem, da
               je po vsej verjetnosti težko ustvarjati distinkcijo ali določitve ali gre za mobing
               oziroma šikaniranje ali ne. Zato vas sprašujem, recimo, obravnavali ste, mislim da
               tudi vi ali samo mi dva primera nadlegovanja oziroma trpinčenja, kjer je prišlo do
               istega rezultata. Se pravi prenehanja delovnega razmerja. Enega imamo v dokumentacij
               pred seboj, v primeru Primorskih novic. Enega se spomnim, da smo imeli tukaj pred
               seboj na nujni seji. Šlo pa je za primer gospoda Igorja Kršinarja pri primeru, ko je
               prenehal njegov odnos, delovno razmerje na Magu ali bilo na tem, da preneha.</p>
               <p>Recimo tam je bilo to trpinčenje tako rekoč dokazano. Prišlo je do prepoznavanja
               tega primera, ko se že skoraj definirano trpinčenje, glede na to, da pač novinar je
               imel pred seboj ali v torbi dokaze. To se pravi, da se mora zdraviti, jemati
               pomirila, da je njegova družina ogrožena in tako naprej. Ker vem, pravzaprav nič
               drugače ni pri tem primeru, ki ga obravnavamo, ki ga imamo v dokumentaciji vašega
               poročila, kjer pa recimo trpinčenja ni bilo prepoznanega oziroma nobenega
               šikaniranja. ...<stage>/Nerazumljivo./</stage>... novinarka na cesti. Vemo, da za njo hodijo
               privatni detektivi in da je ta, najbrž nek normalen življenjski tok ravno tako
               pretrgan.</p>
               <p>Jaz se zavedam občutljivosti vseh teh vprašanj. Ampak vendarle, odnosi so pa
               različni, primeri so zelo različni. Jaz sem hotela zaključiti svoje razmišljanje s
               tem, da bi bilo dobro, da bi tudi iz vašega inšpektorata dobili kaj več tudi
               statističnih podatkov v bodoče. Zagotovo bodo koristili tudi tej komisiji v taki ali
               drugačni sestavi in morebiti še več zaključkov. Ker sami v poročilu omenjate, da je
               tako tanka nit med tem kaj je delovno razmerje oziroma kaj je nekaj drugega ali
               osebno nezadovoljstvo med strankami, udeleženci, se pravi med zaposlenim in tistim,
               ki nad zaposlenim vrši nek pritisk. Da pravzaprav imamo občutek, da se zelo, zelo
               realno in normalno srečujete s temi vprašanji in mogoče neka določena tenkočutnost
               celo manjka. Hvala.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp31">

               <speaker>PREDSEDNICA MAG. MAJDA POTRATA:</speaker>

               <p>Hvala. Preden vam dam besedo, mag. Brezovar, bi sama rada samo to rekla, da vidim
               razliko med tema dvema primeroma v tem, da je za enega bila postavljena zahteva za
               sklic nujne seje in se je potem na tej seji pač zgodilo kar se je zgodilo, vključno s
               sprejetimi sklepi. Da pa ne poznam  kako se je v tem konkretnem primeru gospoda Igorja Kršinarja izrekel
               Inšpektorat za delo. Zaradi tega, ker smo mi posegli v zadevo, kot rečeno, takrat v
               posebnih okoliščinah bistveno hitreje, kot v katerem koli drugem primeru. To se mi
               zdi pač potrebno spomniti tiste, ki morebiti so pozabili, da smo sami pripomogli k
               temu, da so nekatere bile tu prednostno obravnavane. Izvolite mag. Brezovar.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp32">

               <speaker>MAG. BORUT BROZOVAR:</speaker>

               <p>Torej dopolnil bi se iz prejšnjega dela v toliko, da seveda zaznavamo zelo veliko
               povečanje teh pojavov in na nas se obračajo številni v zvezi s tem. Tega nimamo s čim
               primerjati, ker prej ni bilo nič in zato ne morem govoriti o tem kakšne % je to zdaj
               povečanja. Da to umestim v vse ostale primere, ki jih obravnavamo tudi nima smisla,
               ker niso nič povezani. Koliko je to delež od celote. Primerjava bo šele s časom možna
               v tem smislu, ali je to še vedno rast in prepričan sem, da bo. Ravno zaradi tega kar
               vse počnemo in to tudi počnemo zato, da bi se vsi senzibilizirali za ta vprašanja.
               Zato sem prej v začetku tudi povedal, da to mora biti naloga vseh in vsak mora svoj
               prispevek dati.</p>
               <p>Jaz z lahkoto razumem, da včasih naše početje zgleda premalo tenkočutno. Vendar naša
               naloga je vedno intervencija v odnosu med dvema in nimamo pravice, resnično nimamo
               pravice nikomur iti v prid. Ker s tem prizadenemo drugega. Mi smemo početi samo
               tisto, kar nam zakon nalaga. Nekaj drugega so druge službe, ki lahko pač z eno širino
               čisto na drugačen način ukrepajo kot mi. Vedno če ukrepamo nekomu v prid, s tem
               prizadenemo drugega in prestopimo mejo zakona. Naša naloga je pa stati na strani
               zakona in skrbeti za to, da se zakon izvaja tako, kot je zapisan. Če je slabo
               zapisan, še tukaj ne moremo veliko pomagati. Izvajati moramo takšnega, kot je
               zapisan.</p>
               <p>Jaz sem prej skušal resnično dovolj jasno povedati od kod ta zaveza delodajalca in v
               kakšni zvezi smo mi s tem delodajalcem. Mi skrbimo za to, da bo delodajalec svoje
               naloge, ki mu jih zakon nalaga izvršil in če gremo danes pogledati večino
               delodajalcev pojma nima kaj naj naredi po tem kar v zakonu piše. Tisto kar je gospa
               Böhmova povedala je tisto, kar se počne v Evropi in to je tudi stališče, ki smo ga mi
               kot svojo nalogo zastavili. Tudi mi smo se povezali z našimi kolegi v tujini in
               poskušali ugotoviti kaj pa oni na to temo počno in počno prav to, kar mi razumemo kot
               svojo nalogo. Delodajalca opozoriti tudi seveda z upravno odločbo v tistem delu, ko
               ima za narediti to, da vzpostavi razmere v katerih ne bo prostora za taka ravnanja in
               to ne s tem, da čaka, ampak s tem, da v naprej nekaj naredi s primeri, kot jih je
               omenil. Postaviti mora postopke, pravila v svojo domačo zakonodajo, predvideti mora,
               da to pomeni kršitev, ki jo bo obravnaval v okviru disciplinskih postopkov zoper
               kogarkoli v svoji firmi, ki bo ravnal na način, ki je pač prepovedan. In če
               delodajalec tega ne naredi, ga mi kaznujemo. Če pride do primera take vrste in isto
               se je tudi v Primorskih novicah zgodilo. Mi pa ne moremo vplivati na prenehanje ali
               pa neprenehanje, ker so to statusna vprašanja, za katere mi nimamo nobene
               pristojnosti. To je stvar sodišča in odločitve obeh strani kako bosta ravnali. Ali
               bosta vztrajali in skušali zadevo reševati, ali gresta narazen in si poiščeta
               različne nove sredine za nadaljevanje.  Zato ti primeri pač lahko da delujejo s strani gledano, kot da smo mi
               premalo tankočutni, in da nismo vsega naredili kar bi se morda še dalo, ampak menim,
               da smo ravnali v vseh teh primerih popolnoma zakonito in tistem kar imamo orodja na
               razpolago. Seveda pa omejenost kapacitetami kakršne so. Ker jutri se bomo tukaj pa
               morda pogovarjali o problematiki gradbeništva pa tujih delavcev, kjer je eno
               področje, ki sedaj neskončno raste, o problemih, bomo spet ugotovili lahko isto,
               torej da nas je pač premalo, obsegi se pa povečujejo iz zelo različnih razlogov. V
               poročilu za leto 2008, torej naslednje leto bo gotovo že kar veliko teh primerov
               obdelanih in tudi statistika bo bistveno bolj jasna kot je bila do sedaj lahko. Še
               več kot obravnavanih primerov imamo pa tistih, kjer se vključujemo na ta način, da
               pojasnjujemo, vendar moram reči, da obema, tako delodajalcem kot delavcem, ki se na
               nas obrnejo, ko pridejo v situacijo, ko se tudi medijskih obravnav čutijo malo na
               takem letu, ker preprosto ne vedo kaj narediti, ko preberejo zakon. Samo razumejo, da
               to so ene grde stvari, ki se ne smejo dogajati, ampak to ni dovolj in to tudi ni
               namen zakona. Verjetno, če bi se pogovarjali o tem kdo je za diskriminacijo in kdo je
               proti, ne bi nikogar našli, ki bi rekel seveda sem za malo diskriminacije. Isto je s
               temi pojavi. Nihče ne bi rekel, seveda moraš malo trpinčiti v službi, pa vendarle se
               to dogaja. Torej ni namen zakona, verjamem da ne v tem, da opozorimo, da so to
               negativni pojavi, ampak da se s tem neke naloge nalaga. In tako razumemo in tako tudi
               skušamo svoj prispevek k izboljšanju dati.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp33">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. K razpravi imam prijavljeno podpredsednico Uhanovo, dr. Gabra in gospoda
               Šugljaj. Po takem zaporedju bom tudi dajala besedo. Izvolite, gospa Uhan.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp34">

               <speaker>MARJETKA UHAN:</speaker>

               <p>Hvala lepa za besedo in lepo pozdravljeni. Problematika o nadlegovanju, šikaniranje
               na delovnem mestu gotovo ni nov pojav in ob teh podatkih, ki se danes srečujemo, se
               pa sprašujem ali je tega res več danes in je res tako množičen, kot govorijo in
               Društva Pogum. Glede na to, da pravijo, da je 60 do 100 tisoč ljudi podvrženim temu
               šikaniranju, in da so prizadeti in jim grozijo hude ... duševne in telesne,
               zdravstvene posledice in to je res zaskrbljujoče, če so ti podatki resnični. Dobro je
               to, da se ljudje danes upajo spregovoriti o tem in da tudi vedo, na koga naj se
               obrnejo, in da so taka dejanja kazniva. Nihče, ko podpiše pogodbo o zaposlitvi, ne
               podpiše tudi tega, da je dolžan prenašati šikaniranje, nesramnega obnašanja,
               trpinčenja, izsiljevanja ali še česa in tega se morajo zavedati tudi delodajalci.
                   Sprašujem pa se koliko je
               povezano to tudi od delavcev, da izzovejo taka dejanja, od njih samih in koliko to
               vpliva tudi, da izzove to tudi njihovo obnašanje, njihove vrednote, njihovo samo
               delo. Kot je dejal inšpektor, je velikokrat to povezano tudi z izpolnjevanjem delovne
               pogodbe. Prepričana sem, da v firmah ali pa v javni upravi, kot je dejal gospod iz
               Ministrstva za zdravstvo, da kjer je dobra organizacija, kjer velja neko razumevanje,
               spoštovanje, da je tega bistveno manj ali pa, da ga ni. Vsekakor mislim, da že
               sprejetje take zakonodaje, kot smo jo letos sprejeli oziroma v tem mandatu, da bo
               pripomoglo, da do tega ne bi prihajalo oziroma, da se ta pojav ne bi širil in da bi
               se preprečeval. Zato smo se zelo trudili tako za kazensko zakonodajo oziroma Kazenski
               zakonik, kot tudi zakonodajo na delovnem področju. Kot pa je bilo s strani
               predstavnika društva Pogum predlagano oziroma rečeno, da pa je pomanjkljiva še na
               pokojninsko-invalidska zakonodaja pa sprašujem kaj je mislil s tem in tudi s kakšnim
               izsiljevanjem oziroma podpisi prihajajo. Če lahko konkretizira kakšen primer. Kaj je
               potrebno še tam spremeniti oziroma kaj se dogaja na tem področju. Toliko mogoče.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Jaz predlagam, da opravimo ta krog razprave pa potem mogoče kdo od
               vabljenih še sklene odgovoriti na zastavljena vprašanja. Izvolite dr. Gaber.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp36">

               <speaker>DR. SLAVKO GABER:</speaker>

               <p>Najlepša hvala gospa predsednica. Ta problematika je očitno precej pereča. Čeprav
               sam imam seveda precej strukturirane občutke ob tem pogovoru. Iz nekega poznavanja
               nekega drugega področja, kjer gre za vprašanje tematike nasilja pa nasilja v šolah,
               imam to vedenje, tudi kar neko število diplom se opravlja, magistrskih nalog na to
               temo v tem trenutku v Sloveniji, ki me opozarja na to, da je zelo prelahkotno in za
               pojav sam nič posebej koristno, če se o tem govori nenatančno. Zato zelo podpiram to
               idejo, ki je vezana z našimi predhodnimi sklepi in sem vesel, da v to smer stvari
               gredo. Da je potrebno strokovno natančno spremljati, da bi vedeli o čem govorimo.
               Zakaj? Ne zato, da bi kogarkoli tudi neupravičili, da je bil napeljan na to pa je
               zato šikaniral. Tvoj problem je, ti se moraš znati ustaviti in točke, ko začneš, ne
               vem, šikanirati, radikalno, ko trpinčiš, se moraš ustaviti ne glede na to ali si ti
               bil pripeljan v to pozicijo ali ne. To je v nasprotju s pravili normalnimi, tako
               ravnanje in je tudi v nasprotju z zakonom konec koncev. Ampak zato, da bi resno lahko
               ukrepali, ker so možnosti ukrepanja omejene na večih ravneh. Tam kjer za to do tega
               res prihaja, je treba vedeti o čem govorimo. Jaz se s svojimi študentkami, ki gredo
               učiti, študenti pogovarjam o tem, da pač če ti rečeš, da je vsako nasilje, da je vse
               nasilje in da je vsako nasilje enako, delaš škodo tistim, ki jih je treba znati
               braniti pred nasiljem. Ker če se ukvarjamo z vsem, se ne ukvarjamo z ničemer. Zato bi
               jaz bil previden pri številkah. Pomembno je vedeti koliko tega je zato, da bomo
               vedeli tudi ko se bomo pogovarjali o tem koga bi kje rabili, kaj je treba kje
               narediti, da se  bo to
               smiselno lociralo. Zdaj kaj pa je pri tem mogoče narediti? En del je ta pot, kjer
               inšpekcija pride. Ima preventivne, moje izkušnje s šolsko inšpekcijo na primer mi
               govori, da samo ko se beseda omeni v šoli, se četrtina stvari reši. Ker ko mislijo,
               da bodo prišli inšpektorji, začnejo vsi misliti. Kaj pa zdaj se dogaja in tako
               naprej. Torej to zadevno je treba inšpekcijo uporabljati tudi v te namene. Zato
               inšpektorjev mora biti toliko, da je ta grožnja inšpekcije realna. Jaz realpolitično
               govorim sedaj tukaj. Mislim, da se stvari v svetu tudi tako praviloma odvijajo.</p>
               <p>Drug pomemben element je pa ta, da vodstveni ljudje od samih vrhov pa do tja od kjer
               vi govorite, o tem srednjem upravljavskem sloju v tej državi. Sami vedo, da je to
               treba zaznati in na to opozoriti. To pomaga praviloma več kot inšpekcije, več kot
               zakoni, več kot sodišča in v kolikor bo ta družba občutljiva, ampak smiselno
               občutljiva. Ne, da bo vse razglašala za vse. Ker ko je vse vse, takrat je vse tudi
               nič. Če ti ljudje opozorijo nekoga, mi smo imeli cel kup teh situacij,
               predpostavljam, da je sedaj enako v šolskem sistemu v katerem je to, da je nekdo samo
               vprašal na šolo ali je res, da se tam dogaja to in to, je imelo več kot blagodejne
               učinke. Samo nekoga je moralo to zanimati. Nekomu se je moralo zdeti, da se to ne
               sme, da se tega ne sme početi in zato bi verjetno bilo treba se povezati z
               Gospodarsko zbornico in z vso šarado, ki jo imamo zdaj na tem področju, teh
               institucij in tam v ta izobraževanja, v ta srečanja dodatno vključevati razmisleke o
               tem in družbo nasploh narediti za bolj občutljivo in rafinirano občutljivo. Tako da
               se mi zdi, da gremo v pravo smer in treba je samo nadaljevati in čim bolj realno
               skenirati to kar se dogaja. Jaz bom, predsednica, podprl ponovitev tistih sklepov, ki
               ste jih prej že izvzeli kot takšne, da je smiselno, da z njimi gremo naprej.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp37">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite gospod Šubelj. Mislim, da sem prav napovedala.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp38">

               <speaker>ANDREJ ŠUBELJ:</speaker>

               <p>Hvala za besedo gospa predsednica. Jaz bi rad s strani društva dodal par pripomb na
               to razpravo, ki je bila. Gospod inšpektor je navedel, da žrtve običajno nočejo
               sodelovati kadar pride preiskave, recimo temu, primera ali pa prijave. Tukaj jaz
               vidim eno luknjo v zakonodaji. Jaz nisem pravnik, ne vem koliko je to mogoče
               spremeniti, ampak žrtev namreč ni stranka v postopku, niti je ne obveščajo, če sama
               ne zahteva kaj se dogaja. Tukaj mislimo, da zakon ni dovolj jasen oziroma stvari
               napačno postavlja.</p>
               <p>Druga zadeva. Govora je bilo, da je pogodba stvar enakopravnih partnerjev. Mi smo pa
               danes že slišali, da so žrtve v neenakopravnem položaju in tudi tukaj mislimo, da
               zakon ...<stage>/Nerazumljivo./</stage>... postavlja najbolj prav. Ta hip ne vidimo rešitve.
               Pozdravljamo spremembe zakona, mislimo pa da ni dovolj. In tretja zadeva. Rečeno je
               bilo, da delavci sami izzivajo dostikrat. To kar drži. To tudi mi opažamo in se
               strinjamo. Vendar mislimo, da kadar pride do takšnega konflikta ali hujše zadeve, kar
               predstavlja trpinčenje, so znani postopki tako v zakonu, kot v pravilih podjetij in
               edino to je možna pot za reševanje. Nikakor pa to ni opravičilo za trpinčenje. Hvala
               lepa.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp39">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Dr. Fikfak, preden vam dam besedo, bi želela vendarle  sama tudi še razpravljati, če
               dovolite. Ko smo se pripravljali na to točko in smo s strokovno službo razpravljali,
               smo veliko pozornost posvečali 34. členu Ustave, ki govori o človekovem dostojanstvu.
               Zame je to univerzalna določba in iz te univerzalne določbe izhajam k posebnemu. V
               tem tednu je bilo dosti govora o etičnem, tudi kar zadeva poslovno življenje. Moja
               subjektivna predstava o tem je zame, je za moj vrednostni sistem vsakršno
               izkoriščanje drugega neetično. Tu se pa že potem spustimo na zelo spolzka tla
               pristajanja na nekatere družbene spremembe, ki so se nam zgodile in ki so zvezane
               tudi s tem, da tako, kot si jih posamezniki razlagajo, stari postajajo zelo
               nedefinirane in spolzke in nekateri menijo, da so eni pač nekoliko bolj zaščiteni kot
               drugi. Meni je zelo dragocena distinkcija, ki jo je naredila gospa Böhm, ko je
               govoril o ozaveščenih vodstvenih delavcih, ki se zavedajo, da je človek človek, ne
               glede na to kakšen je njegov položaj na družbeni lestvici ali pa pri opravljanju
               posameznih nalog. Žal to vedno ni in takrat ko kdo reče, da kdo kaj izziva, sem zelo
               previdna. Da ne bo narobe razumljeno, tudi jaz imam precej pedagoških izkušenj in
               tudi jaz ne morem reči, da mene ni kdaj kakšna dijakinja ali dijak, študentka ali
               študent izzival ali preizkušal. Ampak to so tiste drobne stvari, ki jih jaz razumem
               kot šikaniranje in provociranje in je zvezano z mladostnim ravnanjem. Vse drugo pa
               je, kadar to prehaja na neko drugo raven, kjer se potem tudi opredeljujejo do
               posamičnih pojavov in jih hočemo minimalizirati s tem, da rečemo: <q>"To se dogaja
               zaradi tega kar smo sprovocirani."</q> Tudi tukaj v Državnem zboru se kdaj sliši taka
               stvar, da je sovražni govor posledica sprovociranih ravnanj. Nedavno tega je bilo to
               rečeno. To zame je nesprejemljivo in posebej, če je reakcija taka, da v temelju
               načenja posameznikovo dostojanstvo in to za moj vrednostni sistem ni sprejemljivo in
               zato mislim, da bi morali spodbujati vse tiste reči, ki bi pomagale raziskovati,
               analizirati, statistično ugotavljati in na podlagi tega potem premišljeno posegati v
               zakonodajo in zelo ciljno usmerjati tudi ukrepe in to pogrešam. Jaz žal ne morem biti
               tako navdušena nad nekaterimi rečmi, ki jih nekateri vidijo kot velik dosežek. Zaradi
               tega, ker poglejte, če gledam spremembe zakona o delovnih razmerjih, so te v 6.a
               člena lahko nastale zato, ker je bil prej 6. člen postavljen in ker smo prej v zakonu
               dosegli, da je dokazno breme za spolno nadlegovanje obrnjeno in je marsikaj mogoče
               tudi tako reči. Jaz nisem prepričana in nisem kar tako navdušena nad spremembami
               Kazenskega zakonika. Zato, ker vem, da še ni pravne prakse v zvezi s tem in tisto kar
               meni posamezniki govorijo ravno iz javnih zavodov ali iz tega, ker odstopajo od tožb
               zaradi tega, ker pravna praksa ni izdelana in zaradi tega ker tisti, ki vlagajo tožbe
               izgubljajo kar  so dokazi za
               nekatere stvari tako izmuzljivi, ker so, saj veste, priče pa ne vem kaj še vse, mora
               biti. Jaz nisem, nimam izkušenj s sodnimi postopki, tako da bi lahko se tukaj
               razglašala za dovolj kompetentno in strokovno dovolj trdno v teh besedah. Jaz govorim
               samo o tistem, kar mi posamezniki, ki se name obračajo kot na poslanko, s svojimi
               stiskami, razlagajo in kakšne so njihove izkušnje, ki so negativne, največkrat zato,
               ker niso enakovreden sogovornik ali so šibkejša stran v postopku. In tukaj se mi zdi
               zadeva problematična in bi si želela, da bi v nekem drugem sklicu zakonodajalec lahko
               ugotovil, da so bili njegovi posegi v zakonodajo tudi zato, ker so bili dovolj zgodaj
               s civilno družbo in s strokovno javnostjo dovolj argumentirano soočeni in tudi odprti
               za pripombe, da so potem bili učinki taki kot so jih pričakovali, ko so se v
               spremembe spuščali. Hvala.</p>
               <p>Sedaj pa dajem besedo gospe dr. Dodič Fikfak.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp40">

               <speaker>GOSPA DR. DODIČ FIKFAK:</speaker>

               <p>Hvala lepa. Nekaj kar moti, je mogoče to, da v isti koš mečemo strahotno veliko
               stvari, in zato se osnovni problem lahko minimalizira. In na to bi vas rada
               opozorila. Trpinčenje na delovnem mestu ni nujno, da je zavestno dejanje nekoga.
               Lahko je nezavedno dejanje, in ravno iz tega razloga, da se ne bi izgubljali v
               posameznih primerih, ki so lahko provokativni, o tem ni nobenega dvoma, ampak hočem
               povedati, da obstaja natančna definicija in natančno možno ločevanje kaj trpinčenje
               na delovnem mestu je in kaj ne. In tudi zato smo naredili raziskavo na značilnem
               vzorcu in tudi zato ne prisegamo z vsem, da je 7,4 kot je evropska fundacija rekla,
               procentov slovenskih delavcev prizadetih ali ne. Hočem opozoriti na nekaj drugega in
               zato smo na institutu za medicino dela vzpostavili kontinuirno delo in ne samo
               enkratno delo na tem problemu. Gre za problem vrednot in za problem dostojanstva, ki
               je kontinuirni proces. To dejansko začne kot kakorkoli lahko rečete trpinčenje ali
               bulinga v šolskem obdobju in se nadaljuje. Tisti, ki trpinči svoje sošolce, nikakor
               ne bo to nehaj potem, ko bo to postal dijak in še manj potem, ko bo postal
               delodajalec in bo dobil moč v roke. Gre za kontinuiran proces dejansko in tukaj
               moramo pridobiti drugačne vrednote. In res je, ne bomo dosegli vsega z zakonodajo,
               treba je predvsem spremeniti nekaj v naši percepciji, v percepciji odnosa do
               sočloveka in zato je potrebna zelo dolga vzgoja. Zakonodaja nam je lahko samo suport.
               In zato tudi sem se zahvalila na začetku tej komisiji in Odboru za družino, delo in
               socialne zadeve in gospodu predsedniku, da nas je sprejel, ker gre za moralno
               podporo. Gre za, še enkrat, kontinuiran proces in tukaj mislim, da imate izjemno
               veliko vlogo. Mi bomo pa s strokovnim delom brez dvoma in z zelo natančnimi
               definicijami tudi nadaljevali. Hvala lepa.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp41">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvoli, kolegica Širca.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp42">

               <speaker>MAJDA ŠIRCA:</speaker>

               <p>V celoti se strinjam z izvajanjem in pa rečenim, ravnokar rečeno s strani gospe
               Fikfak. Res je, potrebno je definirati in jasno vedeti v katerem krogu se gibljemo,
               definicije. Zato, meni osebno je žal, da ni bilo prisluha takrat, ko smo, bodisi na
               Zakon o delovnih razmerjih bodisi na Zakon o služenju v vojaški službi, prisluhnili
               iz moje strani podanim amandmajem, ki bi to področje bolj jasno definiralo. Strinjam
               se tudi z vsem kar je bilo izrečeno glede osveščanja in vedenja in potem razmejevanja
               enega in drugega pojma. Ampak pri temu osveščanju je  potrebno dejansko biti korekten. Na predzadnji ali nedavno
               tega, potekajoči komisiji, smo imeli tudi v gradivu znotraj peticij prispelo eno
               vlogo javnih zvrst javnih uslužbenk, ki je po mojem razumevanju in branju materiala,
               absolutno ustrezal definiciji primer mobinga. In smo ga izpostavili. Mogoče ste bili
               nekateri tudi takrat prisotni, vabljeni, in recimo skrbnik javnih uslužbencev,
               minister Virant, bom rekla ni deloval vzgojno v tem smislu, da bi prisluhnil in
               primer uslužbence Ministrstva za delo, ki je skozi peticije uveljavljala ali iskala
               pomoč, skozi Komisijo za peticije iskala pomoč in svojo rešitev, odslovil kot primer:
               <q>"A ha, saj kakšen mobing je to, to je zgolj želja nekoga, da bi napredoval v službi,
               pa mu to ne uspe."</q> Ali na drugem primeru, tudi javnega uslužbenca, ki je bil ob
               službo znotraj nekega javnega zavoda, primer javnega zavoda v Lipici, kjer je bilo
               rečeno in smo to razumeli kot mobing, po v javnosti znanih podatkih; <q>"Ah kakšen
               mobing, kakšno nadlegovanje, len je bil."</q> Hočem reči, da takega osveščanja, kjer se
               pojavljajo in ponujajo enostranske rešitve ali razumevanje mobinga oziroma bulinga,
               pa ne moremo razumeti kot osveščanja, še posebej če prihaja iz vrst najvišjega
               predstavnika oziroma tudi zaščitnika, po eni strani javnih uslužbencev. Hvala.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp43">

               <speaker>PREDSEDNICA MAG. MAJDA POTRATA:</speaker>

               <p>Hvala. Mislim, da smo... Ja, izvolite, mag. Brezovar, izvolite.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp44">

               <speaker>GOSPOD MAG. BREZOVAR:</speaker>

               <p>Če smem samo. Nekaj bi poizkusil pojasniti. V bistvu to kar je dr. Gaber prej
               povedal, je nekaj zelo pomembnega in očitno se to še kar naprej ne moremo postaviti v
               položaj, da se pogovarjamo o istih stvareh. Dr. Fikfak je povedala, da obstaja tudi
               trpinčenje, ki je nenamerno. To nima veze z definicijo o zakonu. V zakonu je to
               zavestna aktivnost. In samo taka je lahko kot trpinčenje na delovnem mestu,
               raziskovano, opredeljena, preprečevana, ker sicer se pa res postavimo v položaj, da
               vse probleme rešujemo v isti košari in je nemogoče karkoli rešiti. Zato se mi je
               zdelo vredno to opozoriti. Po drugi strani pa, prej je bilo tudi rečeno, verjetno je
               name letelo, pogodba o zaposlitvi. Pogodba o zaposlitvi ni pogodba enako močnih
               partnerjev. Ker če bi to bilo tako, potem bi bila v paketu vseh civilnih pogodb
               shranjena, pa jo v posebni delovno-pravni zakonodaji, ki v celoti predvideva
               podrejenost delavca že od začetka do konca. In delovno-pravna zakonodaja je
               zaščitniška zakonodaja delavca in tako jo je treba tudi razumeti. In seveda, če rečem
               pogodba o zaposlitvi, kjer sta se nekaj dogovorila, mislim na takšno vsebino kot jo
               zakon predvideva, zavedajoč se dejstva, da je delavec tukaj šibka stran. To je
               popolnoma jasno in mislim, da o tem ni treba posebej govoriti. Vendar še enkrat, če
               hočemo se v teh pojavih zares pogovarjati, jih je treba definirati na način, da bomo
               vedeli o čem govorimo in trpinčenje na delovnem mestu je tisto, kar v zakonu piše. In
               če dejansko stanje temu v celoti ustreza, se lahko o tem pogovarjamo, sicer pa je to
               lahko nek negativen pojav, ki ga ravno tako lahko vsi zavračamo, vendar to ni to in z
               istimi orodji se ga ne da reševati. Hvala.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp45">

               <speaker>PREDSEDNICA MAG. MAJDA POTRATA:</speaker>

               <p>Hvala. Torej ni kaznivo dejanje, če ni definirano in tako ne ustreza tistemu, ampak
               je lahko samo vredno moralne obsodbe in nesprejemanja.</p>
               <p>Ja, izvolite, mag. Posel.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp46">

               <speaker>GOSPOD MAG. POSEL:</speaker>

               <p>Hvala za besedo. En odgovor sem dolžan, glede zakonodaje o pokojninskem in
               invalidskem zavarovanju. Namreč status invalida je pač  ena od opcij, ki jo lahko delodajalec uporablja kot
               orodje za diskriminacijo in kasneje tudi kot mobing. Sedaj pa, kaj je pač možnost.
               Možnosti so namreč predpisane, čisto legalne zadeve, omejitve skladno z zakonom. To
               je ena stvar. Druga stvar pa je, da komisije same te omejitve lahko napišejo v taki
               obliki, da so v bistvu predpisani mobing, kot je omejitev kontaktov delodajalcem,
               sodelavci, omejitev kontaktov s strankami, to pomeni socialni kontakti, to pomeni ena
               izmed točk izmed definicij mobinga. To se dogaja, to se dogaja zaradi tega, ker
               ljudje ne poznajo kaj to je. In mislim, da je treba ali delovati v smeri
               izobraževanja, to poskušamo, ampak najverjetneje ni to dovolj, ampak bo treba tudi
               kaj pogledati, če se da, v zakonodajo samo, vnesti vsaj na tak način, da ne bi te
               omejitve bile posledično kot orodje mobinga. Tudi delna zaposlitev, šest ur, štiri
               ure, v preprečevanju izobraževanja, da si moraš vzeti dopust, se pravi negativna
               diskriminacija. Tudi to se dogaja, ampak to je za enkrat za vse nekaj samo po sebi
               umevnega. Mislim, da nima smisla. Tudi te stvari se da spremeniti. Dajte razmisliti
               no.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp47">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo razpravljati? Če ne, zaključujem razpravo.</p>
               <p>In dajem na glasovanje sklepe, ki sem jih poprej prebrala. Sprašujem, jih naj berem
               še enkrat? Ja.</p>
               <p>To se pravi, prvi sklep, ugotovitven, bo malo spremenjen, kot je bil tisti pred enim
               letom in nekam meseci. Komisija za peticije ter za človekove pravice in enake
               možnosti se je seznanila s problematiko šikaniranja na delu in v zvezi z delom. To je
               prvi sklep.</p>
               <p>Drugi, tretji in četrti pa so, moj predlog je, da jih obnovimo, zaradi tega, ker so
               bili že sprejeti, po moji presoji pa niso uresničeni. Zato bom še enkrat prebrala.</p>
               <p>Drugi sklep. Komisija predlaga Vladi Republike Slovenije, da v okviru sprememb
               zakonodaje predvsem pa Zakona o delovnih razmerjih, vključi določbe o preprečevanju
               psihičnega nasilja na delovnem mestu.</p>
               <p>Tretjič. Komisija predlaga Vladi Republike Slovenije, da aktivno sodeluje na
               področju raziskovanja razširjenosti in preprečevanja psihičnega nasilja na delovnem
               mestu v Sloveniji ter pri seznanjanju javnosti s tem pojavom.</p>
               <p>In četrtič. Komisija predlaga Vladi Republike Slovenije, da prouči za obravnavo na
               skupni seji predložena gradiva, predloge in pripombe iz razprave na seji ter na tej
               podlagi pripravi in sprejme potrebne ukrepe za prepoznavanje in preprečevanje
               psihičnega nasilja na delovnem mestu.</p>
               <p>Sama predlagam tukaj samo to spremembo, da ne bi več bilo, da prouči za obravnavo na
               skupni seji predloženega gradiva, ampak vse do sedaj obravnavano gradivo v zvezi s
               trpinčenjem in pripravi ustrezne ukrepe.</p>
               <p>Samo kvalificirani predlagatelji imajo tukaj možnost. Izvolite, gospod Černač.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp48">

               <speaker>ZVONKO ČERNAČ:</speaker>

               <p>Razprava ali obrazložitev glasu?</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp49">

               <speaker>PREDSEDNICA MAG. MAJDA POTRATA:</speaker>

               <p>Obrazložitev glasu, ker sem razpravo končala. Hvala.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp50">

               <speaker>ZVONKO ČERNAČ:</speaker>

               <p>Ja, torej jaz ne bom podprl nobenega od teh sklepov. Bom obrazložil zakaj. Mi smo te
               sklepe, kot ste povedala, pred letom dni sprejeli in kar nekaj aktivnosti se je v tem
               obdobju dogajalo in odvilo, vsaj tisto kar je naše delo, pomeni spremljanje zakonov.
               Res je, teh primerov ne morejo reševati samo represivni ukrepi in zakoni, ampak neka
               vzgoja in tukaj se je mogoče strinjati s tem, da se te zadeve začnejo na ravni
               šolstva.  Mi smo bili v
               preteklem obdobju priča pretirani liberalizaciji na področju šolstva, ki je pustila
               zelo hude posledice, ki nas bodo teple še kar nekaj let. Jaz bi rekel, da je kakšna
               generacija iz tega naslova zavožena, žal. Poudarjale so se samo pravice, zanemarjala
               odgovornosti, rušila se je avtoriteta vzgojnega kadra, predvsem učiteljev.
               Zanemarjale so se vrednote. Posledica vsega tega je tudi to čemur bomo priča tudi še
               v prihodnjih letih, kajti ta napačna vzgoja pušča posledice na vseh segmentih
               družbe.</p>
               <p>Drugi del je pa ta, da smo mi na podlagi teh sklepov neko zakonodajo v tem zadnjem
               letu v tem Državnem zboru sprejemali. In ena izmed bistvenih sprememb je bil Kazenski
               zakonik, ki je določal te stvari ki se tičejo šikaniranja na delovnem mestu. Bili ste
               v opoziciji proti, na desetine proceduralnih zapletov, da se ta zakonodaja ne bi
               sprejela je bilo. Absurdno, na predlog sindikatov je bil sprejet veto v Državnem
               svetu, ki takšne pojave preprečuje. To je resnično možno samo tukaj.</p>
               <p>In nazadnje, včeraj oziroma danes ponoči, tam nekje do 2-eh smo bili v tej stavbi
               priča trpinčenju na delovnem mestu s strani gospoda Školča na Odboru za zunanjo
               politiko. To je tak eklatanten primer tega pojava, ki bi ga bilo vredno posneti in
               predvajati temu omizju in narediti eno sejo samo na to temo, ampak ne bi bilo, po
               moje, nobenega učinka, vsaj za vas v opoziciji ne. Iz teh razlogov, jaz spoštujem to
               razpravo danes, predvsem spoštujem tiste, ki so iz strokovnega vidika sodelovali v
               tej razpravi, ker mislim, da so povedali marsikaj kar drži. Dvomim pa, da bomo mi
               oziroma vi s takšnim načinom dela karkoli spremenili. Bojim se da ne. Bojim se da
               bomo debatirali in na koncu ko je treba sprejemati konkretne ukrepe in odločitve, ki
               naj bi pomagali preprečevati te pojave, ne bomo storili oziroma ne boste storili
               tistega, kar bi se od vas pričakovalo.</p>
               <p>Iz teh razlogov jaz seveda teh sklepov ne morem podpreti.</p>
               <p>Hvala.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp51">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Černač.</p>
               <p>Kot predsednica sem vas dolžna opozoriti, da ste zlorabili inštitut obrazložitve
               glasu, ker razen tega, da sklepov ne boste podprli je vse drugo mejilo na polemiko,
               komentar in žalitve.</p>
               <p>Gospod Petan, izvolite.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp52">

               <speaker>RUDOLF PETAN:</speaker>

               <p>Hvala za besedo.</p>
               <p>Torej, zdaj ne vem če lahko obrazložim temelje zakaj bom glasoval proti.</p>
               <p>Prvič zato, ker so sklepi že bili sprejeti in če so bili sprejeti potem še vedno
               veljajo. Ker pa so splošni, veljajo tako ali tako, ne glede na to, če se kakšna
               dejanja izvršijo. To je prvo.</p>
               <p>Drugo je to, kar je prej v razpravi omenila dr. Fikfakova, namreč da gre za proces
               in vzgojo. Jaz se tu še kako krepko strinjam in to je ravno tisto, kar me pri celi
               zadevi moti in zato ne bom tega podprl. Kajti, prejšnje vlade so dobesedno zavračale
               vzgojo, pojem vzgoje v šolah, ampak je bil poudarek samo na izobraževanju. O tem
               verjetno ni treba izgubljati besed, tudi jaz ne bom več. V tem obdobju, ko je ta
               vlada začela več govoriti o vzgoji, se pa marsikdaj tudi norčujete. Zato seveda te ne
               podpiram.</p>
               <p>In tretjič, ne bom podprl zato, ker tisti pomemben element, ki lahko pomaga pri tej
               zadevi, da bo tega manj, da se to sankcionira je Kazenski zakonik in Kazenski
               zakonik, ki je mogoče nastal tudi deloma zaradi teh sklepov ali pa vsaj ti sklepi
               lahko narekujejo tako, ste glasovali proti in kolikor vem je bil tudi veto v Državnem
               svetu proti temu. To se pravi, zdaj enostavno ne razumem v čem je poanta ali pa gre
               za čisto navadno hinavščino. Veliko pa govorimo o tem in mislim da je prav da
               govorimo, vendar moramo potem tudi ko gre za konkretni nivo zadevo tudi sprejeti. In
               zaradi teh treh vzrokov, ki sem jih navedel ne bom podprl nobenega sklepa.</p>
               <p>Hvala lepa.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp53">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Izvolite dr. Gaber.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp54">

               <speaker>DR. SLAVKO GABER:</speaker>

               <p>Najlepša hvala, gospa predsednica.</p>
               <p>Sam bom te sklepe podprl. 
               Zdi se mi, da jih je smiselno, ker pač opozarjajo na to, po eni strani da so nekatere
               stvari bile narejene, po mojem mnenju, nekatere tudi v povsem pravo smer, hkrati pa
               opozarjajo vsakogar, ki ga ne omejuje prepričanje v samo svoj prav na to, da imamo
               opravka z zelo zahtevno problematiko in nekateri bodo morda razumeli, da niso samo
               druge institucije krive za vse na tem svetu, morda tudi njihovo lastno ravnanje
               pripelje do česa. Morda njihova lastna nevzgojenost pove največ o tem kako je treba
               razumeti vzgojo. Zato se mi zdi, da je pametno, da se oblast - tako sedanja, kot
               bodoča zaveda in o tem ti sklepi govorijo, da je potrebno še kaj narediti. Tisti, ki
               pa so na svetu predvsem za to, da razumejo sebe, kot središče sveta, jim je pa treba
               ta užitek seveda prepustiti.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp55">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Izvolite gospa Uhan.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp56">

               <speaker>MARJETKA UHAN:</speaker>

               <p>Hvala lepa, bi prosila če mi daste sklepe.</p>
               <p>Jaz bom prvi ugotovitveni sklep podprla, drugi sklep, ki govori o tem da naj v
               okviru zakonodaje o delovnih razmerjih vključi določbe o preprečevanju nasilja na
               delovnem mestu. Mislim, da smo to uredili v tej zakonodaji, ki smo jo sprejeli.</p>
               <p>Kar se tiče tretjega in četrtega, mislim, da se Vlada zaveda tega problema in da
               tudi aktivno sodeluje in tudi zaradi tega, ker smo se, kot sem že prej rekla, zelo
               trudili, da smo sprejeli dva pomembna zakona na področju delovne zakonodaje in
               kazenskega zakonika in da ne bežimo pred tem pojavom in se bom tukaj vzdržala.
               Verjamem pa, da je potrebno še veliko delati in osveščati ljudi, predvsem pa delati
               na izobraževanju, kot so dejali že kolegi pred mano.</p>
               <p>Do petega pa se tudi lahko pozitivno opredelim.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp57">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Še sama bi želela opredeliti svoj glas. Če sem predlagala v sprejem te sklepe je
               seveda samo po sebi razumljivo, da jih bom podprla. Ampak želela bi povedati zakaj
               jih bom podprla.</p>
               <p>Po odloku o ustanovitvi naše komisije je bilo naši komisiji naloženo, da spremlja
               zakonodajo, da ugotavlja stanje na področju človekovih pravic in uresničevanja enakih
               možnosti in štejem to kot neko nadstrankarsko, nepolitično dejavnost, ki bi jo morali
               ljudje, ki jim je v resnici do človeka, spoštovati in ne glede na to kaj se je pri
               sprejemu kakšnega drugega zakona dogajalo, skušati izboljševati, usmerjati v
               prihodnost korake in ukrepov za prepoznavanje in preprečevanje psihičnega nasilja na
               delovnem mestu nisem zaznala, da bi bili vsaj v dovolj učinkoviti in izraziti obliki
               posredovani. To pa je izvršni oblasti naloženo. Tudi kaj drugega še. In ker ste kar
               trije o Kazenskem zakoniku govorili, bi se mogoče le kazalo vprašati zakaj je
               opozicija nasprotovala sprejemu Kazenskega zakonika. Jaz sama zase vem zakaj. zaradi
               tistega uvodnega dela, ki je bil spremenjen kakor je bil spremenjen mimo stroke, mimo
               konsenza in ne zaradi tistega, kar je bilo mogoče vmes najti kaj dobrega. Ampak tako
               to je. Tudi vi, ki ne boste podprli teh sklepov, se boste s tem izrekli proti našim
               dobrim namenom in boste morali pač ob kakšni drugi priložnosti povedati, da vse to
               kar so vam drugi povedali cenite in upoštevate in zaznavate kot problem v tej družbi,
               ampak glasovali pa boste proti.</p>
               <p>Hvala.</p>
               <p>Ja izvoli Majda Širca.
               </p>
            </sp>
            <sp xml:id="SDT4-KZPTZČPIEM-Redna-036-2008-06-06.sp58">

               <speaker>MAJDA ŠIRCA:</speaker>

               <p>Čisto na kratko.</p>
               <p>Jaz sem zelo vesela, da se je v tem letu, no v zadnjem času zaključila dolgoletna
               razprava okrog uvajanja zakonodaje oziroma popravkov, dodatkov zakonodaje iz tega
               področja in tega naslova. Razprave so potekale leta. Bile so kvalitetne in so
               rezultirale v tem kar se je zgodilo v Zakonu o delovnem razmerju. V redu, lahko bi
               bilo bol specifizirano kaj je to in mogoče s tem tudi v bodoče olajšalo sodno prakso
               in jaz sem zadovoljna, to pa ne pomeni, da se lahko tukaj ustavimo, ampak je prav da
               spodbujamo spremljanje tega problema še naprej. Isto sem zadovoljna, da se je zgodil
               dodatek v kazenski zakonodaji na področju šikaniranja oziroma mobbinga, to smo vsi
               jasno podprli, tako rekoč ni bilo glasu, pravzaprav je bil eden najbolj izpostavljen,
               pozitivnih ukrepov tega Kazenskega zakonika, ne glede na to, da se vsi bolj prakse
               bojimo oziroma da res še ni tovrstne prakse.</p>
               <p>Tako, da... Ker pa se družba razvija v zelo napete odnose in ker je v njej
               samoomejevanja oziroma tudi samoosveščanja vedno več potrebnega, so ti sklepi, ki
               gredo v to smer čisto zadovoljivi in jaz sama nimam problemov s tem, da jih
               podprem.</p>
            </sp>
            <sp xml:id="SDT4-KZPTZČPIEM-Redna-036-2008-06-06.sp59">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Ker ste vsi obrazložili svoj glas, domnevam, da mi ni treba ob vsakičnem pozivu k
               glasovanju znova sklepov brati, zato dajem najprej prvi ugotovitveni sklep na
               glasovanje.</p>
               <p>Kdo ga podpira? <stage>(4 člani.)</stage> Kdo je proti? <stage>(2 člana.)</stage></p>
               <p>Drugi sklep.</p>
               <p>Kdo ga podpira? <stage>(3 člani.)</stage> Kdo je proti? <stage>(2 člana.)</stage></p>
               <p>Sklep je sprejet.</p>
               <p>Tretji sklep.</p>
               <p>Kdo ga podpira? <stage>(3 člani.)</stage> Kdo je proti? <stage>(2 člana.)</stage></p>
               <p>Sklep je sprejet.</p>
               <p>Četrti sklep.</p>
               <p>Kdo ga podpira? <stage>(3 člani.)</stage> Kdo je proti? <stage>(2 člana.)</stage></p>
               <p>Sklep je sprejet.</p>
               <p>Ugotavljam, da so sprejeti štirje sklepi.</p>
               <p>S tem se ta točka končuje. Vsem sodelujočim pri tej točki se zahvaljujem za
               sodelovanje, hkrati pa prekinjam 36. sejo Komisije za peticije ter za človekove
               pravice in enake možnosti. O nadaljevanju seje vas bomo obvestili, ko bomo našli
               ustrezen termin.</p>
               <p>Najlepša hvala še enkrat vsem in lep dan. <stage type="time">(SEJA JE BILA PREKINJENA 6. JUNIJA
                  2008 OB 10.15.)</stage>
               </p>
            </sp>
         </div>
      </body>
   </text>
</TEI>
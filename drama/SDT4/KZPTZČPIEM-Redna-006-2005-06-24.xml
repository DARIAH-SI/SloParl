<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZPTZČPIEM-Redna-006-2005-06-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9D7C589A3D047996C12570190043ED83</idno>
               <idno type="custom" subtype="day">F9FBD1B10F46CB83C125702E003929CD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=F9FBD1B10F46CB83C125702E003929CD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Redna-006-2005-06-24.KZPTZČPIEM" n="006">
               <name>Redna</name>
               <date when="2005-06-24"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Redna-006-2005-06-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Redna-006-2005-06-24.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE </stage>
            <stage type="session">6. seja</stage>
            <stage type="date">(24. junij 2005)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je pričela ob 9.05 uri.</stage>


            <sp xml:id="SDT4-KZPTZČPIEM-Redna-006-2005-06-24.sp1">

               <speaker>PREDSEDNICA MAG. MAJDA POTRATA:</speaker>

               <p>Lep pozdrav vsem. Začenjam 6. sejo komisije državnega zbora Republike Slovenije za
               peticije te za človekove pravice in enake možnosti.</p>
               <p>Obveščam vas, da do napovedanega ali predvidenega časa nismo dobili obvestil o
               zadržanosti. Na seji pa bo kot nadomestni član sodeloval gospod mag. Franc Capuder,
               ki nadomešča podpredsednico komisije gospod Marjeto Uhan.</p>
               <p>Obveščam vas, da so na sejo povabljeni: k 2. točki smo vabili gospoda ministra dr.
               Ivana Žagarja, ministra brez resorja, pristojnega za lokalno samoupravo in regionalni
               razvoj, k 4. točki gospod Natašo Posel, generalno sekretarko Emnesty International
               Slovenije. Na seji pa prisostvujejo tudi strokovni delavci komisije, vsem še enkrat
               lep pozdrav, pa tudi predstavnikov javnih občil.</p>
               <p>Prehajamo na določitev dnevnega reda 6. seje komisije. S sklicem ste prejeli
               naslednji predlog dnevnega reda: 1. potrditev zapisnika 5. seje komisije; 2. predlog
               zakona o spremembah in dopolnitvah zakona o lokalnih volitvah, po skrajšanem postopku
               bo ta zakon obravnavan, mi pa ga obravnavamo kot zainteresirano delovno telo; 3.
               poročilo o posvetovanjih odbora za peticije evropskega parlamenta v parlamentarnem
               letu 2003, 2004; 4. informacije o študiju Emnesty International o pristopih evropske
               unije v okviru proti terorističnih ukrepov na področju kazenskega prava in 5. razno.</p>
               <p>Ker do 12.00 ure včeraj nisem prejela predlogov za razširitev dnevnega reda oziroma
               predlogov za umik katere od predlaganih točk dnevnega reda, je s tem določen dnevni
               red, tako, kot je bil predlagan.</p>
               <p>Prehajamo na <title>1. TOČKO DNEVNEGA REDA, to je POTRDITEV ZAPISNIKA 5. SEJE KOMISIJE</title>. Osnutek zapisnika je na vpogled v računalniški mreži Lotus Notes in vprašujem,
               ali želi v zvezi z zapisnikom kdo razpravljati?</p>
               <p>Če ne, potem štejem, da je zapisnik 5. seje sprejet.</p>
               <p>Prehajamo na <title>2. TOČKO DNEVNEGA REDA, to je PREDLOG ZAKONA O SPREMEMBAH IN
                  DOPOLNITVAH ZAKON O LOKALNIH VOLITVAH</title>. Predlog zakona je bil objavljen v
               Poročevalcu številka 31., 18. maja letos. Komisija bo predlog obravnavala kot
               zainteresirano delovno telo v skladu z določbami odloka o ustanovitvi in nalogah
               delovnih teles državnega zbora Republike Slovenije. Ta namreč daje naši komisiji
               nalogo ali celo obveznost, da kot zainteresirano delovno telo obravnava predloge
               zakonov in drugih aktov, ki se nanašajo na človekove pravice in temeljne svoboščine
               ter zagotavljanje enakih možnosti. Ta zakonski predlog na novo vnaša obveznost
               upoštevanja razmerja med spoloma pri določanju kandidat in kandidatov na kandidatni
               listi za volitve v občinski svet in to je tudi razlog, zakaj obravnavamo predlog
               zakona kot zainteresirano delovno telo.</p>
               <p>Preden prosim predstavnika vlade, gospoda državnega sekretarja Francija Rokavca za
               kratko dodatno obrazložitev, naj povem, da je na sejo prišel tudi gospod Miro Petek,
               kot nadomestni poslanec za člana komisije Mirka Zamernika. Lepo pozdravljeni, gospod
               Petek.</p>
               <p>Tako, sedaj pa izvolite gospod Rokavec.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp2">

               <speaker>FRANCI ROKAVEC:</speaker>

               <p>Hvala za besedo, gospa predsednica. Najprej mi dovolite, da opravičim ministra dr.
               Žagarja, ker ima seveda nujno službeno obveznost.</p>
               <p>Tako kot je bilo že povedano je vlada sprejela 12. maja predlog sprememb in
               dopolnitev zakona o lokalnih volitvah in ga posredovala v državni zbor. Namen
               sprememb zakona je, seveda predvsem sta dva. To je seveda uskladitev z seveda
               spremembo ustave Republike Slovenije,  ki zagotavlja omogočanje enakih možnosti pri kandidiranju med obema
               spoloma. In pa seveda drugo vprašanje, to je uskladitev direktive Evropske unije, ki
               določa pravico državljanov držav članic Evropske unije, da lahko aktivno in pasivno
               volilno pravico na lokalni ravni uveljavljajo v katerikoli članici EU in ki imajo
               tudi stalno bivališče. Praktično to pomeni, da bodo z dnem, ko bodo dobili stalno
               bivališče imeli pravico voliti in biti voljeni, razen izjeme, ki je praksa tudi v
               Evropski uniji, biti izvoljen za župana. Kar pa zadeva enakosti med spoloma
               predlagamo, da naj bi bil po vzoru evropskih volitev ta kvota v višini 40%, pri
               proporcionalnih listah, da zagotovijo izmenično v prvi polovici tudi zagotovitev obeh
               spolov. Za prve volitve leta 2006 pa zaradi objektivnih razlogov, ker je potrebno
               tudi da se vse politične stranke prilagodijo novim razmeram, kjer dejansko ta določba
               ni tako enostavna pa predlagamo prehodno obdobje in s tem tudi nižji odstotek, se
               pravi 25%. In v prehodnih določbah tudi v občinah, kjer je več volilnih enot, da se
               ta sešteva in kot kumulativno, se pravi, da morajo liste zagotoviti na nivoju celotne
               občine ta odstotek in zagotoviti tudi sorazmerno zastopanost v prvem delu list.
               Toliko mogoče na kratko, pa kakšno vprašanje.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod državni sekretar za dodatno obrazložitev. Zdaj pa vprašujem
               članici in člane komisije ali želijo razpravljati? Kdo želi besedo? No, potem
               dovolite, da se sama oglasim kot razpravljavka. Menim, da je treba pozdraviti namero
               zakonodajalca in predstavnika predlagatelja oziroma to namero predlagateljev, da
               uresničijo tisto kar smo s spremembo 43. člena ustave v prejšnjem mandatu dosegli,
               namreč da omogočimo sprejetje pozitivnih ukrepov za povečanje zastopanosti žensk v
               vseh procesih odločanja. Da ste posegli tako hitro v zakon o volitvah v lokalnih
               skupnosti se mi zdi še posebej pomembno zaradi tega, ker tisti, ki smo prebrali
               uvodna pojasnila lahko iz teh statističnih podatkov razbiramo, da bi bilo brez
               posebnih zakonskih določil težko pričakovati, da bi se razmerje med spoloma hitreje
               uravnotežilo, predstavnice urada za enake možnosti so menda izračunale, če bi se s to
               hitrostjo stvari spreminjale bi tako približno v 250-ih letih dosegli paritetno
               demokracijo. No, to da je pa tudi bilo že večkrat povedano, da smo glede zastopanosti
               žensk v politiki statistično vzeto slabši kot so v državah podsaharske Afrike, je pa
               tudi res. Posebej se mi zdi to pomembno, da zakon omogoča tako kvote, torej to se mi
               zdi pomembno, da zakon omogoča kvote, še pomembneje se mi pa zdi to, da je predvideno
               tudi načelo zadrge pri kandidiranju, kajti če vzamem za primer recimo dve največji
               mestni občini, kjer v mestni svet volijo 45 članov mestnega sveta, potem bi
                  lahko... ... lahko se snema,
               odprta, ni zaprta. Seje komisije za peticije ter za človekove pravice in enake
               možnosti so odprte za javnost. Toliko za pojasnilo predstavnikom medijev, ki so
               spraševali. Torej, zdaj se vračam k temi o kateri sem govorila. Če bi recimo izhajali
               s stališča mestne občine in sicer dosegli predpisano kvoto zdaj za naslednje volitve
               25%, pa če ne bi bilo določeno še v zgornjo polovico, potem pravzaprav namena zakona
               in zakonodajalca ne bi doseli. Zato predlagam članicama in članom komisije, da kot
               zainteresirano delovno telo posebej zainteresirano ravno za zakonsko doseganje
               enakosti med obema spoloma, predlog zakona podpremo. Želi kdo besedo? Prosim,
               izvolite.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp4">

               <speaker>GOSPA_________:</speaker>

               <p>Hvala lepa. Pridružujem se tudi sama tej spremembi, pozitivni spremembi zakona.
               Mislim, da v kolikor ji ne bi sledil poseg v ta zakona, pa še nas čaka kot vemo,
               sprememba lani dosežena sprememba 43. člena ustave seveda bi bila premalo. Skratka,
               gre za pozitiven in smel predlog s katerim se bo v prihodnjem mandatu lahko
               zagotovila bolj proporcionalna zasedenost enega in drugega spola. V tem smislu nimamo
               nobenega zadržka, da ne bi tak predlog sprejeli, logično je, da je tudi to prehodno
               obdobje, ki ste ga predlagali, razumljivo in ta postopnost približevanja tudi zelo
               pozitivna. Pri morebitni nadaljnji obravnavi bi mogoče veljalo samo premisliti še
               način izvedbe te zelo ohlapno definirane spremembe, zaradi tega, da bi se morebiti
               izognili kakšnim težavam pri sami izvedbi oziroma nadaljnje bi bilo smiselno preučiti
               kako zagotoviti še izpolnjevanje teh pogojev in sicer glede na dejstvo, da se mora to
               pravilo uveljaviti pri večinskih volitvah pri katerih se voli več kot en član oziroma
               članica občinskega sveta v volilni enoti in pri proporcionalnih volitvah ne glede na
               to ali je volilna enota občina v celoti ali je volilnih enot več. Smiselno se nam zdi
               tudi da bi se morebiti obrnili samo zaradi izvedbenega postopka na zakon o volitvah v
               evropski parlament, kjer vemo, da ta rešitev volitve v evropski parlament prinaša še
               določbo kjer se lahko zgodi tista možna situacija, ko je na listah uvrščen le en ali
               trije kandidati oziroma kandidatke pri čemer mora biti na kandidatnih listah na
               katero so uvrščeni trije kandidati najmanj en predstavnik vsakega spola. To so povsem
               tehnične pripombe, ki bi morebiti odpravile kakšno nejasnost pri izvajanju tega
               določila. Zato predlagamo, da v sled tega, da bi se izognili tem težavam, da se
               uporablja rešitev iz zakona o volitvah poslank in poslancev v evropski parlament,
               kjer se določi še tista skrajna možnost, ko imamo malo kandidatov in bi se v tem
               primeru izognili zadregam. 
               Skratka, morali bi zgolj samo še narediti napor, da bi podrobneje določili kako
               zagotoviti izvrševanje te določbe za celotno območje občine, kjer volitve potekajo v
               eni sami volilni enoti. To pa mislim, da je do matičnega odbora mogoče pripraviti, če
               boste presodili, da bo to pomagalo.</p>
               <p>Hvala.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa kolegica Majda Širca. Naj pojasnim, da sem v predpisanem času vložila
               predlog amandmaja, ki posega ravno v to problematiko, o kateri je bilo sedaj govora.
               In sem vložila amandma za obravnavo na matičnem delovnem telesu. Preprosto zaradi
               tega, ker smo mi samo zainteresirano delovno telo, nimamo še mnenja
               zakonodajno-pravne službe, in se mi je zdelo, da bi v tem trenutku sprejemati
               amandma, ki je že tako ali tako vložen za matično delovno telo, podvajanje. Sklicujem
               se pa tudi v obrazložitvi ravno na tisto rešitev, ki je v zakonu o volitvah poslancev
               iz Slovenije v evropski parlament. Tako da bi pač priporočila sedaj z dvema glasovoma
               tudi amandma, ki ne prinaša nobenega novega elementa, ampak samo ureja tisto, rešuje
               samo zagato takrat, kadar je manjše število kandidatk ali kandidatov na listu.</p>
               <p>Ja, prosim, izvolite gospod Rokavec.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp6">

               <speaker>FRANCI ROKAVEC:</speaker>

               <p>Če lahko še to pojasnim. Namreč, mi smo te dni prejeli tudi mnenje
               zakonodajno-pravne službe, in seveda na podlagi tega že tudi pripravljamo rešitve za
               matično delovno telo, in jih bomo poskušali posredovati še prej. Tako da bi jih
               poslanke in poslanci dobili prej, ne samo na mizo. Verjetno bo šla rešitev v tem 2.
               členu zelo v to smer. Poleg tega pa smo seveda na podlagi poslovnika državnega zbora,
               ki opredeljuje, da mora vsak zakon, ki posega na lokalno sfero, biti posredovan tudi
               občinam, tudi dobili kar nekaj pripomb, kar se tiče tudi prehodne določbe v 4. členu.
               In preučujemo tudi to rešitev, če ne bi zagotovili malo večjo postopnost v 4. členu.
               Pač uveljavitve.</p>
               <p>Dejansko pripomb je, glede na obstoječa stanja v občinah, zelo veliko. In dejansko
               bomo mogli zadevo res temeljito preučiti, da ne bi naredili mogoče kakšnih prehudih
               problemov. Vendar v tem trenutku pač menimo, da bi verjetno glede na to, da je ta
               določba že opredeljena kot prehodno obdobje za prve volitve, je treba preučiti ali je
               možno v naslednjih štirih letih napraviti ta preskok iz 25. do 40. odstotkov. Ampak,
               saj pravim, preučujemo to glede na celo vrsto pripomb, ki smo jih dobili iz občin,
               glede na možnost kandidiranja. Ker podatek kaže, ki smo ga dobili iz urada za enake
               možnosti, da je seveda leta 2002 na lokalnih volitvah kandidiralo približno 21,5%
               žensk na lokalnih volitvah, kot kandidatk. Seveda je drugo vprašanje, koliko jih je
               bilo izvoljenih. Zelo velika razlika pa je med procentom, odstotkom kandidiranja
               žensk v posameznih občinah. Je cela vrsta občin, ki sploh ni bilo pač kandidatk na
               volitvah. Tako da, vemo pa da tukaj moramo nekaj storiti, korak naprej. In menimo, da
               za prvo leto 2006, je stvar približno v teh okvirih, da je potrebno ugotoviti, ali
               lahko do leta 2010 potem naredimo že ta preskok naprej. Ampak, saj pravim, samo
               proučujemo na podlagi pripomb.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Rokavec. No, saj ste me pomirili, ko ste rekli, da prehodne
               določbe naj bi šle v to smer, da bi umikale 25 odstotni prag ali kvoto z leta 2006,
               pač pa da razmišljate o postopnosti potem za volitve 2010. Ampak recimo res z zakonom ženske dobijo možnost
               za kandidiranje. Ali bodo izvoljene, je potem drugo vprašanje. In zagotovo je med
               193. občinami 30 občin takih, kjer v občinskih svetih ni niti ene ženske. ...<stage>/Glas v
               ozadju./</stage>... Ja, 30. To so ravno statistični podatki urada. In še bi vam lahko
               naštevala nekatere druge statistične podatke, ki niso v prid tistemu, k čemur težimo.</p>
               <p>Ampak eno analogijo bi vseeno rada potegnila, čeprav se zavedam, da je zadeva zelo
               sporna, ker primerjamo navadno primerljive stvari. Ampak če gremo recimo po tem
               sistemu takole. Za državnozborske volitve kvote niso predpisane, in se delež žensk
               giblje med 7,8 in 13,3 že kar vsa leta. Po tisti situaciji, ko med opazovalci v
               evropskem parlamentu nismo imeli niti ene ženske med sedmimi opazovalci, smo zaradi
               opozoril iz Evrope, to bi vsi trije, tukaj sedeči, lahko potrdili, gospod Rupar,
               gospa Širca in jaz smo se leta 2003 udeležili mreže parlamentarnih odborov za enake
               možnosti in človekove pravice, torej te konference v Rimu, in tam nas niso ravno
               pohvalili zaradi tega dejstva. In potem smo spreminjali zakon o volitvah v evropski
               parlament. In dosegli, da smo se iz države, ki ni imela niti ene ženske, povzpeli med
               tiste države, ki imajo zelo visok odstotek, tri med sedmimi. Tako da nisem, kot
               vidite, zagovornica naravne poti. Postopnost vidim že v tem, da ste sedaj, leta 2006
               napovedali 25%. Z nekaj volje in morebitnim tudi uspehom, ali uspešnim kandidiranjem
               žensk na volitvah, kar pomeni, da bi jih bilo tudi izvoljenih več, je pa pričakovati
               lahko, da bo rezultat spodbudnejši zaradi tega, ker ima v skladu z zakonom o enakih
               možnosti žensk in moških, pravzaprav tudi na ravni strankarske politike, imajo
               stranke obvezo pripraviti strateški načrt ukrepov za doseganje enakih možnosti, in so
               predvidene tudi sankcije, če stranke ne bodo tega naredile. Tako da jaz si obetam, da
               bo situacija leta 2010 vendarle kazala na to, da je mogoče 40 odstotno kvoto doseči.
               Sicer pa bomo videli kaj bo nadaljevanje zakonodajnega postopka prineslo.</p>
               <p>Ali želi še kdo razpravljati prosim? Če ne, potem ugotavljam, da je predlog zakona o
               spremembah in dopolnitvah zakona o lokalnih volitvah, besedilo, ki primerno ureja
               zastopanost obeh spolov na kandidatnih listah za volitve v občinski svet, in
               predlagam, torej takle sklep: "Komisija za peticije ter človekove pravice in enake
               možnosti ocenjuje rešitve v predlogu zakona o spremembah in dopolnitvah zakona o
               lokalnih volitvah, ki se nanašajo na enakopravno zastopanost obeh spolov na
               kandidatnih listah za volitve v občinski svet kot primerne, in jih podpira."</p>
               <p>Kdo tak sklep podpira? Ugotavljam da soglasno, zato ne bom vprašala, kdo mu
               nasprotuje. Hvala.</p>
               <p>S tem smo končali 2. točko dnevnega reda. Gospodu državnemu sekretarju se
               zahvaljujem za navzočnost pri tej točki dnevnega reda.  Mi pa prehajamo na <title>3. TOČKO DNEVNEGA REDA -
                  POROČILO O POSVETOVANJIH ODBORA ZA PETICIJE EVROPSKEGA PARLAMENTA V PARLAMENTARNEM
                  LETU 2003/2004</title>. Gradivo ste prejeli skupaj s sklicem in bi tako povzela ali
               pospremila to gradivo. Generalni sekretar evropskega parlamenta je parlamentom vseh
               držav članic Evropske unije 22. aprila poslal več dokumentov, ki jih je evropski
               parlament sprejel na zasedanju od 7. do 13. marca letošnjega leta, in sicer
               resolucijo o trgovini s človeškim jajčnimi celicami, resolucijo o konferenci o
               pregledu sporazuma o neširjenju jedrskega orožja in o jedrskem orožju v Severni
               Koreji in Iranu, resolucijo o znanosti in tehnologijo, resolucijo o Belorusiji, ter
               resolucijo o obravnavah odbora za peticije v parlamentarnem letu 2003 do 2004.
               Predlagal je, da se ti dokumenti posredujejo odboru za peticije nacionalnega
               parlamenta. Poročilo odbora za peticije evropskega parlamenta torej zajema čas od 11.
               marca 2003 do 14. marca 2004. V obravnavanem obdobju je odbor obravnaval 1313 peticij
               o zelo različnih zadevah ter sprejel 6 poročil in 6 mnenj, in sicer poročilo o
               sporočilu komisije evropskemu parlamentu in evropskemu varuhu človekovih pravic o
               odnosu s pritožniki glede kršitev zakonodaje skupnosti, poročilo o peticijah, ki so
               označene za dopustne, peticije o podjetju Lojd, poročilo o dejavnosti evropskega
               varuha človekovih pravic za leto 2002, poročilo o posvetovanjih odbora za peticije v
               parlamentarnem letu 2002/2003, poročilo o peticiji 461/2000 o varovanju in ohranjanju
               velikih opic in ostalih vrst, ki so ogrožene z nezakonito trgovino mesa, divjih
               živali ter poročilo o učinkih diskriminatorne obravnave, ki je bila namenjena osebam
               z multiplosklerozo. Delegacija odbora za peticije evropskega parlamenta je v tem
               obdobju obiskala Irsko, Italijo in Grčijo. V poročilu je tudi navedeno, da je
               potrebno sprejeti ukrepe, ki bi omogočali državljanom novih držav članic, da bi se
               bolj zavedali svojih pravic za predložitev peticije evropskemu parlamentu povezanih s
               področji Evropske unije, ki zadevajo neposredno njih ter da naj parlamenti držav
               članic, ki tega še niso naredili ustanovijo nacionalne odbore za peticije, ki bodo,
               ko bo to potrebno delali skupaj s pristojnim odborom evropskega parlamenta. To je v
               povzetku 25. in 26. točki priloženega poročila. To je torej kratek povzetek. Preden
               pa začnemo z razpravo o tem poročilu, naj še povem, da je več dokumentov, ki jih
               sprejme evropski parlament zanimivih za našo komisijo. In tako smo 13. junija prejeli
               tudi resolucijo o letnem poročilu o človekovih pravicah v svetu v letu 2004 in o
               politiki Evropske unije v zvezi s tem, ter resolucijo o položaju Romov v Evropski
               uniji. To gradivo po informacijah, ki sem jih dobila dobimo predsedniki in sekretarji
               delovnih teles. Zato vas sprašujem ali želite, da vse te dokumente, ki se na delovno
               področje naše komisije nanaša in so sprejeti v evropskem parlamentu, obravnavamo tudi
               na sejah našega delovnega telesa, ali pa morda želite, da vam jih samo pošljemo v
               vednost in se z njimi seznanimo? Ta predlog dajem skupaj  s poročilom o katerem je bilo govora v razpravo in vas
               prosim, da se do obojega opredelite. Kdo želi razpravljati, prosim? Prosim, izvoli
               kolegica Majda Širca.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp8">

               <speaker>MAJDA ŠIRCA:</speaker>

               <p>Mislim, da je smiselno, da nam daste v vednost gradivo in da bi morebiti potem
               presodili in predlagali sami, če se določeni deli lahko obravnavajo ali potrebni, da
               se jih obravnava na sami komisiji.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp9">

               <speaker>PREDSEDNICA MAG. MAJDA POTRATA:</speaker>

               <p>Ali smem predlagati potem tak sklep, da bi gradivo dobivali članice in člani komisije
               v vednost, če pa bi kdo izmed članic in članov želel, da kakšnem dokument posebej
               obravnavamo, pa bi to sporočil gospe sekretarki Danici Ferlan, ki bi potem poskrbela,
               da bi bilo gradivo ustrezno obravnavano in bi ga jaz potem uvrstila na dnevni red.</p>
               <p>Je to sklep s katerim lahko soglašate?</p>
               <p>Ugotavljam, da nihče temu sklepu ne nasprotuje, torej ga sprejmemo. Torej, to kar
               zadeva gradivo, ki ga dobivamo. Povedati moram, da je poleg tega gradiva, ki ga
               dobivamo s strani evropskega parlamenta precej gradiva tudi ki ga obravnava Svet
               Evrope. In čeprav sta to dve zelo različni instituciji in ne bi želela mešati enega z
               drugim, bi predlagala, da bi tudi v prihodnje pa s tem gradivom ravnali tako, da bi
               po presoji strokovne službe komisije in moji presoji informacijo o gradivu Sveta
               Evrope tudi uvrščali na dnevni red seje. Torej, tega vsega gradiva vam pa ne bi
               pošiljali v vednost, ker ga je razmeroma zelo veliko. Lahko tudi s tem soglašate?
               Vidim, da nihče ne nasprotuje. No, zdaj pa vas vabim k razpravi o poročilu odbora za
               peticije evropskega parlamenta. No, če mi dovolite, prepričana sem, da ste poročilo
               prebrali in če sama presojam o tem kar sem lahko prebrala je pravzaprav moja
               ugotovitev ta, da so problemi s katerimi se soočajo pri peticijah v evropskem
               parlamentu sorodni problemom, ki jih zaznavamo tudi mi. Tisto, kar je mene posebej v
               tem poročilu presenetilo je bilo to kako institucije evropskega parlamenta pravzaprav
               presojajo instrument peticije kot izjemno pomemben instrument, ki kaže na to kakšno
               je stanje demokracije, da tako rečem, v Evropski uniji in kje so morebiti tiste
               točke, kjer posamezniki zaznavajo, da je odnos evropski institucij in političnih elit
               denimo, pa uradništva takšen, da bi ga bilo mogoče izboljšati ali ne dosega
               standardov, ki so po zakonodaji predvideni. No, glede števila peticij, ki prihajajo
               pa sva z gospo sekretarko ugotovili, da je verjetno sito skozi katerega gredo
               peticije verjetno zelo gosto, kajti sicer bi verjetno bilo število peticij bistveno
               večje, ker podatek kaže vendarle tiste, ki so bile obravnavane in sprejete v
                  obravnavo. Tako. Če ne želi
               nihče razpravljati, potem razpravo zaključujem. V zvezi s tem predlagam še sklep:
               "Sprejeme se informacija o poročilu o posvetovanjih odbora za peticije evropskega
               parlamenta v parlamentarnem letu 2003/2004."</p>
               <p>Kdo ta sklep podpira?</p>
               <p>Ugotavljam, da je sklep soglasno sprejet.</p>
               <p>Kako bomo ravnali v prihodnje smo pa sklep že sprejeli. Sama samo ugotavljam, da ni
               telo, o katerem govori dokument že imamo in kakšni posebni ukrepi v zvezi s tem niso
               potrebni.</p>
               <p>Prehajam na <title>4. TOČKO DNEVNEGA REDA</title>, ker je bila s sprejetjem sklepa
               tretja končana, to pa je - <title>INFORAMCIJA O ŠTUDIJI AMNESTY INTERNATIONAL O PRISTOPIH EVROPSKE UNIJE V OKVIRU
               PROTITERORISTIČNIH UKREPOV NA PODROČJU KAZENSKEGA PRAVA.</title>
               </p>            
               <p>Dopis Amnesty International Slovenije in povzetek priporočil ste prejeli 16. junija v
               spremnem dopisu pa ste bili seznanjeni, da je celotno besedilo študije v angleškem
               jeziku, članicam in članom komisije dostopno v strokovni službi naše komisije. V naši
               sredi pozdravljam gospo Alenko Jerše, predstavnico Amnesty International, ki se je
               namesto gospe Nataše Posel vabljene na našo sejo udeležila v imenu Amnesty
               International Slovenije in jo prosim, če želi informacijo dodatno obrazložiti, če to
               stori. Izvolite, gospa.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp10">

               <speaker>ALENKA JERŠE:</speaker>

               <p>Najprej, lepo pozdravljen v imenu gospe Nataše Posel in v mojem mnenju, ki je bila
               žal zadržana, tako da, se opravičuje. Zelo smo veseli, da ste nas povabili in nam
               omogočili, da na kratko predstavimo to poročilo.</p>
               <p>Za začetek bi poudarila, da gre dejansko bolj za predstavitev, glede na to, da sama
               Slovenija v poročilu ni izpostavljena kot recimo temu problematična, kajti pač vsaj
               naše poročilo izpostavlja problem večinoma, tako da bi samo na kratko predstavila
               katera področja zajema poročilo.</p>
               <p>Opozorila, da nekako za Slovenije je to predvsem in predvsem za vas, poslanci in
               poslanke, je pomembno predvsem nekako zavedanje o teh problemih in seveda ob
               spremembi zakonodaje na področju azila, na področju potencialnega zakona o policiji
               in podobnih drugačnih področjih, ki se dotikajo tega, da se nekako zavedate, da
               Slovenija tudi v bodoče ne bo izpostavljena kot problematična.</p>
               <p>Torej, v poročilu, o katerem je govora gre za analizo pobud EU proti terorizmu na
               področju kazenskega prava. Gre za dejansko prvo tovrstno analizo vseh posledic, ki
               jih imajo na področju kazenskega prava, različne pobude, ki so povezane s
               problematiko terorizma in boja proti terorizmu in nekako glavna ugotovitev, splošna
               ugotovitev, ko gre za te pobude Amnesty International predvsem opozarja, da v mnogih
               teh pobudah, zaradi odsotnosti konkretnih varovalk spoštovanje človekovih pravic se
               izkopava dejansko tudi prizadevanja za ukrepanje proti terorizmu.</p>
               <p>Zakaj ta glavna ugotovitev? Dejstvo pa je, da se predvsem neko v obravnavi, javni
               obravnavi področja problematike terorizma tudi po dogodkih v Madridu, ki so nekako
               prizadeli tudi Evropo torej ne samo dogajanja, ki so nekako izven naših meja  prepogosto, sicer govori, da so
               človekove pravice pomembne, praksa pa kaže, da se prepogosto ravna pa v smislu, da
               človekove pravice nekako spodkopavajo boj proti terorizmu, tako da se prepogosto,
               tudi recimo v medijih je zaznati na splošno o javnih razpravah, to nekako napačno
               razumevanje, da če bomo spoštovali človekove pravice bomo, zaradi tega bolj ogroženi.
               V tem poročilu je pa poudarjeno ravno obratno, predvsem z analizo konkretnih
               področjih, tako da poročilo obravnava na primer problematično definicijo samega pojma
               terorist, ki zaradi njegove prevelike ohlapnosti lahko omogoča kršitve o nekaterih
               državah jih problematično izročitev in prodajo potencialno med samimi državami
               članicami predvsem z vidika varovanja pravic, konkretnih recimo, osumljencev. Potem,
               sam evropski nalog za aretacijo, ki sam po sebi seveda ni problematičen, ker pomeni
               poenotenje ravnanja v državah članicah je pa problematičen z vidika njegovega
               nespoštovanja in z vidika same implementacije v državah članicah. Potem se dotika
               postopkovnih pravic osumljencev in obtožencev, tukaj predvsem je seveda pomembno
               spoštovanje prepovedi, mučenja in nečloveškega ravnanja, kajti prepogosto smo priča
               interpretacijam v zadnjem času, da sama absolutna prepoved mučenja, ki velja v
               mednarodnem pravu in v evropskem pravu nekako se začenja postajati bolj ohlapna in se
               interpretira, da v nekaterih primerih so pa nekatere oblike ravnanja, ki jih lahko
               interpretiramo kot človeško ravnanje v dopustne. Hkrati se dotika tudi sporazumov o
               izročitvi. Evropska unija je z na primer z Združenimi državami Amerike sklenila
               tovrstni sporazum in Amnesty International je že takrat v tisti fazi opozarjala, da
               je pač zelo pomembno, da kakršnikoli tudi v bodoče sporazumi podobni spoštujejo
               človekove pravice vseh oseb, ki bi bile lahko predmet izročitve bodisi, da gre za
               državljane članice Evropske unije ali pa za državljane pač tretjih držav predvsem z
               vidika, da se prepreči in spoštuje prepoved izročitve v primerih kot določa evropska
               konvencija, ko bi tem osebam v državah, kamor bi se jih izročilo lahko grozilo
               mučenje ali nečloveško ravnanje.</p>
               <p>Tukaj je, potem še eno pomembno področje, področje azila. Amnesty International
               sicer recimo v Sloveniji ni zaznala oziroma ni seznanjena s primeri, ko bi
               posameznike v nasprotju s tem načelom ne izročitve ..<stage>/Nerazumljivo./</stage>..., ki
               prepoveduje izročitev državam, kjer bi te osebe bile žrtve kršitev predvsem spet gre
               za problematiko mučenja in nečloveškega ravnanja, vendar pa na primer je na evropski
               ravni to področje zagotovo problem. Vsi smo priča področje migracij in zakonodaje na
               področju azila se nekako zaostrujejo v zadnjem času, tako da pa recimo tudi v
               Sloveniji  pa smo bili
               seznanjeni s primeri, ko so bile osebe izročene oziroma ko so bile izgnane iz države,
               ne izročene, izgnane iz države v nasprotju s skrbjo, da bi recimo konkretno gre, šlo
               je za primer nekega Kurda, ki je bil izgnan nazaj v Turčijo in kjer je bila resna
               skrb, da mu tam lahko, pač grozi, grozijo kršitve človekovih pravic. Tako ta s tega
               vidika je pa tudi v Sloveniji dejansko potrebna večja skrb in predvsem v prihodnosti,
               ko se bo spreminjal na primer zakon o azilu, posebno pozornost da se ureditev
               zakonska tudi ne bo spreminjala na slabše in na škodo pač pravic posameznikov.</p>
               <p>Sedaj, kaj v podrobnosti jaz konkretno ne bi šla, morda, če bi imel kdo vprašanje,
               sicer pa je za nas predvsem kot sem na začetku že omenila pomembno, da ste seznanjeni
               s temi poročili, jaz imam poročilo tukaj tudi v fizični obliki tudi s seboj, če bi si
               kdo želel, jih vzeti in pač v celoti prebrati. Vem, da ste obremenjeni najbrž z
               velikim obsegom gradiv, tako da so najbrž dobrodošli povzeti, pa vendarle če bo koga
               zanimalo. Sicer pa smo seveda predvsem zainteresirani da se zavedate, katera so
               področja, ki se jih Amnesty International loteva in da potem tudi v bodoče ko prihaja
               do konkretnih problemov, ker kot rečeno v tem primeru Slovenija ni izpostavljena kok
               problematična, kar je seveda dobro, ampak si želimo, da bi bilo tudi v prihodnje tako
               in si seveda želimo tudi, da to ni izpostavljena, ne pomeni, da so kršitve, za katere
               je pa pač zaradi omejenih kapacitet morda ne vemo. Zaenkrat hvala.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp11">

               <speaker>PREDSEDNICA MAG. MAJDA POTRATA:</speaker>

               <p> Hvala tudi vam, gospa Alenka Jerše. Naj pojasnim, članicam in članom komisije, da
               sem se odločila uvrstiti to točko dnevnega reda na današnjo sejo iz preprostega
               razloga, ker se pri sprejemanju zakonodaje srečujemo s problemi, ki jih morebiti v
               drugih delih EU občutijo bolj, kot jih občutimo mi, smo pa dolžni potem tudi to raven
               varovanja človekovih pravic takrat tudi upoštevati ko sprejemamo zakonodajo. Mislim
               konkretno na zadnjo sejo in na obravnavo zakona o začasno razseljenih osebah, kjer je
               tudi to vprašanje aktualno, kako se varujejo človekove pravice. Nenazadnje je pa tudi
               takrat, kadar nas strah pred terorizmom spravlja v skušnjavo, da bi zahtevali strožje
               varnostne ukrepe, ki bi že zniževali, posegali v človekove pravice in s tem zniževali
               raven človekovih pravic.</p>
               <p>Spomnim naj samo na pomisleke nekaterih, ki so jih izražali v zvezi z ukrepi, ki so
               jih Združene države Amerike predpisovale za vstop v Združene države Amerike, no, pa
               tudi na potne liste, ne, če se spomnite. To nas v nekih posledicah mi sami tudi
               čutimo, čeprav si mislimo, da konkretnih učinkov vsega tega ni. Zavedam se, da
               Amnesty International gleda predvsem s stališča kršitev, ampak to nas vendarle
               usmerja v razmislek o tem, da še tako strogi varnostni ukrepi ne morejo storiti
               tistega, kar lahko stori odstranjanje vzrokov za pojav terorizma. Ker sicer se
               zatekamo k vse strožjim ukrepom, varnostnim in zmanjševanju človekovih pravic.</p>
               <p>No, kot članica delegacije v parlamentarni skupščini sveta Evrope pa bi vas, recimo
               na tem mestu tudi obvestila, da svet Evrope pa se ukvarja z s primeri kršenja
               človekovih pravic in recimo na prejšnjem zasedanju na aprilskem zasedanju
               parlamentarne skupščine smo sprejeli resolucijo o kršenju človekovih pravic v
               Gvantanamu. Torej se Evropa ukvarja tudi s svetom, bi rekla in ti standardi so
               pravzaprav v svetu globalizacije potrebni nenehnega primerjanja, kontrole in tudi
               sprejemanja takih ukrepov, ki ne pristajajo na zniževanje varovanja človekovih
               pravic.</p>
               <p>Želi kdo razpravljati še? Prosim. Če ne, se vam gospa Alenka Jerše še enkrat
               zahvaljujem, članicam in članom pa predlagam, da sprejmemo sklep:</p>
               <p>"Sprejme se informacija Amnesty International o pristopih EV v okviru terorističnih
               ukrepov na področju kazenskega prava."  Kdo soglaša s tem sklepom? Hvala.</p>
               <p>Ugotavljam, da je sklep soglasno sprejet. S tem končujem 4. točko.</p>
               <p>In prehajamo na <title>TOČKO 5 - RAZNO.</title>
               </p>
               <p>Preden vas vse druge povprašam, ali imate kakšno zadevo, ki bi jo bilo potrebno
               obravnavati v okviru točke razno, naj vas obvestim, da sem v ponedeljek skupaj s
               strokovnim sodelavcem in svetovalcem, gospodom Mihom Zrimškom, na njihovo željo bila
               v Puconcih. Srečala pa sva se s komisijo za urejanje zadev v zvezi z oddajnikom
               Pečarovci v občini Puconci. In ker vam je gospod Zrimšek pripravil kratko pisno
               informacijo, jo boste dobili. ...<stage>/Glas v ozadju./</stage>... A ste dobili? Aha. Ste dobili.
               Ja. Pa ker je gospod Zrimšek peticijo, ki zadeva oddajnik v Pečarovcih, obravnaval že
               v prejšnjem sklicu komisije, bi ga prosila, če bi vas seznanil s to problematiko.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp12">

               <speaker>MIHA ZRIMŠEK:</speaker>

               <p>Hvala lepa gospa predsednica. Problem je relativno preprost. Radijski oddajnik in TV
               oddajnik, seveda tudi z nameščenimi baznimi postajami za mobilno telefonijo, je bil v
               zaselku Sebaščan v Pečarovci, postavljen v letu 1991. Oddajnik, oziroma antenski
               stolp se je skozi čas obremenjeval z novimi in novimi napravami, tako da sedaj dosega
               neko moč, sevalno moč nekje okoli 12 kilovatov.</p>
               <p>Krajani, ki sprva niti niso nasprotovali tej postavitvi, so se tekom časa začeli
               počutiti ogrožene. Ogrožene sicer zaradi morebitnih posledic dolgoletne obremenitve z
               elektromagnetnimi sevanji. In seveda to ogroženost tudi izražajo.</p>
               <p>Sedaj, strokovna javnost, tudi svetovna, še ni dorekla, ali ta škodljivost teh
               elektromagnetnih sevanj obstaja, ali ne obstaja. Tako da o tem je težko soditi.
               Vendar, glede na to, da se med ljudmi čedalje bolj pojavlja ta občutek ogroženosti,
               moramo razumeti tudi te krajane Pečarovcev, da se želijo tega oddajnika preprosto
               znebiti. Zato predlagajo preselitev tega oddajnika na lokacijo, ki bi bila oddaljena
               od naselja, oziroma zaradi tega tudi primernejša.</p>
               <p>Ta predlog krajanov je nekako sprejet tudi s strani lastnika, vendar se latnik tega
               ne loti tako, kot bi si krajani želeli, temveč se izgovarja, enkrat na agencijo za
               radiodifuzijo, drugič na to, da premestitev, oziroma da izbrane lokacije ne
               izpolnjujejo pogojev za slišnost vseh tistih satelitskih postaj, ki so na oddajniku
               nameščene.</p>
               <p>Ministrstvo za okolje in prostor, ki bi bilo nekako pristojno, da ocenjuje dejansko
               ogroženost, se temu problemu nekako izogiba. Zato je na razgovoru v ponedeljek gospa
               predsednica najprej seveda predlagateljem pojasnila, da komisija za peticije ni
               tista, ki bi bila poklicana odločati o premestitvi oddajnika, da pa bo seznanila
               člane komisije s problematiko, in predlagala, da komisija za peticije prevzame pobudo
               za organizacijo sestanka tistih, ki so o zadevi pristojni odločati. V tem primeru gre
               tukaj za lastnika, to je RTV Slovenija, oddajniki in zveze, za ministrstvo za okolje
               in prostor in za Agencijo za telekomunikacije, radiodifuzijo in pošto. Seveda ob
               prisotnosti predstavnikov podpisnikov in seveda lokalne skupnosti, to je občine
               Puconci.</p>
               <p>Namen tega razgovora bi bil, da se res pristopi k iskanju nadomestne lokacije in
               odstranitvi tega oddajnika. Preprosto povedano: oddajnik je v tem zaselku dejansko
               moteč tudi za laika. Je v strnjenem manjšem naselju, gre za visok stolp v neposredni bližini cerkve in
               nekaterih stanovanjskih hiš. V cerkvi in v učnih prostorih, oziroma v župnišču se
               odvija verski pouk, so verske učilnice. Na igrišču zraven se dogajajo športne
               dejavnosti, kar pomeni, da gre za predel, ki sodi v prvo območje zaščitenosti, čeprav
               ministrstvo na podlagi planskih dokumentov občine to ocenjuje kot drugo območje, kar
               je po našem mnenju nepravilno.</p>
               <p>S tega stališča, in s stališča, da javnost od predstavnikov oblasti pričakuje, da jo
               bodo podprli pri takih občutkih ogroženosti, in iskali neko rešitev problema, iz tega
               naslova mislim, da je potrebno sprejeti sklep, da se res komisija za peticije, da
               prevzame to nalogo in organizira ta sestanek ter poskuša vplivati, da se zadeve
               hitreje in za vlagatelje pozitivno rešijo.</p>
               <p>Toliko. Ja, samo še to. Sedaj mislim da bi bilo morda tudi potrebno, da bi se te
               seje, če se boste seveda odločili, da to sejo, oziroma ta razgovor skličemo, da se
               udeleži tudi kakšen od predstavnikov, kakšen od članov komisije.</p>
               <p>Hvala lepa.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam, gospod Zrimšek. No, naj dodam, da sva se potem srečala tudi z
               županom občine Puconci in z nekaterimi drugimi člani občinskega sveta. Tako da je
               tudi njim bilo ponovno, ker to je gospod Zrimšek enkrat že storil, povedano, da je
               potrebno tudi na ravni občine, tudi na ravni lokalne skupnosti kakšne korake
               izpeljati, da se lahko stvar uspešno uredi. V razmerja med posameznimi vpletenimi pa
               mi kot komisija, drugače kot s pobudo, kot je bilo predstavljeno, niti ne moremo
               posegati. Člani komisije so nam predstavili tudi morebitne nove lokacije za stolp.
               Ampak to, kot rečeno, je vse v domeni lokalne skupnosti, in v dogovoru z lastnikom
               stolpa.</p>
               <p>Jaz bi vas prosila, da sklep, ki ga imate v gradivu zapisanega na drugi strani, to
               je takole formuliran: "Komisija za peticije ter človekove pravice in enake možnosti
               državnega zbora Republike Slovenije sprejema pobudo krajanov Pečarovcev in prevzema
               obvezo, da v najkrajšem času organizira sestanek predstavnikov vlagateljev, lastnika
               oddajnika, agencije, občine Puconci in ministrstva za okolje in prostor z namenom
               ugotovitve možnosti preselitve oddajnika na drugo lokacijo". Torej da sklep v tej
               obliki podprete. Potem bi se pa naprej dogovarjali. Zato sama vsekakor izrekam, če
               boste ta sklep podprli, tudi pripravljenost se znova udeležiti takega pogovora, ob
               seveda sodelovanju strokovnih sodelavcev, ki problematiko dovolj dobro poznajo.</p>
               <p>Torej dajem ta sklep in informacijo v razpravo. Če želje... Ja, prosim. Izvolite,
               gospod Rupar.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp14">

               <speaker>PAVEL RUPAR:</speaker>

               <p>Hvala lepa gospa.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp15">

               <speaker>PREDSEDNICA MAG. MAJDA POTRATA:</speaker>

               <p>Če se priključite prosim.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp16">

               <speaker>PAVEL RUPAR:</speaker>

               <p>Jaz bi tu še mogoče bolj strikten predlog dal. Ne z namenom ugotovitve, pač pa z
               namenom preselitve. Ker sedaj samo ugotavljamo, mislim, so že ugotovili da je moteče,
               so ugotovili da je morda tudi nevarno za zdravje prebivalcem, bi tu mogoče pozvali
               vse te udeležence v tem, da pa vendarle razmislijo za preselitev, ne zgolj samo kaj
               še lahko ugotavljamo. Ker s tem bomo krajanom samo zavlekli čas v prihodnost. Če pa
               bi dali sklep, da se vendarle preuči možnost preselitve, pa se mi zdi, da skrajšamo
               to njihovo upanje.</p>
               <p>Hvala lepa.</p>
               <p>Torej moj predlog je, da...</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp17">

               <speaker>PREDSEDNICA MAG. MAJDA POTRATA:</speaker>

               <p>Da izčrtamo besedo "ugotovitev", če prav....</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp18">

               <speaker>PAVEL RUPAR:</speaker>

               <p>Tako. In preprosto z namenom možnosti preselitve, brez "ugotovitve".</p>
               <p>Hvala.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala. Gospod Capuder, izvolite.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp20">

               <speaker>MAG. FRANC CAPUDER:</speaker>

               <p>Hvala lepa. Jaz bi imel za gospoda Zrimška eno vprašanje. Pač jaz te uredbe o
               elektromagnetnem sevanju ne poznam. Pa me zanima, ali ta dovoljuje gradnjo takšnih oddajnikov
               takšne moči v prvem območju? Ker očitno je težava ravno v tem, ker je območje tega
               oddajnika vključeno v drugo območje. To je vprašanje.</p>
               <p>Podpiram pa pobudo gospoda Ruparja, da se to pač spremeni v tem sklepu, in da se pač
               začne z...</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp21">

               <speaker>PREDSEDNICA MAG. MAJDA POTRATA:</speaker>

               <p>Z namenom možnosti preselitve, da bi bilo.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp22">

               <speaker>MAG. FRANC CAPUDER:</speaker>

               <p>Tako.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp23">

               <speaker>PREDSEDNICA MAG. MAJDA POTRATA:</speaker>

               <p>Ja, hvala. Prosim, gospod Zrimšek.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp24">

               <speaker>MIHA ZRIMŠEK:</speaker>

               <p>Takole je. Poglejte, uredba, ki velja, je uredba iz leta 1996, ki ni doživela
               kakšnih bistvenih sprememb. Sedaj, po novi, oziroma po novem, po spremembi predpisov
               o graditvi objektov, naj bi celo tudi za te objekte veljalo, da se opravi presoja
               vplivov na okolje. Vendar je tudi ta določba nekako pri teh oddajnikih ali baznih
               postajah ni stopila v veljavo. Sedaj, kje so razlogi, vam ne bi znal povedati.
               Območje, ki je bilo takrat v Sebaščanu, se pravi v Pečarovcih, opredeljeno kot drugo
               kmetijsko območje, je res nekako drugo kmetijsko območje glede na parcelo, kjer
               oddajnik stoji. Kjer oddajnik stoji na robu vasi, in gre za kmetijska zemljišča. In
               je iz tega naslova bil seveda objekt uvrščen kot da je postavljen na zemljišču druge
               kategorije. In ravno tukaj je ta osnovna napaka. Moral biti seveda uvrščen v prvo
               kategorijo, se pravi v prvo vplivno območje, stanovanjsko, pa temu ni tako. Vendar to
               je tisto, na kar smo opozorili tudi župana občine Puconci, to je stvar občine, ki
               mora to spremembo seveda doseči v svojem prostorskem aktu.</p>
               <p>Ne vem če sem odgovoril v celoti.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp25">

               <speaker>MAG. FRANC CAPUDER:</speaker>

               <p>Mene samo zanima, če je dovoljeno postavljati oddajnik v prvo območje. ...<stage>/Glas v
               ozadju./</stage>...</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp26">

               <speaker>PREDSEDNICA MAG. MAJDA POTRATA:</speaker>

               <p>Gospod Rupar, izvolite, ja.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp27">

               <speaker>PAVEL RUPAR:</speaker>

               <p>Hvala lepa. Torej, to je bilo možno v preteklosti. Vendar za veliko manjšo moč
               oddajanja. V dobi telekomunikacij in mobilne tehnologije so se pa na ta isti oddajnik
               začele priključevati dodatne obremenitve, in smo prišli tam do ene, ne vem, torej 50
               sicer verjetno ne drži povsem, ker 50 oddajnikov tak stolp ne prenese. Jih je pa
               verjetno znatno, znatno več, kot jih je bilo pa na začetku, ko so z občinskimi akti v
               preteklosti še sprejeli možnost da tak oddajnik v naselju stoji. S temi dodatnimi
               uporabniki se je pa ta moč sevanja znatno povečala. In to je sedaj seveda verjetno
               postalo zaskrbljujoče in moteče. Meril pa to dejansko verjetno še nihče ni, ker... A
               so merili? Ja.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp28">

               <speaker>PREDSEDNICA MAG. MAJDA POTRATA:</speaker>

               <p>Bom pojasnila.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp29">

               <speaker>PAVEL RUPAR:</speaker>

               <p>No, tako da gre verjetno za to zadevo. Jaz mislim, da je to, to, kar si iskal v
               odgovoru.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp30">

               <speaker>PREDSEDNICA MAG. MAJDA POTRATA:</speaker>

               <p>Če dovolite. Krajani in člani komisije so opozarjali predvsem na to, da nova uredba
               zadeve že dobro ureja, niso pa urejene za nazaj te stvari. In moti jih poleg tega še
               neka druga stvar. Da tudi ne vedo, lastnik ne obvešča kaj vse obesi na stolp. Jaz
               nisem šla šteti vseh tistih vidnih namestitev, ampak jih je bistveno več, kot jih je
               tu na fotografiji, se mi zdi, da jih je na fotografiji manj. Bi pa povedala še to, da
               so nam krajani, oziroma člani komisije dali tudi gradivo, ki bo predstavljeno na seji
               občinskega sveta. Hoteli so nama predstaviti tudi meritve, pa nekaj ni delovalo tako.
               Ampak meritve so oni opravljali tudi take, čisto navadne, praktične skušnje iz
               vsakdanjega življenja kažejo na to, da sevanje je, da valovanje je, da motnje so, ampak tisto, kot rečeno, če
               pogledate, stolp sam stoji tako, da če se ozrete proti jugovzhodu, vidite pred sabo
               polje. Dejstvo pa je, da je na gornjo stran pa cerkev z župniščem, pa na spodnjo,
               južno stran tudi hiša. In če sem si prav zapomnila podatek, je v okolju tem, mislim
               da 75 ljudi, ki jih življenje v teh pasovih, ki so vam jih tukaj narisali na
               fotografiji, kot vidite, imate petdesetmetrsko krožnico, pa potem stometrsko, pa
               dvometrsko, dvestometrsko. Tisto, kar krajane pravzaprav tu vznemirja so po eni
               strani res da ne vedno z vseh strani usklajena stališča glede negativnega vplivanja,
               ampak ugotovljene negativnosti, drugo je pa tudi nepokrivanje z njihovimi siceršnjimi
               načrti o razvoju kraja. Ker je oddajnik, ki je tam postavljen, moteč za razvoj kraja.
               Ne morejo sicer z nobenimi stvarnimi podatki tega dokazati, ampak tu ni interesa za
               novogradnje, medtem, ko je v spodnjem delu vasi, ker Pečarovci so tako, razloženo,
               vaško naselje. Poleg tega središča sta še, mislim da dve, taki, malo večji vaški
               središči. No, in torej drugod je živo naselje, so nove hiše. Tu se pa interes
               zaustavlja. So pa potem pojasnjevali še druge različne oblike večkratnega srečevanja,
               recimo tudi tam, vidite blizu župnišča, ali spodaj od župnišča, ob cesti, je tudi
               pokopališče, kjer se ljudje zbirajo, upam da ne prepogosto, ampak vseeno. Tako da teh
               točk, kjer je koncentracija ljudi večja, in kjer bi bilo dobro poiskati možnosti, če
               te možnosti so, namreč lastnik zemljišča ponuja tudi nadomestne lokacije. Lastnik
               zemljišča je cerkev, podpisala je za 30 let uporabnosti pogodbo. Sedaj pustimo kako
               je ta pogodba, ali ugodna, ali neugodna. Ampak vsekakor tudi cerkev sama ima mesta
               sredi gozda in res drugo kategorijo, tako da z njihove strani, to je s strani
               krajanov, je kot videti, ni zadržka za to, da ne bi bilo mogoče oddajnika prestaviti.
               Res pa je, da nihče od nas, ki smo bili v pogovor zapleteni, ne zna presoditi, ali so
               tehnične možnosti take, da bi tudi funkcijo ta oddajnik lahko opravljal enako dobro,
               če bi bil prestavljen na kakšno drugo mesto.</p>
               <p>Tako da iz vseh teh stvari upam, da razumete, zakaj smo prišli do tega sklepa. In
               kot je videti, sklepu ne nasprotujete, če vidim, glede na to, da ste celo hoteli, da
               je zadeva bolj odločno povedana. Če boste pa gospod Capuder takrat želeli iti na
               pogovor, ste pa vabljeni. ...<stage>/Glas v ozadju./</stage>... Vem, pa saj se da tudi takrat
               nadomestno dobiti. ...<stage>/Glas v ozadju,./</stage>... Prosim? ...<stage>/Glas v ozadju./</stage>... Tudi vi bi
               šli. Torej interes s strani komisije potem je opazen. In sedaj samo formalno še
               sprašujem, ali tako, kot je bilo predlagano s popravkom, tak sklep sprejemamo?
               Formalno moram to... Ja, prosim.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp31">

               <speaker>PAVEL RUPAR:</speaker>

               <p>Črtata se...</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp32">

               <speaker>PREDSEDNICA MAG. MAJDA POTRATA:</speaker>

               <p>Črta se...</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp33">

               <speaker>PAVEL RUPAR:</speaker>

               <p>... dve besedi, "ugotovitev možnosti."</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp34">

               <speaker>PREDSEDNICA MAG. MAJDA POTRATA:</speaker>

               <p>Z namenom... Aha, tako, tako. Z namenom preselitve. Tako, da bi bilo. Ja. Tako.
               Prosim, še enkrat formalno. Smo vsi za ta sklep? Ja. Hvala lepa. Ugotavljam soglasje.</p>
               <p>S tem je, kar mene zadeva, tudi točka Razno končana. Ali želi še kdo kaj pod točko
               Razno? Ja, prosim. Kolegica Majda Širca, izvolite.</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp35">

               <speaker>MAJDA ŠIRCA:</speaker>

               <p>Samo vprašanje imam. Na zadnji seji, ali predzadnji sejo je bilo dokončno sklenjeno,
               da ni problematična obravnava poročila varuha človekovih pravic na plenarnem
               zasedanju. Sedaj pa mislim, da na naslednjem sklicu... Je že? Oziroma še možnost, ali
               bomo skupaj obravnavali celotno
               poročilo, ali bo delna obravnava, kot je bilo sklenjeno, ločeno?</p>
            </sp>
            <sp xml:id="SDT4-KZPTZČPIEM-Redna-006-2005-06-24.sp36">

               <speaker>PREDSEDNICA MAG. MAJDA POTRATA:</speaker>

               <p>Hvala za to vprašanje. V terminskem planu je bila predvidena obravnava posebnega
               varuhovega poročila na julijski seji. Na julijski. Ja. Kar pa zadeva redno letno
               varuhovo poročilo, so bile nekatere stvari v zvezi z obravnavo, torej pripravo
               obravnave letnega poročila že storjene. Gospa sekretarka je pregledala vse sklepe, ki
               so bili sprejeti, oziroma priporočila, ki so bila sprejeta ob prejšnjem varuhovem
               poročilu, in je na pristojna ministrstva povprašala kako je z realizacijo sprejetih
               sklepov. Gospa sekretarka je tudi v dopisu pozvala ministrstva ali tiste pristojne
               institucije, ki so omenjene v letnem poročilu, varuhovem, da bi tudi z odzivnim
               poročilom se odzvale. In če bo stvar stekla tako, kot pričakujemo da bo, bo letno
               poročilo varuha človekovih pravic obravnavano na septembrski seji, naši.</p>
               <p>Tako tudi ta informacija, če se kdo na vas obrne, če bi kdo hotel imeti informacijo
               v zvezi s tem, če bi želel kot zainteresirano delovno telo obravnavati varuhovo
               poročilo. Je pa v načrtu še julijska seja. Mislim da je predvideni termin 8. Takrat
               bomo pa obravnavali kot je običaj, redno informacijo o prispelih peticijah v zadnjih
               dveh mesecih. Napovedujem tudi obravnavo resolucije o nacionalnem programu za
               doseganje enakih možnosti moških in žensk. Tisto obravnavamo kot zainteresirano
               delovno telo, ker matično delovno telo je odbor za delo, družino in socialne zadeve.
               Menda bo to matično delovno telo resolucijo obravnavalo septembra, tako da nič ne
               zamujamo, da smo pravočasni. In to kar mene, tako kot posebno vsebinsko točko, pa če
               se spomnite, smo se odločili, da bomo govorili o stanovanjski problematiki in smo
               pripravili nekaj gradiva tudi že za tisto sejo, tako da bo julijska seja, čeprav bo
               8., po moje vsebinska in tehtna. Zato vas kar vabim na sejo.</p>
               <p>Hvala lepa. In nasvidenje. S tem zaključujem 6. sejo komisije državnega zbora
               Republike Slovenije za peticije ter za človekove pravice in enake možnosti.</p>
               <stage type="time">(Seja se je končala 24. junija 2005 ob 10.15 uri.)</stage>
            </sp>
         </div>
      </body>
   </text>
</TEI>
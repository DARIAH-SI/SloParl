<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZP-Nujna-018-2007-02-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">621087064B417521C1257276003F1C00</idno>
               <idno type="custom" subtype="day">D77FF7063F2F691AC12572820031038C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=D77FF7063F2F691AC12572820031038C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZP-Nujna-018-2007-02-13.OZP" n="018">
               <name>Nujna</name>
               <date when="2007-02-13"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZP-Nujna-018-2007-02-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZP-Nujna-018-2007-02-13.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">18. nujna seja</stage>
            <stage type="date">(13. februar 2007)</stage>
            <stage type="chairman">Sejo je vodil Josip Bajc, predsednik odbora.</stage>
            <stage type="time">Seja se je pričela ob 14.04.</stage>


            <sp xml:id="SDT4-OZP-Nujna-018-2007-02-13.sp1">

               <speaker>PREDSEDNIK JOSIP BAJC:</speaker>

               <p>Spoštovane poslanke in poslanci, spoštovani predstavniki Vlade, spoštovani
               predstavniki medijev! Pričenjam 18. nujno sejo Odbora Državnega zbora za promet.
               Uvodoma bi rekel, da bodite milostni, glede na to, da danes prvič v funkciji
               predsednika odbora vodim ta odbor. Če bodo kakšne peripetije, jaz upam sicer, da ne,
               ampak če bodo, bodite milostni. Glede pa na točke dnevnega reda mislim, da bomo lahko
               zelo ažurni in bomo lahko tudi izpeljali to 18. sejo v prave vode in bomo na koncu
               tudi stališča oziroma sklepe odbora sprejeli. In do takrat, upam, da bom tudi po
               scenariju in po vsebini bolj pripravljen, kot sem danes. Ampak upam, da bomo tudi
               danes opravili to sejo odbora.</p>
               <p>Na seji kot nadomestni član sodeluje gospod Franc Jazbec, ki nadomešča člana odbora,
               gospoda Jožeta Tanka. Ugotavljam, da je odbor sklepčen in lahko nadaljuje sejo.</p>
               <p>Na sejo odbora so povabljeni predstavniki Vlade Republike Slovenije, in sicer
               Ministrstva za promet, Službe Vlade za evropske zadeve in predstavniki Državnega
               sveta. Še enkrat vse skupaj lepo pozdravljam!</p>
               <p>S sklicem seje odbora ste prejeli predlog dnevnega reda, in sicer:</p>
               <p>1. Poročilo o stanju v Evropski uniji in položaju Republike Slovenije v njej v letu
               2006, številka 008-05/04-1/15 <stage>(EPA 1266-IV, EU: S 173)</stage>,</p>
               <p>2. Predlog deklaracije o usmeritvah za delovanje Republike Slovenije v institucijah
               Evropske unije v obdobju januar 2007- julij 2008, številka 008-05/04-1/11 <stage>(EPA
               1264-IV, EU: U 70)</stage>,</p>
               <p>3. razno.</p>
               <p>V poslovniško določenem roku nisem prejel predloga za razširitev dnevnega reda kot
               tudi ne za umik točke z dnevnega reda, zato ugotavljam, da je določen dnevni red, kot
               je bil predlagan s sklicem današnje seje.</p>
               <p>Prehajamo na <title>1. TOČKO DNEVNEGA REDA - OBRAVNAVA POROČILA O STANJU V EVROPSKI
                  UNIJI IN POLOŽAJU REPUBLIKE SLOVENIJE V NJEJ V LETU 2006.</title>
               </p>
               <p>Poročilo je Državnemu zboru v obravnavo posredovala Vlada Republike Slovenije, in
               sicer na podlagi drugega odstavka 5. člena Zakona o sodelovanju med Državnim zborom
               in Vlado v zadevah Evropske unije ter drugega odstavka 154.f člena Poslovnika
               Državnega zbora. Predlagam, da predstavnik Vlade, gospod državni sekretar dr. Verlič,
               na kratko predstavi poročilo. Osebno pa tudi predlagam, da predvsem da poudarek
               tistemu delu poročila, ki se nanaša na področje prometa, ki ga v delu Državnega zbora
               pokriva naš odbor. Izvolite, gospod dr. Verlič.</p>
            </sp>
            <sp xml:id="SDT4-OZP-Nujna-018-2007-02-13.sp2">

               <speaker>DR. PETER VERLIČ:</speaker>

               <p>Hvala lepa za besedo. Spoštovani gospod predsednik, spoštovani poslanci! Naj najprej
               uvodoma opravičim odsotnost ministra mag. Božiča, ki je z delegacijo na uradnem
               obisku v Izraelu, tako da bom poročilo podal sam. Dovolite pa mi, da tudi v
               ministrovem imenu, v svojem imenu in imenu Ministrstva za promet vam želimo ob
               imenovanju na novo funkcijo uspešno delo, in pričakujem, da bo sodelovanje na tem
               našem delu uspešno še naprej.</p>
               <p>Na kratko, če mi dovolite, k tej točki dnevnega reda.  Gradivo, ki ste ga prejeli, se res nanaša na vse
               resorje, tako da mi dovolite, da izpostavim delovanje Republike Slovenije v okviru
               institucij Evropske unije na področju prometa.</p>
               <p>Posebej bi rad opozoril, da so se uspešno začele priprave na predsedovanje. Sprejeta
               je bila nova finančna perspektiva in izvedene so bile vse potrebne aktivnosti za
               učinkovito porabo sredstev. Nadaljevale so tudi aktivnosti za vzpostavitev zunanje
               meje. Slovenija je aktivno sodelovala pri oblikovanju pravnega reda Evropske unije na
               področju prometa. Dovolite mi, da nekaj najpomembnejših nalog na kratko
               predstavim.</p>
               <p>V zvezi s pripravami na predsedovanje je bil pripravljen in usklajen skupni
               18-mesečni program predsedovanja Nemčije, Portugalske in Slovenije. V zvezi z
               vzpostavitvijo zunanje meje je bila na področju policijskega sodelovanja, varstva
               osebnih podatkov, kopenske, morske in zračne meje ter konzularnega sodelovanja
               izvedena tako imenovana schengenska evalvacija, ki ni pokazala posebnih problemov.
               Posebej naj opozorimo na nadaljevanje del na potniškem terminalu na letališču Brnik,
               ki bodo zaključena do 15. junija 2007 in bodo predmet ponovnega pregleda predvidoma
               26. julija 2007. V zvezi z Lizbonsko strategijo in revizijo Strategije trajnostnega
               razvoja Evropske unije je Slovenija aktivno sodelovala v procesu revizije strategije,
               kjer je področje prometa eno od prednostnih področij.</p>
               <p>Naslednja finančna perspektiva in učinkovita poraba sredstev. V obdobju do leta 2013
               je Slovenija upravičena do sredstev v višini 2,4 milijarde evrov iz strukturnih
               skladov, iz kohezijskega sklada pa do 1,2 milijarde evrov. Julija 2006 je bil v
               okviru Evropske unije sprejet pravni okvir za črpanje sredstev kohezijske politike.
               Skladno s tem je Republika Slovenija pripravila nacionalni strateški referenčni
               okvir, ki opredeljuje razvojno strategijo kot okvir za pripravo operativnih
               programov, ki neposredno podpirajo tudi Resolucijo o prometni politiki ter druge
               pomembne nacionalne programe s področja prometa. Oba programska dokumenta sta v
               vladni proceduri. Za področje prometa je na voljo iz kohezijskega sklada 691
               milijonov evrov, iz strukturnih skladov pa 224 milijonov evrov. Navedeni podatki
               odražajo resne namene Republike Slovenije po izboljšanju stanja javne prometne
               infrastrukture, jasno je izpostavljen strateški cilj izboljšanja železniške
               infrastrukture. V operativnem programu razvoja okoljske in prometne infrastrukture je
               naveden indikativen seznam projektov s področja železnic, cest, letalstva, pomorstva
               in javnega potniškega prometa, ki jih bomo predlagali za sofinanciranje iz sredstev
               kohezijske politike v programskem obdobju 2007-2013. V letu 2007 bo Ministrstvo za
               promet prijavilo 11 projektov.</p>
               <p>Še na kratko pregled realizacije prednostnih nalog Slovenije v Svetu Evropske unije
               v letu 2006 na področju prometa. Od skupno 22 predlogov pravnih aktov oziroma ukrepov
               Evropske unije so direktive, uredbe, ki so bili opredeljeni kot prednostne naloge
               Republike Slovenije v letu 2006, sta bila sprejeta dva pravna akta, in sicer Uredba
               Evropskega parlamenta in Sveta o uvedbi 2. programa Marco Polo za dodelitev finančne
               pomoči skupnosti za večjo okoljsko učinkovitost sistema tovornega prometa in pa
               Uredba Evropskega parlamenta in Sveta o spremembi Uredbe Sveta o uskladitvi tehničnih
               predpisov in upravnih postopkov na področju civilnega letalstva. Kot je razvidno tudi
               iz priloge h gradivu, pa je ne bi tu bral, so vsi ostali zakonodajni akti v postopku
               sprejemanja  in bi jih na
               kratko predstavili potem, ker se nadaljujejo, če dovolite, pri 2. točki. Toliko na
               kratko. Seveda, če bodo vprašanja, pa so tudi kolegi, direktorji direktoratov in
               lahko še kaj pojasnijo. Hvala lepa.</p>
            </sp>
            <sp xml:id="SDT4-OZP-Nujna-018-2007-02-13.sp3">

               <speaker>PREDSEDNIK JOSIP BAJC:</speaker>

               <p>Hvala, dr. Verlič. Ali želi še kdo od vabljenih gostov predstaviti eventualno
               stališče, mogoče iz Službe za evropske zadeve? Gospa Živana Mejač, izvolite.</p>
            </sp>
            <sp xml:id="SDT4-OZP-Nujna-018-2007-02-13.sp4">

               <speaker>ŽIVANA MEJAČ:</speaker>

               <p><stage>/Brez mikrofona!/</stage><gap n="..."/> in da ni potrebno<gap n="..."/> <stage>/nerazumljivo/</stage>.</p>
            </sp>
            <sp xml:id="SDT4-OZP-Nujna-018-2007-02-13.sp5">

               <speaker>PREDSEDNIK JOSIP BAJC:</speaker>

               <p>Hvala lepa. Glede na to, da smo poslušali s strani gospoda državnega sekretarja uvod
               k tej točki dnevnega reda, odpiram razpravo o Poročilu o stanju v Evropski uniji in
               položaju Republike Slovenije v njej za leto 2006. Kdo od kolegic in kolegov želi
               razpravljati? Ni interesa po razpravi.</p>
               <p>Odboru predlagam v razpravo in sprejem naslednji predlog sklepa: Odbor Državnega
               zbora Republike Slovenije za promet se je seznanil s Poročilom o stanju v Evropski
               uniji in položaju Republike Slovenije v njej v letu 2006, gradivo številka
               008/05/04-1/12 <stage>(EPA 1266-IV, EU: S 173)</stage>, z vidika svoje pristojnosti kot matično
               delovno telo.</p>
               <p>Želijo kolegi ali kolegica razpravljati o takem predlogu sklepa? Če ne, predlagam,
               da z dvigom rok potrdimo predlog sklepa.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na podlagi drugega odstavka 154. člena Poslovnika Državnega zbora bo odbor pripravil
               mnenje, iz katerega bo razvidna razprava na odboru, ne glede na to, da je ni bilo, in
               bo sklep posredovan Odboru za zadeve Evropske unije.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG DEKLARACIJE O USMERITVAH IN
                  DELOVANJU REPUBLIKE SLOVENIJE V INSTITUCIJAH EVROPSKE UNIJE V OBDOBJU JANUAR
                  2007-JUNIJ 2008.</title>
               </p>
               <p>Predlagam, da nam za uvod predstavnik Vlade, gospod dr. Verlič, predstavi tudi to
               poglavje oziroma točko dnevnega reda.</p>
            </sp>
            <sp xml:id="SDT4-OZP-Nujna-018-2007-02-13.sp6">

               <speaker>DR. PETER VERLIČ:</speaker>

               <p>Hvala lepa. Spoštovani predsednik<gap n="..."/></p>
            </sp>
            <sp xml:id="SDT4-OZP-Nujna-018-2007-02-13.sp7">

               <speaker>PREDSEDNIK JOSIP BAJC:</speaker>

               <p>Se opravičujem, dr. Verlič. V poslovniško določenem roku tudi k tej točki dnevnega
               reda ni bilo posredovanih amandmajev, tako da obravnavamo dokument tak, kot nam je
               bil posredovan. Izvolite, dr. Verlič.</p>
            </sp>
            <sp xml:id="SDT4-OZP-Nujna-018-2007-02-13.sp8">

               <speaker>DR. PETER VERLIČ:</speaker>

               <p>Hvala lepa. Spoštovani predsednik, spoštovana poslanka in spoštovani poslanci! V
               deklaraciji so predstavljene ključne politične usmeritve Republike Slovenije za
               delovanje v institucijah Evropske unije v prihodnjem obdobju in predstavlja skupaj s
               prednostnimi nalogami za delo v Svetu Evropske unije širši okvir za oblikovanje
               stališč Republike Slovenije, ki jih Vlada pri svojem vsakodnevnem delu zastopa v
               institucijah Evropske unije. Dovolite mi, da se tako kot pri prejšnji točki
               osredotočim na področje prometa.</p>
               <p>Na področju prometa bodo v ospredju prizadevanja za uveljavljanje prometa kot
               dejavnika rasti in zaposlovanja v skladu s cilji Lizbonske strategije. Na podlagi
               leta 2005 sprejete bele knjige o prometu bodo aktivnosti osredotočene na področje
               prometne varnosti ter področje 
               logistike in pomorskega prevoza po kratkih razdaljah. Posebej naj omenim pripravo
               dveh pomembnih dokumentov iz delovnega programa komisije, to je bela knjiga o skupnem
               evropskem pomorskem prostoru in zelena knjiga o mestnem prometu.</p>
               <p>Zdaj pa še k zakonodajnim aktom. Na področju železniškega prometa poteka spravni
               postopek v zvezi s tako imenovanim tretjim železniškim paketom, ki zajema Predlog
               direktive o izdaji spričeval strojevodjem. Namen je določiti skupna pravila Evropske
               unije za pridobitev spričeval strojevodij, s ciljem prispevati k interoperabilnosti
               železnic, povečanju varnosti železniškega prometa ter mobilnosti zaposlenih v
               železniškem sektorju. Predlog uredbe o odškodnini za neizpolnjevanje pogodbenih
               zahtev glede kakovosti v železniškem tovornem prometu določa minimum obligacijskih
               razmerij med prevoznikom in stranko v notranjem in mednarodnem železniškem prometu,
               Predlog uredbe o pravicah in obveznostih potnikov v mednarodnem železniškem prometu,
               ki pomeni zakonodajni okvir za določitev minimalnih pogojev informiranja potnikov,
               ter predlog direktive, ki opredeljuje koncept mednarodnega potniškega prometa.
               Evropska unija bo nadaljevala delo na Predlogu uredbe o javnih storitvah železniškega
               in cestnega potniškega prevoza. Slovenija si bo še naprej prizadevala za ustrezno
               upoštevanje specifične problematike Slovenije na tem področju.</p>
               <p>Na področju cestnega prometa se je začela razprava o Predlogu direktive o
               izboljšanju varnosti cestne infrastrukture. Njen cilj je zagotoviti, da se varnostni
               vidik vključi v vse faze načrtovanja, zasnove in delovanja cestne infrastrukture v
               vseevropskem cestnem omrežju, tako imenovano TNT omrežje. Direktiva bo zagotovila, da
               bo varnost upoštevana sama po sebi in ločeno od gospodarske in okoljske analize.
               Slovenija na splošno predlog direktive podpira.</p>
               <p>Pri pomorskem prometu se bo nadaljevalo delo v zvezi z različnimi predlogi v okviru
               tretjega paketa o pomorski varnosti, ki vsebuje paket sedmih zakonodajnih ukrepov.
               Predlogi se nanašajo na bolj aktivno vlogo v pomorski varnosti, predvsem pri nesrečah
               in preprečevanju onesnaženj. Slovenija nadaljuje delo na dosjejih, ki so že v teku in
               na katerih se pričakuje politično soglasje do našega predsedovanja. Omenim naj
               predloge direktiv o vzpostavitvi sistema spremljanja in obveščanja za ladijski
               promet, o določitvi temeljnih načel, ki urejajo preiskavo nesreč v sektorju
               pomorskega prometa, o zanesljivosti prevoznikov za potnike po morju in po celinskih
               plovnih poteh v primeru nesreč ter o pomorski inšpekciji. Med direktivami, za katere
               bo Slovenija v času svojega predsedovanja Evropski uniji skušala doseči politično
               soglasje, naj omenim Predlog direktive o skupnih predpisih in standardih za
               organizacije, pooblaščene za inšpekcijski pregled in nadzor ladij ter za ustrezne
               ukrepe pomorskih uprav. Slovenija bo v času predsedovanja odprla in izvedla uvodno
               predstavitev ter pregled po členih za Predlog direktive Evropskega parlamenta in
               Sveta o izpolnjevanju zahtev države zastave, ne bo pa odpirala razprave o Predlogu
               direktive Evropskega parlamenta in Sveta o civilni odgovornosti in finančnih jamstvih
               lastnikov ladij. Zakonodajni predlog zajema tudi dopolnilo Direktive o nadzoru
               prometa. Pri določitvah zatočišč za ladje v stiski bodo države članice morale
               upoštevati enotna navodila, ki bodo veljala za celotno skupnost.  Prav tako bodo države članice morale
               implementirati mednarodne konvencije, ki se nanašajo na civilno odgovornost in
               določiti višino kompenzacij, ki jih bodo morali spoštovati ladjarji. Še posebej se to
               nanaša na civilno odgovornost v primeru nesreč do tretjih udeležencev in povrnitev
               škode v takšnih primerih. Republika Slovenija podpira vse aktivnosti v povezavi z
               izvajanjem pomorske varnosti kakor tudi podpira prizadevanje Evropske unije za
               sprejem zakonodajnega paketa o pomorski varnosti.</p>
               <p>Evropska unija si bo prizadevala tudi za povečanje mednarodne konkurenčnosti in
               varnosti evropske letalske industrije. Poudarek bo na zunanjih odnosih zlasti z
               Združenimi državami Amerike, kjer sporazum še vedno ni sklenjen. Obravnavan bo
               sveženj na letališčih, ki jih sestavlja ta Predlog o zaračunavanju uporabnine za
               letališko infrastrukturo in sporočilo o zmogljivosti letališč. Slovenija podpira
               uravnotežen pristop k širiti pristojnosti Evropske letalske varnostne agencije in
               podpira aktivnosti vezane na varnost in varovanje v letalskem prometu. Na področju
               letalstva je pomemben tudi program Sesar, program za raziskave o opravljanju zračnega
               prometa enotnega evropskega neba, ki je konceptualno in tehnološko sestavni del
               regulativnega okvira enotnega evropskega neba. S tem programom naj bi navigacijske
               službe zračnega promet o vzdrževanju varnostne ravni zmogle zadostiti potrebam po
               zmogljivosti, ki izhajajo iz vedno večjega zračnega prometa.</p>
               <p>Pri programu Galileo bo dan poudarek na pogajanjih o koncesijah ter zaključni fazi
               postavitve satelitskega sistema Galileo in njegovih zemeljskih postaj. Slovenija
               kandidira za sedež nadzornega organa Galileo in bo zagovarjala pravočasno sprejetje
               sklepa okraju njegove sedeža ob tem pa bo izvajala intenzivno lobiranje za Ljubljano.
               Za sedež nadzornega organa Galileo se še vedno poteguje 11 držav članic.</p>
               <p>Na področju horizontalnih vprašanj bo na podlagi sporočila komisija z naslovom
               logistika tovornega prometa v Evropi, ključ do trajnostnem mobilnosti oblikovan
               skladni pristop, ki bo osnova za akcijski načrt za logistiko tovornega prometa.
               Republika Slovenija podpira oblikovanje učinkovitih rešitev, ki bi pospešili razvoj
               logistika tovornega prometa. Toliko v uvodu.</p>
            </sp>
            <sp xml:id="SDT4-OZP-Nujna-018-2007-02-13.sp9">

               <speaker>PREDSEDNIK JOSIP BAJC:</speaker>

               <p>Hvala, dr. Verliču. Še kdo od predstavnikov Vlade?</p>
            </sp>
            <sp xml:id="SDT4-OZP-Nujna-018-2007-02-13.sp10">

               <speaker>GOSPA ___________:</speaker>

               <p>Morda bi jaz mogoče samo še dodatno osvetlila, da je deklaracija nekoliko drugačna od
               prejšnjih v tem, ker je bila osnova za deklaracijo bil 18 mesečni program, v kateri
               pripravi je tokrat sodelovala tudi Slovenija in tudi uresničevanje programa. V
               zadnjih 6-ih mesecih teh 18-ih mesecev bo za Slovenijo nekoliko drugačno, ker ga bo
               vodila kot predsedujoča država ne pa sodelovala v njem samo kot država članica.</p>
            </sp>
            <sp xml:id="SDT4-OZP-Nujna-018-2007-02-13.sp11">

               <speaker>PREDSEDNIK JOSIP BAJC:</speaker>

               <p>Hvala še za to dodatno obrazložitev. Sprašujem kolega in kolegico, ali želi kdo po
               tem uvodu predstavitve točke dnevnega reda predloga deklaracije razpravljati? Ne želi
               nihče. Glede na to, kot sem prej uvodoma povedal, ni bilo vloženih amandmajev tudi
               razprave o amandmajih ni in glede na to, da ne želi nihče razpravljati o
               predstavljenemu predlogu deklaracije predlagam, da odbor sprejme naslednji sklep:
               <q>"Odbor Državnega zbora Republike Slovenije za promet je predlog deklaracije o
               usmeritvah za delovanje Republike Slovenije v institucijah Evropske unije v obdobju
               januar 2007, junij 2008 gradivo številka 008-05/04-1/11 EPA 1264 IV. EU 70 obravnaval
               z vidika svoje pristojnosti kot matično delovno telo in k predlogu deklaracije nima
               pripomb."</q> Želi kdo o članov odbora razpravo po takemu predlogu sklepa? V kolikor ne
               predlagam, da z dvigom rok potrdimo predlog sklepa.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage> Ugotavljam, da je sklep sprejet.</p>
               <p>Na podlagi drugega odstavka 154g. člena Poslovnika Državnega zbora bo Odbor za
               promet mnenje oziroma sklep, iz katerega bo razvidno, kaj smo obravnavali in kaj smo
               sprejeli posredoval odboru za Evropsko unijo, ki bo kot pristojno delovno telo na
               svoji seji sprejel končno odločitev v zvezi z obravnavanim dokumentom. S tem
               zaključujem tudi to točko dnevnega reda.</p>
               <p>Prehajamo na <title>3. TOČKO - RAZNO.</title> Želi kdo pod točko razno od članov odbora
               postaviti kakšno vprašanje ali podati kakšen predlog? Gospa Maria Pozsonec.</p>
            </sp>
            <sp xml:id="SDT4-OZP-Nujna-018-2007-02-13.sp12">

               <speaker>MARIA POZSONEC:</speaker>

               <p>Morate vedeti, da v prometu, v tovornem prometu mi dobesedno zadušimo tam in ne vem,
               če bomo lahko izdržali do 2008, več kot 1000 vozil in še naprej, če bo na avtocestah
               zgrajena tudi takrat je jasno in glasno potrebno povedati, da brez železnice ne
               moremo.</p>
            </sp>
            <sp xml:id="SDT4-OZP-Nujna-018-2007-02-13.sp13">

               <speaker>PREDSEDNIK JOSIP BAJC:</speaker>

               <p>Dr. Verlič, slišali ste in dejansko pod točko razno in večkrat, ko bomo ponovili se
               bomo mogoče zadeve nekatere tudi bolj hitro odvijale, ampak glede na to, da smo danes
               obravnavali neka druga dva dokumenta je to samo kot še eden medklic, da je potrebno
               resno pristopiti temu drugemu delu se pravi koridorju glede železnic v naši državi.
               Želi še kdo? V kolikor ne, zahvaljujem se predstavnikom Vlade iz obeh področij,
               kolegom in kolegicam. Pa smo speljali prvo sejo pod mojim vodenjem, upam, da bodo
               gladko šle tudi druge v temu mandatu. Še enkrat, hvala lepa.</p>
               <stage type="time">(Seja je bila končana 13. februarja 2007 ob 14.30.)</stage>
            </sp>
         </div>
      </body>
   </text>
</TEI>
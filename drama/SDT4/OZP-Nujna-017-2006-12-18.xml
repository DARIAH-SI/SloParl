<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZP-Nujna-017-2006-12-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">81C989926253B31CC1257241004A630E</idno>
               <idno type="custom" subtype="day">C0FBC1B9C456F964C125724B002C8B30</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=C0FBC1B9C456F964C125724B002C8B30</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZP-Nujna-017-2006-12-18.OZP" n="017">
               <name>Nujna</name>
               <date when="2006-12-18"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZP-Nujna-017-2006-12-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZP-Nujna-017-2006-12-18.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">17. nujna seja</stage>
            <stage type="date">(18. december 2006)</stage>
            <stage type="chairman">Sejo je vodil Franc Kangler, predsednik odbora. </stage>
            <stage type="time">Seja se je pričela ob 19.01.</stage>


            <sp xml:id="SDT4-OZP-Nujna-017-2006-12-18.sp1">

               <speaker>PREDSEDNIK FRANC KANGLER:</speaker>

               <p>Vsem skupaj dober večer! Pričenjam 17. nujno sejo Odbora Državnega zbora za promet,
               ki sem jo sklical 11.12.2006, z dnevnim redom: Predlog zakona o spremembah in
               dopolnitvah zakona o železniškem prometu, nujni postopek <stage>(EPA 1189)</stage>.</p>
               <p>Predlog zakona je bil objavljen 6.12.2006. Mnenje Zakonodajno-pravne službe ste
               prejeli pred dvema urama ali pa uro in pol nekateri, verjetno pa je bilo tudi sedaj
               razdeljeno.</p>
               <p>Za sejo so se opravičili, namesto Aurelia Jurija bo Matjaž Han, namesto dr. Marka
               Pavliha bo dr. Mitja Slavinec, namesto podpredsednika Geze Dužbana pa Rudolf Moge. Za
               sejo imam tudi pooblastilo, kot predstavnik Vlade Republike Slovenije bo sodeloval
               Velja Peternel, podsekretar na Ministrstvu za promet.</p>
               <p>Ker v poslovniško določenem roku nisem prejel predlogov za umik točke z dnevnega
               reda ali za razširitev dnevnega reda, je določen dnevni red, kot je bil predlagan s
               sklicem seje.</p>
               <p>Prehajamo na <title>1. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O ŽELEZNIŠKEM PROMETU, NUJNI POSTOPEK.</title>
               </p>
               <p>Predlog zakona je predložila Vlada. Kolegij predsednika Državnega zbora je na 80.
               redni seji, 7.12.2006, sklenil, da se Predlog zakona o spremembah in dopolnitvah
               zakona o železniškem prometu obravnava po nujnem postopku. Na 23. seji Državnega
               zbora Republike Slovenije, 14.12.2006, je bila ob sprejemanju dnevnega reda dana
               pobuda poslanske skupine Socialnih demokratov za umik točke z dnevnega reda 23. seje
               Državnega zbora. Predlog seveda ni bil sprejet. K predloženemu zakonu je poslanec
               Janko Veber v imenu poslanske skupine Socialnih demokratov podal predlog odboru za
               javno predstavitev mnenj k predloženemu zakonu dne 12.12.2006, ki ste ga prejeli. K
               predloženemu zakonu je pismeno mnenje podala Zakonodajno-pravna služba, ki ste ga
               prejeli danes na mizo. Danes ste prejeli tudi predlog amandmaja k 44. členu predloga
               zakona poslanca Srečka Prijatelja.</p>
               <p>Na osnovi predložene pobude poslanskega kolega, poslanca Janka Vebra, o predlogu za
               javno predstavitev mnenj k Predlogu zakona o spremembah in dopolnitvah zakona o
               železniškem prometu dajem ta predlog v skladu s 46. členom Poslovnika Državnega zbora
               v razpravo. Kdo želi razpravljati? Kolega Veber.</p>
            </sp>
            <sp xml:id="SDT4-OZP-Nujna-017-2006-12-18.sp2">

               <speaker>JANKO VEBER:</speaker>

               <p>Hvala za besedo, predsednik. Tako kot ste povedali, smo poskušali že na seji
               Državnega zbora predlagati umik te točke z dnevnega reda, kajti ocenili smo, da je
               besedilo zakona nedodelano in odpira številne dileme, po našem mnenju celo več, kot
               jih je bilo in jih je do sedaj že odprtih. Ocenjujemo, da so to spremembe, ki
               posegajo tako v statusno ureditev Slovenskih železnic kot tudi opredeljujejo vlogo in
               pristojnosti prevoznikov in upravljavcev železniške infrastrukture ter nenazadnje
               tudi odstopajo od na referendumu izražene ljudske volje glede Zakona o preoblikovanju
               in privatizaciji javnega podjetja Slovenskih železnic. Poleg tega pa tudi ta zakon
               oziroma to besedilo ne daje zagotovila o popolni usklajenosti z evropskim pravnim
               redom. Zato je na podlagi teh ugotovitev resnično kar veliko izhodišč za to, da se
               opravi javna predstavitev mnenj. V samem besedilu zakona pa lahko zasledimo tudi še
               neizčiščeno  željo
               predlagatelja, ko pravzaprav niti ne vemo natančno, ali se vzpostavlja možnost nekega
               posebnega razmerja med upravljavcem in koncesionarjem. Seveda bi bilo dobro, da se
               stroka in vsa zainteresirana javnost opredeli do teh rešitev in da poskušamo v
               Sloveniji priti do rešitve, ki bo Slovenske železnice postavila in organizirala na
               način, da bo tudi ne glede na to, da se to omrežje odpira, še vedno poslovanje
               železnic organizirano tako, da bo to odpiranje omogočalo tudi delovanje našega
               operaterja v bodoče. Žal ugotavljamo, da sedanje rešitve tega ne zagotavljajo,
               predvsem pa tudi te rešitve, ki jih imamo danes pred sabo, ne rešujejo tistega
               osnovnega problema, to pa je, sanacije Slovenskih železnic. In ne glede na to, kar bo
               sprejeto tudi v okviru tega zakona, bo ta sanacija še vedno močno, močno visela nad
               vsem sistemom in nad vsemi rešitvami. In da odpravimo te dileme, je po mojem mnenju
               in po mnenju poslanske skupine Socialnih demokratov javna predstavitev mnenj ena
               tistih oblik, kjer lahko poiščemo najustreznejšo rešitev. Hvala.</p>
            </sp>
            <sp xml:id="SDT4-OZP-Nujna-017-2006-12-18.sp3">

               <speaker>PREDSEDNIK FRANC KANGLER:</speaker>

               <p>Hvala. K besedi se je javil Milan Petek.</p>
            </sp>
            <sp xml:id="SDT4-OZP-Nujna-017-2006-12-18.sp4">

               <speaker>MILAN PETEK:</speaker>

               <p>Hvala, predsednik. Govoril bom v imenu prisotnih poslancev Liberalne demokracije
               Slovenije, pa če hočete, tudi v imenu celotnega poslanskega kluba Liberalne
               demokracije Slovenije. In to zaradi tega, ker menim, da se v sedanjih dveh letih
               mandata tega odbora nismo srečali še s tako zahtevno materijo, kot je ta zakon, kot
               je zakon, kot ga predlaga Vlada po dveh letih njihovih internih prepiranj, kakšen
               zakon bodo dali v proceduro. Zakon, ki prinaša sistemske spremembe na organiziranost
               tako Slovenskih železnic kot na vse institucije, ki v železniškem sistemu ali
               podsistemu imajo pomembno vlogo. In tak zakon nam Vlada pošlje v proceduro po tako
               imenovanem nujnem postopku, kar pomeni, od tistega datuma, ki ste ga, predsednik,
               citirali, 6. december, pa do danes, ko je 18. december, objektivno in realno nimamo
               možnosti pravzaprav, da bi z amandmaji tako slab izdelek popravili.</p>
               <p>V dokumentu, ki smo ga pa danes dobili, pa mislim, da je pravzaprav jedro te naše
               utemeljitve in podpora predlogu Socialnih demokratov, da opravimo javno razpravo.
               Namreč, do sedaj je ta razprava tekla znotraj neke ozko strokovne komisije, za katero
               nihče ne ve, kdo jo je sestavljal, in za katero vemo, da so nekateri izstopali,
               nezadovoljni z demokratičnostjo postopkov v tej komisiji. Nihče od opozicijskih
               poslancev do sedaj ni bil seznanjen s tem zakonom. Verjamem, da so bili koalicijski
               poslanci, vendar to še ne zagotavlja načina in postopka, ki bi nam bil v čast, temu
               Državnemu zboru. Zaradi tega se pridružujemo predlogu Socialnih demokratov, da
               opravimo najprej javno predstavitev, damo možnost tistim, ki sistem železniške
               organiziranosti dobro poznajo, odpremo prostor za razpravo, prostor za skupna
               razmišljanja. Kajti s tem zakonom posegamo najprej v referendumsko odločitev, ki je
               bila leta 2003 popolnoma jasna. Pobuda takrat v predhodnem zakonodajnem referendumu,
               ki so ga sprožili sindikati Slovenskih železnic,  torej, je bila zavrnjena, kar pomeni, da je Zakon za
               preoblikovanje Slovenskih železnic in privatizacijo Slovenskih železnic imel zeleno
               luč za to, da se to stori. Tega se ni v teh štirih letih storilo in danes nam Vlada
               ponuja nekaj, kar se pravzaprav ni moglo primerjati s takratnim zakonom. In ko danes
               beremo mnenje Zakonodajno-pravne službe, ki je morala si vzeti čas, da nam je lahko
               šele uro in pol pred sejo Odbora za promet to mnenje posredovala, in v tem mnenju, ko
               samo na prvi točki beremo v pogledu novih razmejitev pristojnosti v posledici
               ustanavljanja navedenih organov, kot so predlagani v predloženem besedilu zakona,
               ocenjujemo, da po svoji zasnovi izstopajo iz pravnosistemskega okvira, kot ga določa
               Ustava v 120. člen, Zakon o državni upravi v 14., 15. in 72. členu, Zakon o
               inšpekcijskem nadzoru v 8. členu in Zakon o javnih agencijah v 4. in 48. členu. In
               zaključuje, iz navedenega razloga menimo, da bi predlagane rešitve v pogledu
               organiziranosti novih organov in razmejitve pristojnosti in pooblastil med temi in
               obstoječimi organi zahtevale ponovno pretehtanje in razmislek. Dobivamo samo dodaten
               motiv za to, da to javno predstavitev opravimo.</p>
               <p>Če vprašate mene in če bi bil minister, vem pa, da minister ni pisal tega zakona,
               vem, da so ta zakon pisali drugi udeleženci, vem, da je pravzaprav vplivanje na ta
               zakon imel močan del sindikatov v železniškem sistemu, in tudi če bi bil minister, bi
               ponudil odstop, da mu njegovi sodelavci dajo takšen dokument, kot je pred nami danes
               ta dokument. Zaradi tega je pri tem ocenjevati objektivno krivdo ministra, ne
               subjektivno, ker pravim, to zgodbo so pisali drugi, vendar bi se minister moral
               zavedati posledic tega. In danes je dobil poduk, na podlagi katerega mislim, da bi
               lahko razmislil o tem, ali je še vreden ministrovanja v tem prometnem ministrstvu.
               Tako je pač dejstvo, ki je nakazano iz tega dokumenta.</p>
               <p>Zaradi tega, da zaključim, zakon enostavno je pretežak, prezahteven, ne sodi v
               možnost obravnavanja zakona po nujnem postopku. Na osnovi mnenja danes, ki smo ga
               dobili od Zakonodajno-pravne službe, obstaja realna in mislim, da objektivna potreba,
               da napravimo širšo razpravo. Zaradi tega se pridružujemo predlogu Socialnih
               demokratov, da se torej opravi javna predstavitev mnenj.</p>
            </sp>
            <sp xml:id="SDT4-OZP-Nujna-017-2006-12-18.sp5">

               <speaker>PREDSEDNIK FRANC KANGLER:</speaker>

               <p>Hvala. Srečko Prijatelj, beseda je tvoja.</p>
            </sp>
            <sp xml:id="SDT4-OZP-Nujna-017-2006-12-18.sp6">

               <speaker>SREČKO PRIJATELJ:</speaker>

               <p>Hvala lepa. Spoštovani minister, spoštovani kolegi! Torej, jaz bi samo povedal to,
               kar je splošno znano dejstvo, na katerega smo nekateri že pozabili. Delal sem v
               Holdingu Slovenskih železnic in upam, da bom imel priliko kdaj še tam biti zaposlen.
               In če gledamo prevzem Vlade, te Vlade zdaj, vemo, da je kmalu potem, ko je Vlada se
               nekako vzpostavila v fazo delovanja, minister za finance ugotovil, da je največja
               proračunska luknja ravno na tem področju. Veste, da smo imeli s prvim sprejemanjem
               proračuna kar  velike probleme,
               da smo zagotovili tekoče financiranje železnicam za tisto leto. In ko govorimo o tem,
               koliko časa je finančno podhranjen sistem Holding Slovenske železnice, moramo iti kar
               nekaj let nazaj, če ne eno desetletje. Temu vodstvu, ki je zdaj postavljeno pred
               dejstvo, da mora zagotoviti transparentno, varno in urejeno pot po železnici, ni
               lahko, ker niso zagotovljena niti sredstva za tekoče investicijsko vzdrževanje. S
               tega vidika je treba včasih tudi malo čaranja, da lahko zagotoviš dejansko varnost
               potnikov. In če govorimo o tem, ali je ta zakon, ki ga imamo danes pred sabo, dober
               ali slab, lahko rečem, da je slab, vendar je pa prvi, ki se ukvarja s tematiko
               Holdinga Slovenskih železnic, to pa moramo povedati. Tudi tistih 99,6 milijarde, ki
               jih bomo namenili v poroštvu, po poroštvenem zakonu, ne bo rešilo Holdinga Slovenskih
               železnic, ampak bo zagotovilo normalne delovne pogoje v samem sistemu in niti ena
               milijarda ne bo romala v Holding; mogoče kaj malega, če se bodo udeležili pri
               izdelavi projektov in, recimo, ostalih delih, ki verjamem, da lahko tudi računamo na
               to, da bo sam sistem nekaj pripomogel pri tem.</p>
               <p>Če se vrnemo na to, kakšen je ta zakon, ki ga imamo danes. Seveda, na nek način bom
               od ministra zahteval danes, ko sva se pogovarjala tudi zelo jasno, da zagotovi
               transparentnost porabe javnih financ. In verjamem, da kar tako agencije tudi ne bodo
               mogli zapreti. Še več, agencija je po zakonu pristojna za izdajanje licenc za
               izdelavo projektne dokumentacije in bo kar potrebna tam, kjer je, in verjetno bo
               dobila še večja pooblastila, kot jih ima. Ampak Holding Slovenskih železnic potrebuje
               pomoč zdaj, takoj, danes. Ker s takim tempom, vidimo, da promet narašča, da se v
               tovornem prometu rušijo rekordi, in s takim načinom države do vzdrževanja in
               financiranja tega javnega sektorja, verjetno ne bomo mogli več dolgo zagotavljati
               varnega in urejenega železniškega prometa. Tega se je treba zavedati. Seveda je
               dobrodošla javna razprava, ko govorimo o tako pomembnem zakonu, vendar ne v smislu
               tega, da bi za vsako ceno nagajali in ne naredili ničesar, ampak v smislu tega, da se
               poišče hitra, kvalitetna rešitev, sprejme zakon, ki bo tudi sprejemljiv za Vlado, ki
               ga bo moč realizirati in ki bo podprt s proračunskimi financami. 70 milijard dolga
               imamo iz naslova kratkoročnih in dolgoročnih kreditov. Spoštovane kolegice in kolegi,
               koliko smo pa mi kreditov odpisali različnim podjetjem in jih dali v javni dolg? Ali
               smo pripravljeni mi kredit, ki bremeni poslovni sistem Holding Slovenskih železnic,
               odpisati, dolgoročni kredit, govorim o kreditu iz leta 1970. Če bi to naredili, bi že
               dosti naredili.</p>
               <p>Nadalje, strokovne odločitve, ki so zapisane v zakonu. Seveda tudi mene moti v 27.
               členu, kjer je napisano, da s privatnim kapitalom dajemo možnost tudi v vodenju
               prometa. Jaz sem računal, da bo danes kak amandma tudi s strani mojih kolegov vložen,
               in zaradi tega sam nisem vlagal tovrstnih amandmajev. Verjamem, da bomo morali
               podpreti, in tudi ne vidim, kolikor sva se z ministrom pogovarjala, da bi bil tu kak
               problem, da bi naredili tu popravek. Jaz verjamem, da ga lahko.</p>
               <p>Seveda, ko gledamo mnenje Zakonodajno-pravne službe, je nekaj pripomb, ne nekaj, kar
               dosti pripomb na ta zakon. V bistvu se bo to moralo popraviti in v nadaljevanju
               mislim, da je zavzeto dobro stališče tudi s strani ministrstva, da se s sprejetjem
               tega zakona počaka in da se ga uskladi, tako da bo primeren za nadaljnjo obravnavo in
               da bo tudi koristen za sistem, to je, Holding Slovenskih železnic.</p>
               <p>Bi pa sam pri tem še nekaj povedal, da letos s srečnim naključjem lahko rečemo, da
               zaključujemo v bistvu sorazmerno pozitivno poslovno leto v holdingu. Če se ne najdejo
               rešitve drugo leto takoj na začetku leta, se bodo lahko odvijali veliki problemi.
                   To, da se mora direktor
               Slovenskih železnic ukvarjati več z zagotavljanjem denarja za plače kot za vodenjem
               poslovnega sistema enostavno ni v redu in ni vzdržno. In še enkrat povem, da v bistvu
               sem vesel, da imamo zakon, ki bo nekje poskušal ali pa začel reševati problematiko
               samega Holdinga, to sistemske probleme, ki so prisotni v Slovenskih železnicah.</p>
            </sp>
            <sp xml:id="SDT4-OZP-Nujna-017-2006-12-18.sp7">

               <speaker>PREDSEDNIK FRANC KANGLER:</speaker>

               <p>Han.</p>
            </sp>
            <sp xml:id="SDT4-OZP-Nujna-017-2006-12-18.sp8">

               <speaker>MATJAŽ HAN:</speaker>

               <p>Hvala lepa za besedo. Jaz bom kratek. Bi dal samo podporo predlogu gospoda Vebra
               oziroma Socialnim demokratom, ki smo opozarjali že na samem dnevnem redu seje
               Državnega zbora, da je Zakon o železnicah neprimeren in da bi ga umaknili iz dnevnega
               reda, pa je bilo takrat koalicijsko stvar preglasovana. In ko smo danes dobili na
               mizo mnenje Zakonodajno-pravne službe, nas, bi rekel, to naše mnenje še potrjuje, da
               je resnično zakon ta moment v takšni obliki slab in da je nekorekten. Socialni
               demokrati na nameravamo nagajati pri sprejemanju zakona, nasprotno, mi smo že pred
               pol leta opozarjali na slabo stanje na Slovenskih železnicah in dejstvo je, da na
               Slovenskih železnicah ni stanje takšno kot bi si ga vsi skupaj želeli. Postavili smo
               tudi vprašanje tako predsedniku Vlade kot tudi ministru za promet, kjer smo
               opozarjali na vse te probleme in to se tudi dokazuje s tem zakonom, da je ta zakon ta
               moment neusklajen, slab, celo koalicijsko ni usklajen. Zato bi predlagal to kar je
               gospod Veber predlagal, da resnično prekinemo to sejo in jo nadaljujemo drugič, ko bo
               zakon tudi v skladu z Zakonodajno-pravno službo, ker vidimo celo to, da je ustavno
               sporen. Jaz mislim, da se v tej zadevi ne gre hecati, ker zadeva je preresna za celo
               Slovenijo in če pride do problema lahko pride tudi do socialne bombe, ki so ji pa
               noben v tej dvorani ne želi. Socialni demokrati, še enkrat poudarjam, nismo tu, da bi
               zadevo nagajali, ampak, da bi resnično o tej problematiki razpravljali na nek
               korekten način in dobili najboljše možne rešitve. S tem zakonom na takšen način pa do
               teh rešitev sigurno ne bomo prišli. Hvala.</p>
            </sp>
            <sp xml:id="SDT4-OZP-Nujna-017-2006-12-18.sp9">

               <speaker>PREDSEDNIK FRANC KANGLER:</speaker>

               <p>Hvala. Srečko Hvauc.</p>
            </sp>
            <sp xml:id="SDT4-OZP-Nujna-017-2006-12-18.sp10">

               <speaker>SREČKO HVAUC:</speaker>

               <p>Hvala za besedo. No, razlogov za to, da se spreminja ta zakon je prav gotovo več.
               Najpomembnejši ali najbolj tisti, ki povzročajo največjo nujo so spremembe direktiv
               49 in 51 iz leta 2004 in roki za implementacijo teh direktiv v naš sistem so že
               potekli, tako da smo kar se tega tiče v časovni stiski. Drugo, ker smo  zamudili te roke za implementacijo
               je evropska komisija že sprožila postopek pri sodišču v Luksemburgu in Sloveniji
               grozi, da bo to imelo tudi negativne finančne posledice. Seveda, javna razprava
               nikakor ne bi bila odveč. Prav gotovo bi pri mnogih zakonih našli še za malenkost ali
               pa precej boljše rešitve, ampak v takšni situaciji, ko smo pod temi rokovnimi
               pritiski, v naši poslanski skupini predloga za javno obravnavo ne bomo podprli. In
               enostavno zato, ker je stanje kritično, alarmantno in je potrebno takojšnje
               ukrepanje. Bo pa potrebno opraviti res zelo poglobljeno, strokovno podprto debato in
               poiskati takšne rešitve, ki bodo sprejemljive in tudi širše. Tudi v Evropi imajo
               različne pristope kar se tiče spremembe te zakonodaje, praske so precej različne in
               tudi zato se enostavno čez noč ali pa v nekem kratkem času idealne rešitve ne da
               poiskati, je pa, kot rečeno, mi smo že kar nekaj razprav na to temo opravili, mislim,
               da smo prišli do trenutka, ko bo potrebno to delo finiširati in dejansko poiskati
               takšne rešitve, ki bodo sprejemljive. Zato še enkrat pravim, javna obravnava, po
               naše, ne bi bila odveč, ampak glede na to, da smo v časovni stiski ne bomo podprli
               predloga za to javno obravnavo.</p>
            </sp>
            <sp xml:id="SDT4-OZP-Nujna-017-2006-12-18.sp11">

               <speaker>PREDSEDNIK FRANC KANGLER:</speaker>

               <p>Horvat.</p>
            </sp>
            <sp xml:id="SDT4-OZP-Nujna-017-2006-12-18.sp12">

               <speaker>JOŽEF HORVAT:</speaker>

               <p>Hvala, spoštovani predsednik. Pozdravljam ministra s sodelavci, kolegice in kolegi,
               spoštovani gostje! Jaz bom čisto kratek. Izhajal bom iz tiste točke kjer sem
               prepričan, da so naša stališča in naša izhodišča skupna. Se pravi, izhajal bom iz
               naše skupne točke ne glede na to ali smo v poziciji ali smo v opoziciji. In to je, da
               je stanje na Slovenskih železnicah problematično, zaskrbljujoče, akutno in še bi si
               lahko izmišljevali razne srhljive pridevnike. Jaz sam mislim, da nimamo več časa še
               pol leta ali pa še eno leto, da bi razpravljali o zakonski inačici, mislim, da je
               potrebno razpravo začeti in v njej tudi konstruktivno sodelovati in sem tudi
               prepričan, da bomo z eventualnimi amandmaji besedilo tam kjer moda imamo kakšna
               vprašanja tudi popravili. Nisem za to, da zdaj gremo v široko predstavitev, ker
               preprosto v poslanski skupini Nove Slovenije se bojimo, da bomo izgubili preveč časa.
               Hvala lepa.</p>
            </sp>
            <sp xml:id="SDT4-OZP-Nujna-017-2006-12-18.sp13">

               <speaker>PREDSEDNIK FRANC KANGLER:</speaker>

               <p>Še kdo? V kolikor ne, mi še dovolite, da sam obrazložim svoj glas. Sam osebno sem
               mnenje, da ta zakon si zasluži javno predstavitev mnenj kot ga predlaga poslanski
               kolega Veber. Zakaj? Zato, ker gre za zelo pomembno vsebino in glede na mnenje
               Zakonodajno-pravne službe, ki 
               smo ga danes dobili, bi bilo dobro, da se s to vsebino seznanimo in tudi opravimo
               javno predstavitev mnenj, glede na dogajanja v zadnjih letih na železnici.</p>
               <p>Drugo, kar je, me predvsem skrbi opozorilo glede sankcij proti slovenski Vladi. Če
               danes sprejmemo mi javno predstavitev mnenj ob tem zakonu, potem Vlada z drugim
               zakonom, kjer bi v tisti točki, kjer je treba nekatere stvari odpraviti, ne more
               priti v razpravo in proceduro. Zato se mi zdi smiselno in smotrno, in bom tudi
               predlagal, če ta predlog ne bo sprejet, da takoj, ko pričnemo z drugo obravnavo tega
               zakona, prekinemo sejo, če bi se tudi minister strinjal, in da bi sejo nadaljevali
               nekje v začetku meseca januarja, med 5. in 10. S tem bi si vzeli čas, da lahko
               analiziramo in primerjamo zakonodajno-pravno mnenje, ki smo ga danes prejeli, Vlada
               lahko pripravi predloge amandmajev in se temeljito vsebinsko posvetimo obravnavi tega
               zakona. To je edina rešitev, če želimo rešiti problem, ki gre v tej smeri, kar se
               tiče sankcij.</p>
               <p>Zato, ker razmišljam v tej smeri, tega predloga za javno predstavitev mnenj ne morem
               podpreti. Osebno ga podpiram, zaradi procedure in postopka ga pa ne morem podpreti,
               ker s tem zapremo vrata za nadaljnjo obravnavo predvsem v tistem delu, kjer nam
               nalagajo, da moramo zakon popraviti. Čeprav sem mnenja, in to tudi tu poudarjam, če
               ne bodo amandmaji sledili zakonodajno-pravnemu mnenju in če ne bodo nekatere stvari
               usklajene, tudi sam takšnega predloga ne morem podpreti. Sem pa za to, da z dialogom
               in kompromisom, če se bo minister strinjal, si vzamemo čas, da se tudi v koaliciji
               dogovorimo, da med 10. in 15. januarjem skličemo izredno sejo Državnega zbora in ta
               problem, ki je nastal zaradi sankcij, tudi rešimo. <stage>/Oglašanje iz ozadja./</stage> Državnega
               zbora. Sam bom pa tudi sklical sejo Odbora za promet med 5. in 10. januarjem. Še kdo
               želi besedo? Veber.</p>
            </sp>
            <sp xml:id="SDT4-OZP-Nujna-017-2006-12-18.sp14">

               <speaker>JANKO VEBER:</speaker>

               <p>Hvala. Torej, tudi ko smo pripravljali ta predlog za javno predstavitev mnenj, smo se
               zavedali, da obstajajo številne obveznosti pri Slovenskih železnicah in tudi pri
               Vladi glede prenosa evropskih direktiv v našo nacionalno zakonodajo. Ocenjujemo pa,
               da je besedilo tega zakona tako slabo, da tudi ob vseh možnih amandmajih, ki se jih
               lahko oblikuje, ta zakon še vedno ne bo tak, da bo odpravil tista osnovna vprašanja,
               ki se postavljajo glede usklajevanja oziroma prenosa evropske direktive v nacionalno
               zakonodajo. Prepričan sem, da te rešitve, ki so zdaj oblikovane v tem zakonu, tega ne
               omogočajo in da tudi amandmaji tega ne bodo mogli spremeniti. In bi bilo bistveno
               krajše, da kljub vsemu omogočimo strokovni javnosti, da se opredeli do tega besedila,
               in da potem Vlada pripravi resnično zakon, na podlagi katerega  bomo sledili evropskim direktivam, predvsem
               dostopnosti do železniške infrastrukture, do varnosti oziroma direktivi glede
               varnosti na tem področju in nenazadnje bomo morali dati odgovor tudi glede sanacije
               našega operaterja kot takega. Kajti lahko sicer izpolnimo pogoje za to, da bomo
               direktivam sledili, vendar ta operater še vedno ne bo sposoben tem direktivam
               slediti. In vprašanje se bo samo vleklo, nadaljevalo. Torej, prepričan sem, da tudi,
               če bo ta zakon sprejet in dopolnjen, ne bo prinesel rešitev in bomo imeli ponovno
               nove težave, nova opozorila, nove tudi finančne obveznosti glede evropske skupnosti
               in zadeva se bo samo še poslabševala. Če pa že ne uspe ta javna predstavitev mnenj,
               pa mislim, da bi bilo pri odboru daleč najbolj odgovorno, da zavrnemo ta zakon in da
               predlagatelj pripravi resnično novo besedilo. Hvala.</p>
            </sp>
            <sp xml:id="SDT4-OZP-Nujna-017-2006-12-18.sp15">

               <speaker>PREDSEDNIK FRANC KANGLER:</speaker>

               <p>Lahko se, kolega Veber, v celoti strinjam s tabo. Vendar sam dobro veš, kadar mi
               sprejmemo sklep, da gre za javno predstavitev mnenj, da je zakon v proceduri najmanj
               štiri mesece in s tem zapremo vrata Vladi za nadaljnji zakon. In s tem smo tudi
               deležni takoj sankcij. Drugo moje mnenje pa je, če Vlada ne bo pripravila ustreznih
               amandmajev, ki bodo sledili zakonodajno-pravnemu mnenju, jaz ne poznam v tem trenutku
               teh amandmajev, da bi lahko se tako opredelil, sem tudi pripravljen, da glasujem
               proti takšnemu zakonu, če ne bo usklajen s tem mnenjem. Prepričan pa sem, da bo Vlada
               sledila Zakonodajno-pravni službi. In ko bomo dobili predloge, ko bomo lahko preučili
               zakonodajno-pravno mnenje, bomo tudi lahko takrat v nujnem postopku reagirali.</p>
               <p>Zato v tem danem trenutku zaključujem razpravo in prehajamo na odločanje o predlogu
               sklepa: Odbor Državnega zbora Republike Slovenije bo na podlagi 46. člena Poslovnika
               Državnega zbora Republike Slovenije organiziral javno predstavitev mnenj k Predlogu
               zakona o spremembah in dopolnitvah zakona o železniškem prometu.</p>
               <p>Kdo je za takšen predlog? <stage>(6 članov.)</stage> Kdo je proti? <stage>(12 članov.)</stage></p>
               <p>Ugotavljam, da predlog sklepa ni sprejet.</p>
               <p>V skladu s prvim odstavkom 144. člena Poslovnika... <stage>/Oglašanje iz ozadja./</stage> Prosim?
               <stage>/Oglašanje iz ozadja: "Koliko članov ima odbor?"/</stage></p>
            </sp>
            <sp xml:id="SDT4-OZP-Nujna-017-2006-12-18.sp16">

               <speaker>BILJANA FON:</speaker>

               <p>Sedemnajst.</p>
            </sp>
            <sp xml:id="SDT4-OZP-Nujna-017-2006-12-18.sp17">

               <speaker>PREDSEDNIK FRANC KANGLER:</speaker>

               <p>Kolega Pukšič.</p>
            </sp>
            <sp xml:id="SDT4-OZP-Nujna-017-2006-12-18.sp18">

               <speaker>FRANC PUKŠIČ:</speaker>

               <p>Se opravičujem, jaz sem glasoval, pa nisem član odbora. Se opravičujem! Sem pa na
               odboru, ker me pač zadeva zanima.</p>
            </sp>
            <sp xml:id="SDT4-OZP-Nujna-017-2006-12-18.sp19">

               <speaker>PREDSEDNIK FRANC KANGLER:</speaker>

               <p>Dovolite, da ponovimo glasovanje. Ali kdo temu nasprotuje? Ne.</p>
               <p>Ponovno glasujemo o predlogu sklepa.</p>
               <p>Kdo je za takšen predlog sklepa, kot sem ga prebral? <stage>(6 članov.)</stage> Kdo je proti? <stage>(11
               članov.)</stage>  Ugotavljam, da
               predlog sklepa ni sprejet.</p>
               <p>V skladu s prvim odstavkom 144. člena Poslovnika Državnega zbora pričenjamo drugo
               obravnavo predloga zakona.</p>
               <p>Dovolite mi, da v zvezi s tem podam svoj predlog, kot sem ga tudi omenil, da
               prekinemo sejo Odbora za promet, da nadaljujemo med 5. in 10. januarjem 2007, gre za
               nujno sejo, ne gre za redno. Preden bi jo prekinil, bi pa vseeno dal besedo ministru
               Božiču za mnenje k takemu predlogu. Izvolite, spoštovani minister.</p>
            </sp>
            <sp xml:id="SDT4-OZP-Nujna-017-2006-12-18.sp20">

               <speaker>MAG. JANEZ BOŽIČ:</speaker>

               <p>Hvala lepa za besedo, predsednik. Spoštovane poslanke in poslanci! Najprej bi, če
               imam možnost reči nekaj besed na dokaj kritično oceno, ki je bila izrečena predvsem
               pavšalno s strani poslancev Državnega zbora, z vsem spoštovanjem do njih...</p>
            </sp>
            <sp xml:id="SDT4-OZP-Nujna-017-2006-12-18.sp21">

               <speaker>PREDSEDNIK FRANC KANGLER:</speaker>

               <p>Če mi dovolite, potem se pa tudi opredelite do mojega predloga na koncu.</p>
            </sp>
            <sp xml:id="SDT4-OZP-Nujna-017-2006-12-18.sp22">

               <speaker>MAG. JANEZ BOŽIČ:</speaker>

               <p>Bom, seveda. In sicer, da je zakon slab. Poglejte, zakon je spremenjen v tistih
               delih, ki jih zahtevajo direktive Evropske unije. Zahteva, da se transparentno in
               jasno razmejijo odgovornosti in vloga posameznih institucij; ne bi jih našteval, ker
               potem grem že v samo vsebino. In s tem je v tem zakonu zadoščeno tudi evropskim
               direktivam. Zagotovo ta zakon vzpostavlja konkurenčnost v celotnem sistemu,
               transparentnost poslovanja med posameznimi udeleženci. Res je, da ta zakon ne rešuje
               sanacije Holdinga Slovenskih železnic, ampak to tudi ni vloga tega zakona, pač pa je
               poslovna strategija in pa drugi dokumenti, ki opredeljujejo rešitev tega problema in
               bodo v nadaljevanju.</p>
               <p>Rekel bi še to, da pozivi o tem, kdaj in zakaj nismo prej prišli s tem zakonom. Ta
               problem ostaja odprt že od referendumske volje, ko je prišlo do odločitve, da se
               Holding Slovenske železnice organizira v tri sisteme. In od tistega zakona naprej
               dejansko ni prišlo - ni prišel v življenje in lahko rečem, da s tem referendumska
               volja že v startu ni bila upoštevana.</p>
               <p>Seveda respektiramo mnenje služb, ki so zadolžene za pravno korektnost, in poglede,
               ki izhajajo z vidika parlamenta. Mi bomo v nadaljnji proceduri, ki bo sledila,
               upoštevali in maksimalno poskušali tekste v amandmajski obliki uskladiti in
               proceduralno zapreti, in seveda tudi s strani poslancev, ki bodo imeli koristne
               predloge. Predvsem bi pa želel slišati konkretne ideje in predloge, ki bi jih želeli
               na nek način vključiti v sam zakon.</p>
               <p>Če pa je vprašanje o tem, ali se pogovarjamo, ali je posamezen organ v enem mesecu
               ali v drugem, pa mislim, da to ni vsebina zakona, da bomo te probleme oziroma ta
               status bodočih organov in njihovih lokacij določili s posebnim, torej, z odločitvijo
               Vlade. Torej, v tem primeru ne gre za nobeno posebej prirejeno zakonodajo, ki jo je
               ministrstvo pripravilo brez tega, da bi imelo kakršnokoli vodilo.</p>
               <p>In še informacija, ki sem jo dolžan povedati, in sicer, da smo danes v Bruslju res
               preverili še spremembe, ki so bile uveljavljene na zadnji seji Vlade, ker smo na nek
               način upoštevali Zakon o javno-zasebnem partnerstvu. In zaradi tega smo ponovno
               želeli biti popolnoma na jasnem, da je zakon konsistenten z direktivami.  In informacija, ki jo imam iz
               Bruslja od kolegov, je, da je zakon v tem času, kot je bilo mogoče pogledati,
               konsistenten.</p>
               <p>Še druga informacija, ki smo jo dobili, in sicer, da bo pravna služba Evropske
               komisije, ki vodi postopke, ki izhajajo iz nerealiziranih implementacij direktiv,
               počakala, da ta zakon nekako v mesecu januarju tudi pride do sprejetja, in potem bo
               zavrgla to. To je pač informacija, ki sem jo danes dobil.</p>
               <p>Moja ocena je, da je treba pri predlogih, ki jih bomo dobivali oziroma bodo prišli,
               da je treba konkretizirati predlagane spremembe členov, mi jih bomo pa proučili in
               tudi na nek način poskušali vgraditi, če so koristni in korektni, v spremembe
               zakona.</p>
               <p>Torej, predlagani sklep, gospod predsednik, sprejemam, podpiram. S tem bi nekako
               lahko v tem roku tudi zaprli celotno...</p>
            </sp>
            <sp xml:id="SDT4-OZP-Nujna-017-2006-12-18.sp23">

               <speaker>PREDSEDNIK FRANC KANGLER:</speaker>

               <p>Hvala. Proceduralni predlog ima Milan Petek, nato bom prekinil sejo in jo bomo
               nadaljevali v mesecu januarju.</p>
            </sp>
            <sp xml:id="SDT4-OZP-Nujna-017-2006-12-18.sp24">

               <speaker>MILAN PETEK:</speaker>

               <p>Moj proceduralni predlog je pravzaprav namenjen temu, da prekinemo razpravo, ker
               enostavno, če bomo šli po tej poti, bomo razpravljali vsi, ki tu sedimo.Zaradi tega
               ne bom sam podlegel temu, ker bi imel kaj povedati. Ne sprejemam pa pobude ministra,
               da se naj mi izjasnimo z nekimi idejami, z nekimi predlogi. Če bi to hoteli,
               minister, bi opravili javno predstavitev. Ker ste to zavrnili, boste sami morali
               nositi posledice tega zakona in predlogov, ki jih boste dali naknadno ali pa po
               spremembah.</p>
               <p>Zaradi tega predlagam, da končamo to zgodbo, se dogovorimo za prekinitev, vendar
               pozivam samo to, da se nadaljevanje seje opravi po 10. Vsi imamo planirane počitnice
               do 10. januarja, imamo neke svoje obveznosti in svoje plane, in zaradi tega ne hitite
               še v neko drugo zgodbo, že ta šola, mislim, je dovolj.</p>
            </sp>
            <sp xml:id="SDT4-OZP-Nujna-017-2006-12-18.sp25">

               <speaker>PREDSEDNIK FRANC KANGLER:</speaker>

               <p>Kolega Petek, gre za nujno sejo. Predsednik Odbora za promet sem jaz. Planirano je
               tam okoli 9. ali 10. januarja, torek ali sreda.</p>
               <p>Prekinjam sejo do nadaljnjega. Hvala za sodelovanje. <stage type="time">(SEJA JE BILA PREKINJENA
                  18.12.2006 OB 19.39.)</stage>
               </p>
            </sp>
         </div>
      </body>
   </text>
</TEI>
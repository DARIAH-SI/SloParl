<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-052-2008-05-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">AC6DD20197E6F20AC1257447002EEE0A</idno>
               <idno type="custom" subtype="day">3EFC2082040FEE15C125744B00299294</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=3EFC2082040FEE15C125744B00299294</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-052-2008-05-15.OZNPJUIP" n="052">
               <name>Nujna</name>
               <date when="2008-05-15"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-052-2008-05-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-052-2008-05-15.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">52. nujna seja</stage>
            <stage type="date">(15. maj 2008)</stage>
            <stage type="chairman">Sejo je vodil Drago Koren, predsednik odbora.</stage>
            <stage type="time">Seja se je pričela ob 12.06.</stage>


            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Prosim, če se lahko umirite, vse članice, člane Odbora za notranjo politiko, javno
               upravo in pravosodje in pa tudi vse vabljene in ostale prisotne lepo pozdravljam.
               Pričenjam 52. nujno sejo Odbora za notranjo politiko, javno upravo in pravosodje.</p>
               <p>Najprej vas naj obvestim, da se je za današnjo sejo opravičila gospa Maria Pozsonec,
               da poslanca Mitja Ljublješka nadomešča poslanec Zvonko Černač. Davorina Terčona
               nadomešča Vili Trofenik, Srečka Hvauca Rudi Veršnik in pa Marjana Drofenika Josip
               Bajc.</p>
               <p>Vsem, ki nadomeščate in ste danes v našem odboru vas lepo pozdravljam in želim dobro
               počutje in pa uspešno delo na našem odboru.</p>
               <p>14. 5. 2008 sem predlagal razširitev dnevnega reda s 3. točko in sicer gre za
               predlog za razpis posvetovalnega referenduma kot je razvidno iz predloga za
               razširitev. 15. 5. sem pa vas obvestil o predlogu za umik 1. točke in sicer gre za
               predlog zakona o spremembah in dopolnitvah Zakona o sistemu plač v javnem sektorju,
               nujni postopek ki ga je podal vodja Poslanske skupine SD gospod Miran Potrč.</p>
               <p>Na podlagi smiselne uporabe desetega odstavka, 64. člena Poslovnika razprava o
               predlogih z dnevnim redom ni mogoča lahko pa o predlogu odboru predstavijo stališče
               predstavniki poslanskih skupin s tem, da bom dal najprej v podajo mnenja predlog za
               umik dnevnega reda tako kot je tudi po Poslovniku. Gospod Potrč izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi, predstavniki Vlade in sindikatov na tej
               seji.</p>
               <p>V Poslanski skupini Socialnih demokratov ne predlagam umik te točke iz dnevnega reda
               zato, da ne bi ostala uvrščena na sejo Državnega zbora. Ne predlagamo zato, da ne bi
               Državni zbor, če bomo skupaj ocenili, daje nujno sprejeti to odločitev, zato da bi se
               realizirali dogovori sindikatov in Vlade, jih lahko tudi realizirali na ta način, da
               bi od 1. 8. kar je intenca bila lahko kolektivna pogodba dogovori in nov plačni
               sistem realiziran. Menimo pa, da je naš predlog upravičen zato, ker želimo o tako
               pomembni tematiki, ki zadeva, mi smo rekli sto trideset ali pa sto petdeset v takšen
               izjemno širok krog javnih uslužbencev obravnavati odgovorno. Kot član kolegija, ne
               vem nisem pregledal je še kdo tu od nas članov kolegija, mi smo v petek dobivali v
               odločanje po nujnem postopku zakon, ki je bil predložen tisti moment preden smo o
               njem odločali in že takrat smo imeli z opozicijo ugovore.</p>
               <p>Dobivali smo potem sam zakon na dnevni red in včeraj zvedeli za različne poglede, ki
               obstajajo po naših informacijah iz javnosti znotraj Vlade in ki obstajajo med
               sindikati in Vlado glede nekaterih temeljnih rešitev. Mi bi radi odločali odgovorno
               in mislimo, da o tako pomembnih vprašanjih ni mogoče odločati dokler niso na ustrezen
               način sporočena stališča, ker je bilo mnenje Socialnih demokratov, da neusklajenih
               stališč med predlagatelji in sindikati kadar gre za vprašanja, ki so vsebina
               kolektivnega dogovarjanje ne želimo obravnavati oziroma želimo imeti vsaj zelo
               precizne določbe kateri so razlogi, da razlike obstajajo, kaj vse je bilo storjeno da
               bi bile premeščene in zakaj so še vedno takšne, da se o njih ni dalo sporazumeti. To
               je eno.</p>
               <p>In drugo, mislim da je prav, da zvemo kaj se dogaja na vladi. Izjave, ki jih dajeta
               dva ministra, minister za obrambo in minister za javno upravo so različne in kažejo
               na to, da so se odločitve z nezadovoljstvom glavnega predlagatelja, to je minister
                  za javno upravo, sprejemale
               na Vladi na pomembne področju Slovenske vojske in deloma tudi uniformirane policije,
               glede zelo pomembnih vprašanj, ki so lahko sistemske in to vse so razlogi zaradi
               katerih mislimo, da bi bilo bolj pametno danes o tem ne odločati, dobiti potrebne
               jasne informacije in sporočila in se na tej podlagi potem tekom seje Državnega zbora,
               če bo točka ostala na dnevnem redu pač sestati in odločiti o zakonu. Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa gospodu Potrču. Za besedo je prosil Boštjan Zagorac, izvolite.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo spoštovani gospod predsednik, spoštovani prisotni.</p>
               <p>Glede na dodatno obrazložitev ki smo jo slišali s strani predstavnikov SD-ja bomo v
               Poslanski skupini Lipa podprli takšen predlog za umik tega zakona iz današnje seje
               Odbora za notranjo politiko. Zakon zajema v svoji vsebini približno 130.000
               zaposlenih ljudi v naši državi. Glede na dogodke in dogovore med pristojnim
               ministrstvom in pa sindikati, glede na dejstva, ki so se zgodila v četrtek na seji
               Vlade, glede na dogodke po sami seje Vlade smo v Poslanski skupini Lipa prepričani,
               da če damo vladi še nekaj dni dodatnega usklajevanja med seboj, dodatnega
               usklajevanja s potrebnimi sindikati ne bo nič narobe. Jaz predlagam, da jim damo ta
               čas, naj si tudi oba ministra, ki sta v javnosti, ko gre za obravnavo teh zakonov
               najbolj izpostavljena pogovorita, uskladita, uskladita predvsem s sindikati, vem da
               ministrstvo, ki je pristojno je že bilo usklajeno potem je prišlo do nekaterih
               razkolov zaradi različnih prepričanj znotraj same vladne koalicije in mislim, da je
               prav, da jim damo še teh nekaj dni časa in potem tako kot je kolega Potrč predlagal,
               če bo treba se sestanemo tudi med sejo in zakon nenazadnje obravnavamo na matičnem
               odboru takrat. Hvala.</p>
            
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa gospodu Zagorcu. Besedo dajem gospod Alešu Guliču, izvolite.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, gospod minister in vsi
               vabljeni.</p>
               <p>V Poslanskem klubu Liberalne demokracije bomo podprli predlog za umik točke z
               dnevnega reda. Razlog seveda je predvsem v tej formalni naravi in seveda tudi v
               načinu sprejemanja že na seji kolegija je vodja poslanske skupine gospod Školč
               opozoril na ihto in seveda praznino s katero je bil ta predlog zakona uvrščen na
               dnevni red. Zdaj seveda, v tem tednu se je pa pokazalo, da gre še za kaj drugega, še
               za kaj več in prav bi bilo seveda, da vendarle pustimo Vlado da to zadevo v miru
               konča in da jo konča tudi v soglasju s socialnimi partnerji in jo potem predloži
               Državnemu zboru. Hvala lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa gospodu Guliču. Besedo dajem Rudolfu Petanu, izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo gospod predsednik. Spoštovani.</p>
               <p>Torej v Poslanski skupini SDS ne bomo podprli tega predloga zato, ker menimo, da je
               v pogajanjih prišlo tako daleč, da so praktično rešitve na vidiku in bi bilo
               neodgovorno odmikati točko z dnevnega reda seje. Seveda pa v končni fazi tudi mi
               nimamo nič proti, če je še kakšen dan za pogajanja,da se razčistijo še tiste stvari
               zaradi katerih je prišlo do teh dogodkov.</p>
               <p>Tako da mi ne bomo podprli umika te točke z dnevnega reda in to ravnamo seveda
               popolnoma odgovorno. Hvala lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa gospodu Petanu.</p>
               <p>Še sam povem mnenje poslanske skupine. Poslanska skupina Nove Slovenije ni za to, da
               bi se točka umaknila ampak smo za to, da ostane na seji odbora ker dejansko smatramo,
               da je bilo veliko narejenega, da je prišlo do teh dogovorov s sindikati in da je to
               časovno tudi pomembno, da sprejmemo v določenem času, bomo pa potem podprli tudi
               prekinitev točke, da bomo prišli do teh razjasnitev o katerih ste tudi vi govorili in
               bomo potem nadaljevali sejo, enkrat v prihodnjem tednu bi morali imeti sejo Državnega
               zbora.</p>
               <p>Ugotavljam, da <gap n="..."/><stage>/Medsebojno pogovarjanje./</stage><gap n="..."/> Lepo prosim, če sledite dogajanju v
               Državnem zboru, se pravi trenutno smo v obrazložitvi mnenj poslanskih skupin glede
               umika točke iz dnevnega reda in ta stališča so bila podana in prehajamo na
               glasovanje.</p>
               <p>Kdo je za, da se umakne 1. z dnevnega reda?<gap n="..."/> Mislim, daje pred vsakim glasovanje
               možno obrazložiti glas. Izvolite.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Jaz bi rad samo pojasnil, da za mene umik pomeni točno to kar sem uvodoma povedal iz
               današnje vi boste pa v skladu z novimi predlogi sklical novo izredno sejo, ki bo v
               teku priprav in dela parlamenta in bo Državni zbor lahko na tej seji o tem
               odločal.</p>
               <p>Tako da ne bi kdo mislil, da želim umik zaradi tega, da na seji Državnega zbora o
               tem ne bi bilo mogoče odločati. Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Glasujemo.</p>
               <p>Kdo je za umik točke z dnevnega reda? <stage>(6 članov.)</stage> Kdo je proti? <stage>(8 članov.)</stage></p>
               <p>Torej umik ni izglasovan.</p>
               <p>Kot sem že preje rekel je predlagana tudi razširitev dnevnega reda. Želi kdo v imenu
               poslanske skupine podati mnenje glede razširitve dnevnega reda? Ne. Potem
               glasujemo.</p>
               <p>Kdo je za razširitev? <stage>(13 članov.)</stage> Kdo nasprotuje? <stage>(Nihče.)</stage></p>
               <p>Torej je dnevni red sprejet.</p>
               <p>Prehajamo na <title>1. TOČKO DNEVNEGA REDA - TO PA JE PREDLOG ZAKONA O SPREMEMBAH IN
                  DOPOLNITVAH ZAKONA O SISTEMU PLAČ V JAVNEM SEKTORJU,</title> nujni postopek.</p>
               <p>Kolegij predsednika Državnega zbora je na 135. redni seji, 9. 5. sklenil, da se
               predlog zakona obravnava po nujnem postopku.</p>
               <p>Za to točko ste prejeli predlog zakona, ki je objavljen v Poročevalcu, mnenje
               Zakonodajno-pravne službe z dne 13. 5. 2008, amandmaje Poslanskih skupin SDS, SLS,
               NSi in DeSUS, dne 13. 5. 2008, mnenje Državnega sveta, komisije za državno ureditev z
               dne 15. 5. 2008. Predlog amandmajev pogajalske skupine reprezentativnih sindikatov
               javnega sektorja. To ste prejeli danes na klop.  Na klop so prišli tudi amandmaji poslanske skupine Lipa in pa
               amandma štirih koalicijskih skupin SDS, NSi, SLS in DeSUS. Gospod Petan, izvolite,
               proceduralni predlog.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Torej predlagam, da to 1. točko
               prekinemo. Nenazadnje smo vsi več ali manj ugotovili, da so pogajanja tako daleč, da
               ni več veliko, da bi prišlo do sporazuma in kakšen dan, pogajalskim partnerjem
               verjetno ne bi škodovalo, se pravi med vlado, sindikati. Zato predlagamo, da se točka
               prekine in se v teku naslednjega tedna, glede na presojo, predsednik vas, ko bodo
               podani ustrezni pogoji, da se nadaljuje ta točka dnevnega reda. Hvala lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Gospod Potrč, izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Cenimo izjemno modrost največje poslanske skupine v parlamentu in jo bomo podprli.
               Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Gospod Gulič, izvolite.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Jaz sem vesel da, če že ni zadeva prav istovetna, da je vsaj usklajena s tem svetom
               in z našimi skupnimi željami in računam tudi, gospod Drago Koren, da bo vaš razmislek
               dragocen in korekten. Hvala lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Gospod Zagorac.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala lepa. zdi se mi, da kakršnakoli dodatna obrazložitev, kot sem jo dal k prvemu
               predlogu, v bistvu ni potrebna. Jaz čestitam največji koalicijski stranki, da je
               uspela sprejeti tisto, kar smo v opoziciji predlagali na začetku, pa čeprav si bo
               titulo za pokroviteljstvo za enak predlog, delila sama sebi, ampak z veseljem vas
               podprem, ko gre za razumne rešitve. Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala. Predlog<gap n="..."/> Gospod Petan, izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo. Torej tisti, ki se iz tega predloga norčujete, vam predlagam, da si
               preberete poslovnik. Boste videli, da je velika razlika umakniti točko ali pa
               prekiniti točko. Stari mački bi to verjetno lahko vedeli. Ampak jaz vem, da vi veste.
               Zato se mi zdi neodgovorno, pri tako pomembni točki preiti na nek nivo žaljenja,
               norčevanja ali česa podobnega. Gre za preveč resne zadeve. Res, preveč resne zadeve,
               da bi se iz tega norčevali. Po poslovniku je jasno zapisano in jaz vem, vem da vi to
               veste. Zato se mi zdi res neodgovorno, da se iz tega norčujete. Mislim, da se iz 150
               tisoč ljudi ni treba norčevati. Mi jemljemo to odgovornost, zato smo tudi zadevo tako
               predlagali. Res pa je, da tisti novi člani, pa ni nujno, da to tudi vedo. Tisto je
               druga razlika. Zato bom tak predlog, ki sem ga tudi sam podal, tudi podprl. Hvala
               lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa. Predlagam, da glasujemo o proceduralnem predlogu, da prekinemo točko.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Torej to točko prekinjamo.</p>
               <p>In prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O DRŽAVNEM SVETU, skrajšani postopek.</title> Gradivo ste prejeli
               že<gap n="..."/> Postopkovni, proceduralni predlog. Izvolite.
               </p>
            </sp>
            <sp who="SDT4:SajovicBorut">

               <speaker>MAG. BORUT SAJOVIC:</speaker>

               <p>Hvala lepa gospod predsednik. Predlagam naslednji predlog, da Odbor za notranjo
               politiko, javno upravo in pravosodje ponovno odpre razpravo o členih predloga Zakona
               o Državnem svetu, čeprav je bila na prejšnji seji, 7.5. formalno sicer zaključena.
               kajti, če bi sedaj prišli na glasovanje o členih predloga zakona, ki potrebuje
               absolutno 2/3 podporo članov našega odbora, tvegamo da bo zakon neizglasovan. To pa
               pomeni, da bo delovanje Državnega zbora v nasprotju z odločbo Ustavnega sodišča, kar
               pa zagotovo ni namen vseh v tej dvorani. Če bi pa ponovno odprli razpravo o členih in
               pa možnosti glasovanja o amandmajih k predlogu zakona, pa mislim, da lahko dosežemo
               2/3 podporo v amandmajih in tako spoštujemo odločbo Ustavnega sodišča. Seznanjem sem,
               da je predstavnik predlagatelja že pripravil amandma, ki bi ga odbor lahko sprejel
               kot svojega. Zato predlagam, da vrnemo razpravo in glasovanje o posameznih členih,
               kar je v tem Državnem zboru že bila praksa. Hvala lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa za ta proceduralni predlog. Moram reči, da sem sedaj kar v veliki dilemi,
               kaj reči, kako odreagirati. Sicer proceduralni predlog človek da na glasovanje. Jaz
               se drugače s to obrazlago, ki je bila podana, v bistvu kar strinjam. Edina velika
               težava je pa v tem, je pa dejansko Poslovnik, ki bi naj bil le ta akt in po
               poslovniku smo v postopku glasovanja. Tukaj je ta težava. Jaz moram reči<gap n="..."/> Ja,
               glasovanje, se pravi, jaz bom dal ta proceduralni predlog na glasovanje. Je pa tako,
               če bo kdo nasprotoval, jaz bom tako rekel, če bo kdo nasprotoval temu predlogu, potem
               enostavno ne morem sprejeti proceduralnega predloga, ker je v nasprotju s
               poslovnikom.</p>
               <p>Gospod Petan, izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo. Torej tak proceduralni predlog ni možen. Je sicer, ne vem, recimo
               da je praktičen, ni pa možen, zato ker mi smo zadevo zaključili in po poslovniku se
               ni možno vračati nazaj. To enostavno ne gre in tudi če bi nam sedaj vsem ustrezalo,
               bi kršili poslovnik in to pomeni, da potem poslovnik več ne velja. Tako da, o tem
               predlogu, seveda glasovati bo treba, ker je proceduralni. To se strinjam. Ampak
               glasujemo o nečem kar je tako tako v nasprotju z zakonodajo in mi bomo glasovali
               proti takemu predlogu. Hvala lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Gospod Potrč je želel.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Jaz sem hotel samo vprašati ali so pripravljeni, če bi bila taka odločitev sprejeta,
               kakšni predlogi. Ker če se vrnemo na zakon brez amandmajev ali pa samo z amandmajem,
               ki ste ga vi predlagali, smo v situaciji v kateri smo bili pred, ne vem, tednom ali
               desetimi dnevi, ki je pripeljala do tega glasovanja, ki je danes tukaj.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>En predlog je prišel tik pred sejo. Je tukaj na mizi, pa še niti skopiran ni. Dajmo
               ta proceduralni predlog do konca<gap n="..."/> Ja, gospod Zagorac, izvolite. 
               </p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo. Spoštovani gospod predsednik. Moram reči, da v Poslanski skupini
               Lipa, ne glede, da verjetno na dobrohotne namene predlagatelje enostavno zaradi
               poslovniških določil takšne kot so, takšnega proceduralnega predloga ne moremo
               podpreti. Ker če se vrnemo mi v proceduro razprave, potem se lahko vrnemo tudi v
               proceduro ponovnega časovnega toka vlaganja amandmajev, novih predlogov, novega
               odločanja. Mi smo pa to na eni seji odbora že naredili, rezultat je bil takšen kot je
               bil. In enostavno moramo, vsaj po mojem prepričanju, pa po prepričanju Poslanske
               skupine Lipa, nadaljevati tam kjer smo končali in glasovati o zakonu v celoti.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala. Gospod Bajc, izvolite.</p>
            </sp>
            <sp who="SDT4:BajcJosip">

               <speaker>JOSIP BAJC:</speaker>

               <p>Hvala predsednik. Sledimo tistemu vašemu povabilu o pričetku seje. Prvič nadomeščam
               tukaj na tej komisiji oziroma Odboru za notranjo politiko. Mislim, da tega predloga
               sploh ne morete dati na glasovanje, ker je v nasprotju s poslovnikom. Vi ste, kakor
               vidimo tukaj pri opombah, bi ste opravili razpravo in ostalo je sedaj samo glasovanje
               o posameznih členih zakona. Pridružujem se predhodniku, ko je rekel, v kolikor bi pa
               eventualno glasovali pa izglasovali, bi ponovno bili na začetku, treba vse roke, za
               vlaganje amandmajev, razpravo itn. Tako da, jaz predsednik, sugeriram, toliko
               verjetno sem prepričan, da tudi poznate poslovnik. Tak proceduralni predlog se sploh
               ne more dati na glasovanje, ker nima poslovniških določb oziroma možnosti. Tako da.
               Predlagam, da gremo naprej.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa. Če ste prej mene poslušali, ko sem povedal besedo, sem povedal tudi v
               kakšni dilemi sem sam in sem rekel, da bi eventualno zavestno kršil poslovnik, če bi
               bilo soglasje, to takoj vidim, in tudi ne bom dal na glasovanje tega proceduralnega
               predloga.</p>
               <p>Smo tako rekoč v fazi glasovanja te prekinjene točke s prejšnje seje. Možna je samo
               še obrazložitev glasu. Želi kdo obrazložiti glas? Gospod Petan, izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo. Torej glede na opozorila Zakonodajno-pravne službe, kje lahko pride
               do težav, če bi bila taka vsebina sprejeta. Menimo pa, nekatere stvari pa je potrebno
               popraviti, spremeniti, to je odločba Ustavnega sodišča. Zato povem, da v poslanski
               skupini SDS tega predloga ne bomo podprli. Bomo pa skupaj pripravili predlog, ker v
               naslednjem tednu bo tako ali tako izredna seja in lahko ta predlog obravnavamo tudi
               na izredni seji in se vse potrebno pripravi. Tako, da upoštevamo to kar je odločba
               Ustavnega sodišča, da je to obvezna vsebina tistega novega predloga. Tisto kar pa je
               po mnenju tudi <gap n="..."/> in tudi našem mnenju, bi lahko bilo v nasprotju tako z zakonodajo
               ali z določenimi principi, načeli ostalih vsebin drugih zakonov. Tisto pa, da se
               izloči, in tisto kar je sedaj tudi problematično pri tem predlogu, ki je pri
               glasovanju, tako da mi ne bomo podprli tega predloga. Napovedujemo pa, da bomo takoj
               pripravili novi predlog, tako da bi lahko še na tej seji obravnavali tisti predlog,
               ki bo zadostil vsem pogojem zakona in zakonodaji in pa tudi odločbe Ustavnega
               sodišča. Hvala lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa. Še povem mnenje naše poslanske skupine. Tudi jaz bom - oziroma moje
               mnenje glede glasovanja - ne morem podpreti zakona. Delno sem to povedal že ob
               obravnavi zakona, kajti da bi se pravice predsednika Državnega sveta vezale popolnoma
               vse in enako kot je to za poslance, menim da ni primerno.  Da je potrebno slediti tudi mnenju Zakonodajno-pravne
               službe, ki je tudi povedala, da ni dobro, da bi se vse pravice, kot so za poslanca,
               uporabile za predsednika Državnega sveta. Obljubim pa, da bo tudi naša poslanska
               skupina sodelovala in pomagala pripraviti nov zakon o tem. Želi še kdo? Gospod
               Zagorac, izvolite.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Jaz bom v bistvu v obrazložitvi, kako bomo glasovali v poslanski skupini Lipa,
               izraženo željo glede na to, da smo danes slišali, da napovedujete v koaliciji
               spremembo takega zakona, ki bo sledil določbam Ustavnega sodišča, in da vsi skupaj
               ali pa dve največji koalicijski stranki že sedaj napovedujeta tvorno sodelovanje,
               povabljeni k sodelovanju tudi ostali. Ne samo koalicija, ampak tudi bom rekel
               opozicijske poslanske skupine in pa tudi Državni svet, na katerega se zakon nanaša.
               Sem se strinjam v tistem delu, ko trdimo, da Državni svet je pripravil en zelo
               neroden ali pa površen zakon. Ni dosledno sledil samo odločbam Ustavnega sodišča,
               ampak treba je hotel dodati še nekaj malega zase, oziroma ne zase, kot celoto, kar bi
               bilo, bom rekel, sprejemljivo, ampak samo enemu človeku v Državnem svetu, za katerega
               pa mi vsi skupaj poudarjamo, ko ge za predsednika Državnega zbora, da je samo prvi
               med enakimi. In se mi zdi, da takšen predlog zakona enostavno ni dober. Še enkrat bi
               pa res, izrazil to željo po sodelovanju, vsaj v imenu Poslanske skupine Lipa, da nas
               boste sproti obveščali kaj se dogaja, kakšen zakon pripravljate in tudi poslušali
               naše mnenje in pa mnenje tistih na katerega se zakon nanaša. Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa. Gospod Gulič je še prej želel besedo. Izvolite.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>V Liberalni demokraciji Slovenije bomo zakon, kakršen je pred nami, podprli. Mislim,
               da je dovolj vseeno jasno, da določba, ki govori o smiselni uporabi, kaj pove. Tudi v
               drugih zakonih imamo tako, pa se nihče ne razburja. In za enkrat podpiramo zakon
               kakršen je. Če se bo pa kdaj kasneje pojavil predlog zakona, ki bo prinesel to bolje
               rešeno, se pravi taksativno, pa tudi v redu, ampak za enkrat razpravljamo o tem kar
               je, ne o tem kar naj bi bilo ali pa kar je mogoče obljubljeno ali pa je v neki
               viziji. O tem seveda zelo težko govorim. Še o sedanjosti je včasih težko govoriti,
               kaj šele o prihodnosti.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa gospod Gulič. Besedo dajem gospodu Potrču. Izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. S kolegico Darjo bova predlog zakona podprla. Ni popoln, opozorila, da
               so razlage smiselne uporabe lahko različna, so točna, ampak različna so lahko in
               vedno se jih lahko tudi na ustrezen način ali z obvezno razlago ali pa z drugačnimi
               mnenji sankcionira. Zdi se nam pa prav, da enkrat končno ta zakon o Državnem svetu na
               podlagi odločbe Ustavnega sodišča, povezano samo s položajem predsednika, ker to je
               Ustavno sodišče odločilo, rešimo.  Jaz sem že zadnjič, lahko tudi rahlo neprijazno rekel, da se zelo
               sprenevedamo vsi skupaj. Namreč, nihče ne želi sodelovati pri pripravi takšnega
               efekta, ki bi ga lahko podprl. Državni svet pa predlaga tekste, ki tudi niso popolni.
               V tem delu soglašam. Jaz upam, da se bo kaj spremenilo in da bo sedaj koalicija
               pripravljena sodelovati pri oblikovanju skupnega besedila. Ker pa dvomim, da je to
               mogoče narediti do naslednjega petka se mi zdi, da je kljub temu boljše, da zakon
               sprejmemo in ga eventualni kasneje popravljamo in bova zato z Darjo glasovala za.
               Hvala lepa.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa. Preden dam na glasovanje vas moram gospod državni svetnik seznaniti, da
               smo v fazi glasovanja in vam ne morem dati besede, na žalost. Videli ste sami, da se
               moramo držati Poslovnika, na žalost vam ne morem dati besede.</p>
               <p>Glasujemo. Naj vas še opozorim, da bo odbor na podlagi prvega odstavka 98. člena
               Ustave v skladu 84., <gap n="..."/><stage>/Nerazumljivo./</stage> s 56. členom Poslovnika odločal z
               dvotretjinsko večino glasov vseh članov. Glasujemo.</p>
               <p>Kdo je za? <stage>(4 člani.)</stage> Je kdo proti? <stage>(8 članov.)</stage></p>
               <p>Členi zakona niso sprejeti in tudi zakon ni sprejet.</p>
               <p>S tem tudi zaključujem<gap n="..."/> Glede na to, da členi predloga zakona niso bili sprejeti
               dajem na podlagi drugega odstavka 198. člena Poslovnika na glasovanje naslednji
               sklep: Predlog zakona o spremembah in dopolnitvah zakona o Državnem svetu ni primeren
               za nadaljnjo obravnavo. Za sprejem tega sklepa zadošča navadna večina. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(4 člani.)</stage></p>
               <p>Ugotavljam, da je takšen sklep sprejet.</p>
               <p>S tem zaključujem drugo obravnavo predloga zakona na matičnem delovnem telesu. Odbor
               bo pripravil poročilo. Želi biti kdo poročevalec na seji Državnega zbora? Če ne, bom
               to nalogo opravil sam.</p>
               <p>Prehajamo na <title>3. TOČKO DNEVNEGA REDA - PREDLOG ZA RAZPIS POSVETOVALNEGA
                  REFERENDUMA O VPRAŠANJU ALI NAJ SE V SLOVENIJI UKINE SAMOSTOJNO IN NEODVISNO
                  KOMISIJO ZA PREPREČEVANJE KORUPCIJE S PREDLOGOM ODLOKA O RAZPISU POSVETOVALNEGA
                  REFERENDUMA, KI GA JE DRŽAVNEMU ZBORU PREDLOŽILA SKUPINA POSLANCEV, PRVOPODPISANI
                  MIRAN POTRČ.</title> Za to točko ste prejeli naslednje gradivo: predlog za razpis
               posvetovalnega referenduma s predlogom odloka, mnenje Zakonodajno-pravne službe z dne
               5.5.2008, mnenja Vlade pa še nimamo. Na sejo odbora pa sem vabil gospoda Mirana
               Potrča, Zakonodajno-pravno službo, Ministrstvo za javno upravo. Pričenjam z obravnavo predloga za razpis
               posvetovalnega referenduma s predlogom odloka na podlagi drugega odstavka 184. član
               Poslovnika, ki določa, da predlog naj Državni zbor na svojo pobudo razpiše referendum
               pošlje predsednik Državnega zbora v mnenje matičnemu delovnemu telesu. Glede na
               navedeno bo odbor najprej razpravljal in glasoval o mnenju, ali je predlog za razpis
               posvetovalnega referenduma o vprašanju ali naj se v Sloveniji ukine samostojna in
               neodvisna komisija za preprečevanje korupcije ustrezen. Proceduralno ste želeli,
               gospod Petan. Izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo. Kot ste omenil, mnenja Vlade še ni. Glede na to, da je Vlada že
               poskušala z različnimi predlogi menim, da bi bilo prav, da bi imeli tudi to mnenje.
               Zato v imenu poslanske skupine predlagam proceduralni sklep, da počakamo, da dobimo
               mnenje Vlade in to točko prekinemo do takrat, ko dobimo mnenje Vlade in potem na
               osnovi tega mnenja nekoliko širše obravnavamo to tematiko, da se bomo lažje odločili.
               Zato predlagam prekinitev te točke dnevnega reda. Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa. Torej, imamo proceduralni predlog za prekinitev točke dnevnega reda.
               Gospod Potrč, izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Jaz bi kot eden od predlagateljev razpisa posvetovalnega referenduma rad povedal, da
               sem mnenja, da boste v primeru, če boste ta predlog dal na glasovanje in ga
               izglasoval ravnal drugače, kot je ravnal predsednik Državnega zbora, ko je šlo za
               glasovanje o predlogu referenduma v zvezi s pokrajinami. Predsednik je namreč kljub
               temu, da takrat ni bilo mnenja odločil, da v 30 dneh, če so izpolnjeni pogoji mora
               dati v razpravo v Državni zbor predlog za razpis referenduma ne glede na to ali je
               odbor dal ustrezno mnenje ali ne. V tem primeru je zato s 23. sklical tudi izredno
               sejo Državnega zbora na kateri naj bi odločali o razpisu tega referenduma. In če se
               to preloži za nedoločen čas dokler Vlada ne da svojega mnenja je to lahko tudi do
               konca mandata. Mislim, da bi taka odločitev bila v nasprotju s Poslovnikom in
               predlagam, da je ne daste na glasovanje. Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Kolikor sem jaz pogledal Poslovnik, 73. člen tretjo točko, jaz tu Poslovnik razumem,
               da lahko dam ta proceduralni predlog na glasovanje. Tu je jasno napisano, da se lahko
               v tem primeru prekine. Tretji odstavek: Predsedujoči prekine delo Državnega zbora, če
               se ugotovi, da pri odločanju seja ni več sklepčna, če so pred odločitvijo potrebna
               posvetovanja in v drugih primerih, če tako odloči Državni zbor. Če Državni zbor
               odloči, da je treba pridobiti mnenje delovnih teles, Zakonodajno-pravne službe ali
               Vlade predsedujoči prekine obravnavo točke dnevnega reda, lahko pa prekine tudi sejo
               Državnega zbora. Je pa prav tudi tu v kazalu, kje govori o prekinitvi točke to
               napisano, se pravi 3. točka. Izvolite, gospod Potrč. Je pa tako to je proceduralni
               predlog, se pravi<gap n="..."/>
               </p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Jaz bi rad pojasnil stvari, zaradi tega da bi vedeli o čem glasujemo. Ne bom delal
               nobenih komplikacij posebej. Vi vodite sejo, vi boste dali na glasovanje. Povem vam
               samo, ko smo na Kolegiju Državnega zbora opozarjali predsednika, da veljajo za
               razpisovanje referenduma posebne določbe, da lahko tudi skličemo izredno sejo, da
               lahko pred tem odločamo je izrecno rekel, da bo uporabil določbe, ki so v Poslovniku
               določene za razpis referenduma, okoli 170, ali kateri člen, poglejte<gap n="..."/> Člen v
               katerem piše, da se uvrsti na prvo naslednjo sejo, če je preteklo 30 dni od zahteve.
               Seja je sklicana za 23., 23. poteče 30 dni od zahteve in odložitev iz dnevnega reda
               odbora za nedoločen čas je po mojem v nasprotju s to določbo in predlog gospoda
               Petana ni sposoben za glasovanje. To je moje opozorilo. Vi pa, drage gospe in
               gospodje, z večino glasujte kakor hočete.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Gospod Potrč, jaz bom dal svoje pojasnilo kot predsednik odbora, se zavedam, da je
               sklicana izredna seja Državnega zbora za naslednji petek. Kot predsednik odbora se
               zavedam svoje dolžnosti, da bom sklical v tem roku nadaljevanje seje, tako da bo naša
               seja opravljena do seje na Državnem zboru, ki je sklicana za petek.</p>
               <p>Gospod Zagorac, izvolite.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo, spoštovani predsedujoči. Jaz moram reči, da se popolnoma strinjam s
               svojim predhodnikom. In kot eden iz poslanske skupine, ki je predlagatelj tega
               referenduma moram reči, da sem malo razočaran. Pa ne razočaran nad vami, vi pač
               vodite sejo tega odbora po vaših najboljših močeh v skladu s Poslovnikom Državnega
               zbora. Razočaran sem pa nad dejstvom, da ko je predsednik Državnega zbora brez mnenja
               Vlade naredil na Kolegiju to, kar je naredil, sklical izredno sejo, bi rad poudaril
               še enkrat, jo je sklical brez mnenja Vlade Republike Slovenije. Državni zbor je
               samostojna inštitucija. Zakaj Vlada ni dala svojega mnenja, ne vem. Mogoče je lena,
               mogoče je nedelavna. Bom malo grob, ko gre za njeno <q>"rit"</q> je mnenje lahko napisano v
               treh urah. Ko predlaga nek referendum Vlada Republike Slovenije je to mnenje še isti
               dan. Ko gre pa za nek referendum, ki ga predlagamo v opoziciji pa to mnenje bo
               takrat, ko se bo Vlada zbudila in bo rekla: Dobro jutro! Ne smemo pozabiti ene stvari
               in enega dejstva: vsi referendumi, ne glede na to, kdo jih predlaga, bodisi Vlade,
               bodisi vladna koalicije, bodisi opozicija so povezani z določenimi  stroški. In oddaljevanje odločanja o
               smiselnosti ali smotrnosti referenduma, kot ga predlagamo v opoziciji lahko povzroči
               to, da bomo imeli dva referenduma na različne dneve in dvojne stroške. Med tem bi, v
               kolikor se danes odločimo o tem ali je to smiselno ali ne, in to opravimo drug teden
               na izredni seji Državnega zbora, lahko oba referenduma združimo na en dan in te
               stroške tej državi zmanjšamo. Videli smo kako ljudje živijo, kaj mislijo do stroškov
               in kaj mislijo o referendumih. Ampak ko gre za vladne referendume, potem so stroški
               nepomembni, ko pa gre za referendume opozicije nas boste pa čez en teden, bom rekel,
               <q>"nabasali"</q> v medijih, da samo povzročamo stroške tej državi in ne vem kaj še vse.
               Bodimo pošteni in realni in malo poglejmo tudi na ljudi. Ne govoriti, da potrebujemo
               mnenje Vlade Republike Slovenije. Za to mnenje vsi vemo, da bo na koncu pisalo, da se
               Vlada s tem ne strinja. Bodimo pošteni enkrat sami do sebe in do ljudi. Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Jaz bi vas še enkrat spomnil, da v bistvu o proceduralnem predlogu ni razprave. To
               je v bistvu obrazložitev glasu. To mojo demokratičnost prosim, da <gap n="...."/> Gospod Gulič
               je želel besedo.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Obrazlagam glas, seveda, kaj pa drugega. V Liberalni demokraciji Slovenije seveda
               bomo proti temu, da se to predlaga. Gre pač za neko taktiko. Tukaj je reklo o tem, da
               na mene opravičuje vsa sredstva pravzaprav izpeljalo 120%. Vlada se potrudi in trudi
               na vse način na vse kriplje, da bi vendarle to odmaknila tako daleč, da bi postalo
               nesmiselno. S tem se pač ne strinjamo. To je vse. Je pa ta seja nasploh zanimiva. Tri
               točke, tri obljube, zanimivo.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa. Gospod Kovačič.</p>
            </sp>
            <sp who="SDT4:KovačičDimitrij">

               <speaker>DIMITRIJ KOVAČIČ:</speaker>

               <p>Hvala lepa. Jaz bom ta predlog podprl. Ampak ne zaradi tega, ker sugerirate vi,
               predhodniki, ki ste razpravljali, ampak iz preprostega razloga, ker v tem primeru je
               to mnenje nujno potrebno za kvalitetno odločitev. Zakaj? <gap n="..."/><stage>/Smeh./</stage> Zato, ker je
               referendumsko vprašanje, ki ste ga zapisali tako, na prvi pogled, nejasno in
               zavajajoče, da je tudi iz tega razloga to potrebno. V nasprotju s tistim drugim
               vprašanjem, drugega referendumskega vprašanja kjer pa praktično vprašanje ne zbuja
               nikakršnih dvomov, kot je tukaj. Pa da bom konkreten<gap n="...."/><stage>/Oglašanje iz dvorane./</stage> Ali
               lahko govorim, gospod predsednik.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Izvolite. Prosim za mir v dvorani.</p>
            </sp>
            <sp who="SDT4:KovačičDimitrij">

               <speaker>DIMITRIJ KOVAČIČ:</speaker>

               <p>Tukaj se zelo pobalinsko nekateri z druge strani obnašajo. Jaz ne vem, gospodu
               Potrču tega sicer ne bi prisodil, glede na njegov dolgoletni staž, ampak izgleda, da
               je to že od nekdaj njegova navada.</p>
               <p>Poglejte, ko se postavlja vprašanje ali naj se v Sloveniji ukine samostojna in
               neodvisna komisija, bi človek pričakoval, da pristojnosti, ki se prenašajo na
               Računsko sodišče pa ni samostojni in neodvisni organ in tako naprej, da se s tem
               tudi, ko se ukinja, da se ukinjajo tudi pristojnosti in naloge, kar pa spet ni res.
               Torej, kup vprašanj je, za katere je potrebno, da razpravljamo in da dobimo tudi
               verodostojno stališče Vlade. 
               Zakaj se tega bojite? In ni res, da tega mnenja ne bo v nedogled. Zakaj? Ali sodite
               to po sebi? Tako ste vi morda delali včasih, ko ste bili na oblasti? V tem mandatu se
               to še ni zgodilo kaj takega, zato so ti vaši strahovi neutemeljeni in ni treba, da
               jih tako javno podajate. Hvala lepa. Zato bom podprl ta predlog proceduralni.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Jaz bi prosil, da se držimo obrazložitev glasu. Smo v fazi enega proceduralnega
               predloga. <gap n="..."/><stage>/Oglašanje iz klopi./</stage> Še kdo obrazložitev glasu glede tega
               proceduralnega predloga? Potem glasujemo o prekinitvi točke.</p>
               <p>Kdo je za? <stage>(8 članov.)</stage> Je kdo proti? <stage>(6 članov.)</stage></p>
               <p>Gospod Zagorac imeli ste proceduralni predlog. Izvolite.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala, pa ga bom oblikoval kar na začetku, da ne bo težav s tem, ali ga bom
               oblikoval ali ga ne bom v roku treh minut, tako kot mi daje Poslovnik. Glede na to,
               da smo dobili neko delno mnenje Vlade že s strani gospoda Kovačiča bi prosil, da
               točko vseeno nadaljujemo. Stališče je bilo jasno, Vlada bo dala mnenje. Slišali smo
               kakšno je mnenje Vlade, glede na to, da je bilo že skoraj citirano in mislim, da
               gospodu Kovačiču lahko z veseljem verjamemo<gap n="..."/></p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>No, gospod Zagorac<gap n="..."/></p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p><gap n="..."/> in zato bi prosil, če lahko nadaljujemo sejo. In to je tudi moj proceduralni
               predlog. Hvala.</p>
            </sp>
            <sp who="SDT4:KorenDrago">

               <speaker>PREDSEDNIK DRAGO KOREN:</speaker>

               <p>Hvala lepa za vašo šalo. Jaz prekinjam sejo Državnega zbora<gap n="...."/><stage>/Oglašanje iz
               klopi./</stage>, pardon, prekinjam sejo našega odbora in se vidimo enkrat drug teden.</p>
               <p>Hvala lepa. <stage type="time">(SEJA JE BILA PREKINJENA 15. MAJA OB 12.55 URI.)</stage>
               </p>
            </sp>
         </div>
      </body>
   </text>
</TEI>
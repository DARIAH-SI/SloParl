<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZO-Redna-009-2006-12-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B858BE06B2E462C1C1257235003B23DD</idno>
               <idno type="custom" subtype="day">58986CB41AAE86F8C1257244004C4825</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=58986CB41AAE86F8C1257244004C4825</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZO-Redna-009-2006-12-13.OZO" n="009">
               <name>Redna</name>
               <date when="2006-12-13"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZO-Redna-009-2006-12-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZO-Redna-009-2006-12-13.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">9. seja</stage>
            <stage type="date">(13. december 2006)</stage>
            <stage type="chairman">Sejo je vodil Anton Anderlič, predsednik odbora za obrambo.</stage>
            <stage type="time">Seja se je pričela ob 9.07. </stage>


            <sp xml:id="SDT4-OZO-Redna-009-2006-12-13.sp1">

               <speaker>PREDSEDNIK ANTON ANDERLIČ:</speaker>

               <p>...Težko smo našli ta termin 13. december za sejo odbora, pa še zdaj to z izredno
               sejo postavilo pod vprašaj to časovnico, ali bomo lahko danes naredili ali ne. Skoraj
               prepričan sem, da ne v celoti, zato bomo tiste točke, ki jih ne bomo mogli opraviti
               danes prestavili v začetek januarja. Prvi možni termin po 10. januarju.</p>
               <p>Šli bi po vrsti, tako kot je dnevni red bil predlagan, s tem, da predlagam, da se ta
               točka na drugi strani, torej 5. prestavi, da vsaj nekaj ljudi iz Iga nismo vlekli v
               Ljubljano in da bodo, vsaj včeraj smo obvestili jih, da bi pač prestavili te drugi,
               ki ste v Ljubljani, je kljub vsemu malo lažje in bi potem imeli pet točk dnevnega
               reda. Kdo želi še kakšno spremembo pri dnevnem redu? Če ne, je dnevni red določen.
               Nisem dobil obvestil, da bi kdo bil opravičeno odsoten, predpostavljam, da je gospod
               Jelinčič zdaj glede na medije oziroma na informacije iz medijev, ampak obvestila o
               tem nismo prejeli, da bi želel biti opravičen za današnjo sejo. Sklepčni smo tu, pet
               nas je, tako da lahko tudi veljavno sklepamo. <title xml:id="SDT4-OZO-Redna-009-2006-12-13.title1">1. TOČKA</title>,
                  je zdaj tako rekoč arhivska. Mi smo aprila meseca povprašali Vlado z nekimi
               informaciji v zvezi z zapiranjem klirinškega dolga Ruske federacije do Republike
               Slovenije. Prejeli smo poročilo septembra meseca oziroma odgovor v zvezi z
               vprašanjem. In ker je relativno kratek odgovor, bi verjetno dobro, če se v uvodu
               sliši še kakšna dodatna informacija, kako je s temi vprašanji sedaj. Predstavnika s
               strani Vlade sta gospod Žiga Lavrič, državni sekretar in dr. Žiga Andolšek. Če lahko
               besedo prosim?</p>
            </sp>
            <sp xml:id="SDT4-OZO-Redna-009-2006-12-13.sp2">

               <speaker>MAG. ŽIGA LAVRIČ:</speaker>

               <p>Hvala gospod predsednik, spoštovani poslanci! Lahko na kratko povzamem odgovor, ker
               kaj več, kot smo vam odgovorili, tudi ne bi imeli dodati v tem trenutku. Vsi vemo, da
               gre za staro zadevo za ta klirinški dolg, katerega rešitev poskušamo najti že od leta
               1993 naprej, ko je zdajšnja Ruska Vlada, se pravi Ruska federacija prevzela
               odgovornost do teh starih klirinških dolgov ZSSR-a. Potem seveda je bila ruska stran
               pripravljena se pogajati šele ko je bil sklenjen sporazum o vprašanjih nasledstva med
               državami bivše Jugoslavije, kar je bilo potem tudi narejeno. In seveda, zdaj je
               potrebno z vsako izmed bivših držav Jugoslavije, seveda tudi s Slovenijo skleniti še
               bilateralni sporazum, v katerem bo navedeno menjalno razmerje s konverzijo klirinških
               dolarjev v ameriške dolarje ter način poplačila tega dolga, kar je tudi zanimalo vaš
               odbor.</p>
               <p>Kot veste se je že dr. Mramor, takratni minister za finance z rusko stranjo dosegel
               sporazum, vendar je potem ruska stran, to je bilo leta 2004, odstopila od tega
               sporazuma. Tako da se sedaj trenutno zopet nadaljujejo pogajanja. Zadnji ruski
               predlog smo uradni sprejeli 30. maja 2006 in trenutno potekajo podajanja. Kot smo
               odgovorili, je več možnosti, kako bi bilo, to se pravi, najprej moramo določiti
               menjalno razmerje klirinški dolar - dolar. Govori se o različnih zneskih 120
               milijonov, 130 milijonov ameriških dolarjev, vendar bo to dokončno znano, ko bo
               dejansko znano menjalno razmerje.</p>
               <p>Glede poplačila, pa so vse možnosti še odprte. To se pravi prodaja terjatev
               slovenskim podjetjem, državne nabave, poplačila terjatev v denarju. In v okviru teh
               državnih nabav, pač nobena izmed možnosti ni izključena. To se pravi, tudi opcija, ki
               bi se nanašala na orožje. Je pa seveda treba povedati, da, se pravi, nobena oprema ni
               izključena in da pogajanja še niso končana in so v teku. Toliko na kratko.<stage type="mag"/>
               </p>
            </sp>
            <sp xml:id="SDT4-OZO-Redna-009-2006-12-13.sp3">

               <speaker>PREDSEDNIK ANTON ANDERLIČ:</speaker>

               <p>Hvala lepa. Ravno to je bilo vprašanje, torej ker so v javnost prihajale
               informacije, da gre tudi za možnost poplačila z orožjem, je vendarle mogoče reči saj
               to, ali je še ta opcija odprta in se tudi o tem pogajate, ali je pač glede tudi na
               naš program nabave za Slovensko vojsko, konec koncev imamo sprejete neke dokumente in
               verjetno bi neko zadevo, ki jo lahko tam dobimo težko vključili v ta program, v ta
               spisek. To je že vprašanje najbrž, ki sodi naprej, ampak kdorkoli lahko odgovori
               odboru, ali je kaj na tem in ali je seveda pričakovati v prihodnje tudi spremembo
               nekaterih stvari, ki niso vključevale programov, oprema in tako naprej, ki niso
               vključevale tovrstno poplačilo, da tako rečem, ker gre konec koncev tudi za drugo
               vrsto orožja in drugačne izjave, ki zaenkrat saj ni več prioriteta v Slovenski
               vojski, glede na naše druge prioritete. Minister.</p>
            </sp>
            <sp xml:id="SDT4-OZO-Redna-009-2006-12-13.sp4">

               <speaker>KARL ERJAVEC:</speaker>

               <p>Hvala za besedo, predsednik. Lep pozdrav vsem. Naj povem, da ta pogajanja v zvezi s
               tem, da bi delal dolga poravnali tudi z dobavo oborožitve še tečejo, potekajo in se
               dogovarjamo. Naj pa povem, da gre za obrožitveno opremo, ki bo v skladu s standardi
               Zveze Nato. Treba je vedeti, da Ruska federacija ima tudi tovrstno orožje in tudi smo
               že do sedaj nabavljali določena oborožitvena sredstva, ki so v skladu z vsemi
               standardi Zveze Nato.</p>
               <p>Gre za opremo, ki je perspektivna za Slovensko vojsko in tudi v skladu s potrebami.
               In tudi v kolikor bi prišlo do dogovora, bi to bilo oziroma je že vključeno v naših
               programih.</p>
            </sp>
            <sp xml:id="SDT4-OZO-Redna-009-2006-12-13.sp5">

               <speaker>PREDSEDNIK ANTON ANDERLIČ:</speaker>

               <p>Želi kdo od članov odbora? Če ne, lahko ugotovim, da smo se seznanili, da očitno ti
               pogovori potekajo in da je to tudi vključeno in pričakujem, da takrat, ko bo prišlo
               do realizacije oziroma do dogovorov, da bo odbor tudi seznanjen s tem v kakšni viši,
               za kakšno opremo gre in ali je to tisto, kar pravzaprav zagotavljate, da gre za
               stvari, ki so kompatibilne in ki so perspektivne tudi za Slovensko vojsko. S tem
               zaključujem 1. točko dnevnega reda.</p>
               <p>Prehajamo na <title xml:id="SDT4-OZO-Redna-009-2006-12-13.title2">2. TOČKO DNENVEGA REDA - POROIČILO O DELOVANJU PRIPADNIKOV
                  SLOVENSKE VOJSKE V IRAKU.</title> Ne glede na pismo, ki sem ga včeraj pisal Vladi v
               zvezi z najnovejšimi zadevami, bi bilo potrebno iti od tam naprej, kjer smo končali
               na eni od sej, kakšno je stanje v Iraku in kako naši vojaki te naloge opravljajo.
               Kasneje najbrž se bomo dogovorili kako odgovoriti na te najnovejše zadeve, kajti tudi
               minister je bil včeraj povprašam o tem, sem slišal nekje. Prosim minister. <stage type="mag"/>
               </p>
            </sp>
            <sp xml:id="SDT4-OZO-Redna-009-2006-12-13.sp6">

               <speaker>KARL ERJAVEC:</speaker>

               <p>Hvala za besedo, predsednik. Najprej bi dejansko povedal nekaj besed v zvezi z
               realizacijo sklepa Odbora za obrambo z dne 11.8., in sicer, kot vidite Vlada je
               poslala poročilo o delovanju pripadnikov Slovenske vojske v Nato misiji Usposabljanja
               iraških varnostnih sil. Naj povem, da tudi konec oktobra je Vlada sprejela sklep o
               nadaljnjem sodelovanju v tej misiji z do štirimi pripadniki za obdobje do 6 mesecev
               in z možnostjo rotacije.</p>
               <p>Iz poročil je razvidno, da se varnostne in druge razmere v katerih delujejo naši
               inštruktorji v Iraku nismo bistveno spremenile in naj povem, da se je to tudi
               potrdilo ob obisku naših inštruktorjev prejšnji mesec v Bagdadu. Dejansko vojaki
               inštruktorji se počutijo varni, pravijo da ocenjujejo, da so razmere relativne, varne
               glede na varnostno situacijo v Iraku.</p>
               <p>Naj pa povem, da so poveljniki ocenili delo naših pripadnikov inštruktorjev v Iraku,
               kot zelo dobro in učinkovito. Naj povem, da sedaj je bil napoten v Irak tretji
               kontingent in v teh dneh se izvaja tudi primopredaja. Naj povem, da naloge bodo
               podobne, kot v prejšnjih dveh napotitvah, to pomeni, en pripadnik bo delal na
               logistični zagotovitvi, eden na kadrovskem področju, eden imam mesto inštruktorja v
               šoli za podčastnike in četrti pripadnik inštruktor pa nadaljuje delo kot vodja tečaja
               za višje podčastnike.</p>
               <p>Naj povem, da v okviru obiska smo tudi bili seznanjeni, da se načrtuje okrepitev
               varovanja te baze. Glede logistične podpore v tej misiji pa ocenjujejo tako
               inštruktorji kot mi, da je ta podpora v okviru pričakovanega in naj povem, da
               inštruktorji, ki delujejo v tem kampu nimajo pripomb. Stike z domovino imajo v okviru
               možnosti, tako da sem ocenjujem, da misija poteka dobro v okviru možnostih in pa
               pogojev, ki vladajo v Iraku.</p>
               <p>Zdaj, glede tega vašega pisma, ki ste ga naslovili predsedniku Vlade, zunanjemu
               ministru in pa ministru za obrambo, naj povem, da to Bejkerjevo poročilo, se nanaša
               zlasti na delovanje koalicije vojnih držav, ki pač sodeluje na takšen in drugačen
               način s svojimi pripadniki v Iraku, ne nanaša se to na Nato misijo usposabljanja
               iraških varnostih sil. Kot veste, Slovenija sodeluje samo v tej misiji, kjer pomagamo
               usposabljati iraške varnostne sile. Naj povem, da ob obisku v Iraku, ko sem obiskal
               ta kamp, sem tudi postavil vprašanje, kakšna je struktura teh iraških varnostnih sil,
               so povedali, da usposabljajo tako Šiite, Sunite, kot tudi Kurde. mislim, da je to
               izjemnega pomena, ker ravno večetičnosti teh iraških varnostnih sil lahko predstavlja
               v prihodnje večji faktor stabilnosti.</p>
               <p>Naj povem, da se v zvezi s tem poročilom težko dajemo kakršnokoli oceno, ker ne
               poznamo podrobnosti. Saj pravim, ni pa to poročilo vezano na samo misijo
               usposabljanja, ki jo izvaja Zveza Nato. Naj povem, da na vrhu v Rigi, ni bilo govora
               o Iraku,<stage type="mag">(JJ)</stage>
                   <stage xml:id="SDT4-OZO-Redna-009-2006-12-13.stage10">(Nadaljevanje)</stage> pa da so bile tam obravnavane druge teme. Pričakujem na
               prihodnjem sestanku ministrov za obrambo Zveze Nato, da bo verjetno tudi kakšna
               beseda v zvezi s to misijo.</p>
            </sp>
            <sp xml:id="SDT4-OZO-Redna-009-2006-12-13.sp7">

               <speaker>PREDSEDNIK ANTON ANDERLIČ:</speaker>

               <p>Izjavil ste v zvezi s tem pismom včeraj, da pričakujete, da bo v Vladi narejena
               politična ocena, kaj to pomen tudi za Slovenijo in glede na to, da ni bilo mišljeno,
               da bi o teh vprašanjih posebej danes govorili oziroma o odzivu na to Bejkerjevo
               poročilo, ampak bomo to naredili takrat, ko bo ta ocena narejena.</p>
               <p>Zanima me, pa kljub vsemu, kakšna je pravzaprav varnostna situacija zdaj, ker tudi
               takrat je bilo rečno oziroma takrat, ko smo avgusta meseca obravnavali, vas sicer ni
               bilo, ampak je predstavnik Ministrstva za zunanje zadeve izjavil, da se situacija
               izboljšuje, da so trendi pozitivni int., naslednji dan ali čez par dni, smo prebrali,
               da je situacija bistveno slabša. In če bi gledali iz teh poročil, ki jih lahko
               spremljamo iz sredstev javnega obveščanja, je tista ocena takratna bila taka kakršna
               je bila, ampak vendarle ni odražala dejanskega stanja in se je stanje še poslabševalo
               in v zadnji treh tednih udi masakri, ki so tam bili, kaj pravzaprav danes lahko
               govorimo, da se slabša, da je takšna kakršna je bila, ker tudi ti ukrepi okrog
               odhodov vojakov raznih držav iz Iraka, govorijo o tem, da države ocenjujejo, da
               seveda na ta način, kot je to peljano, najbrž se situacija ne izboljšuje. Kakšna je
               ocena v naših strukturah, ali to kar se na vrhu Nata kljub vsemu ocenjuje, kajti
               drugače je težko razumeti, da na eni strani taka poročila v medijih, da je pravzaprav
               vsak dan hujše, kar se tiče smrtnih žrtev in spopadov in drugi strani seveda vloge,
               ki naj bi jo tako koalicija vojnih in tudi Zveza nato tam opravljala. Prosim
               minister.</p>
            </sp>
            <sp xml:id="SDT4-OZO-Redna-009-2006-12-13.sp8">

               <speaker>KARL ERJAVEC:</speaker>

               <p>Hvala za vaše vprašanje. Verjetno ne pričakujete, da bom natančno odgovoril, kakšne
               so te varnostne razmere, ker je to težko opredeliti. Lahko rečem, glede varnosti
               naših štirih inštruktorjev, da je tam zagotovljena sorazmerno varna situacija za
               njihovo delovanje.</p>
               <p>Lahko povem, da mi razmere v Iraku spremljamo, zlasti te varnostne razmere, ki pa se
               spreminjajo. Zdaj, kakšna je natančna ocena, tudi v tem trenutku nisem pristojen za
               to, da bi to ocenjeval, lahko pa rečem, kar se tiče delovanja misije za usposabljanje
               iraških varnostnih sil, da po predstavitvi, ki smo jo imele v Bagdadu, lahko
               ocenjujem, da je tisto področje, kjer ta misija izvaja svoje naloge, sorazmerno
               varno, če lahko v Iraku sploh govorimo o varnosti.</p>
            </sp>
            <sp xml:id="SDT4-OZO-Redna-009-2006-12-13.sp9">

               <speaker>PREDSEDNIK ANTON ANDERLIČ:</speaker>

               <p>Aurelio Juri.</p>
            </sp>
            <sp xml:id="SDT4-OZO-Redna-009-2006-12-13.sp10">

               <speaker>AURELIO JURI:</speaker>

               <p>Predsednik, hvala. Dejal si predsednik, da naj bi danes ne podrobneje sklepali o
               tem, kar je v povezavi z našim delovanjem v tej misiji v Iraku in naj bi počakali
               ustrezno presojo Vlade. Mislim, da se stvari tako hitro odvijajo, da bi moral tudi
               naš odbor danes neko priporočilo, nek sklep Vladi dati glede nadaljnjega ravnanja
               Slovenije vizavi tega kar se dol dogaja. <stage type="mag"/>
               <stage xml:id="SDT4-OZO-Redna-009-2006-12-13.stage12">(nadaljevanje)</stage> Mislim, da so relevantne ocene o stanju v Iraku, seveda pomembne so
               ocene, ki jih mi dajemo glede varnosti naših štirih inštruktorjev, ki verjamem, da
               drži to kar minister pravi. Ampak, relevantne ocene o splošni situaciji in tudi
               perspektivi dogajanj v Iraku izhajajo kot prvo že iz opozoril generalnega sekretarja
               Združenih narodov, ki govori o stanju, ki je slabše kot je državljanska vojna in
               predvsem ocena, ki sta jo oblikovala oziroma jo je oblikovala skupina Združenih držav
               Amerike Baker-Hamilton, zlasti ob ugotavljanju, da sedanja strategija Busheve
               administracije ni dala nobenih rezultatov, obratno, in da mora biti ta strategija
               spremenjena. Seveda govorimo o voljnih državah, ne govorimo o misiji Nata, ampak ne
               moremo tudi kar tako jasno ločevati dve stvari, ker splošna situacije se dogaja in
               zajema tudi naloge in odgovornosti, ki jih ima Nato. Kakorkoli že, odhod voljnih
               držav bo hočeš nočeš vplivalo tudi na stanje varnosti in opravljanje nalog Zveza
               Nato, ne nazadnje Baker-Hamilton pozivajo k temu, da se v razreševanje iraške krize
               vključita Sirija in Iran, česar Bush ne sprejema za enkrat, ampak so že dolgoročno
               videli, da brez teh pomembnih sosed do rešitve ne bo ne na kratek ne na dolgi rok.
               Zato jaz predlagam, da bi naš odbor, potem, ko je slišal to poročilo o stanju naših
               štirih inštruktorjev v Iraku in ocenil vizavi tvojega pisma vizavi informacij, ki jih
               imajo od medijev in tako naprej, da bi bilo dobro, da se Vlado pozove, da v luči
               zlasti ugotovitev in ocen ameriške študijske skupine Baker-Hamilton vsaj znova preuči
               že sprejete sklepe o nadaljevanju naše misije usposabljanja iraških varnostnih sil v
               Iraku. Seveda jaz bi bil že kar bolj strog, skladno s tem kar sem vedno zagovarjal bi
               pozval naj Vlada prekliče te sklepe in takoj umakne naše štiri inštruktorje. Ampak,
               mislim, da najmanj kar moramo narediti je, da v luči vseh teh dogajanj pozovemo
               Vlado, da znova premisli o tem sklepu in tudi našemu odboru naslednjič poroča ali
               vztraja pri tem in prevzema vso odgovornost, če se karkoli zgodi našim
               štirim..<stage xml:id="SDT4-OZO-Redna-009-2006-12-13.stage13">/nerazumljivo./</stage>.. ali začne pot umika kot mnoge druge države. Hvala.</p>
            </sp>
            <sp xml:id="SDT4-OZO-Redna-009-2006-12-13.sp11">

               <speaker>PREDSEDNIK ANTON ANDERLIČ:</speaker>

               <p>Hvala. Gospod Koren.</p>
            </sp>
            <sp xml:id="SDT4-OZO-Redna-009-2006-12-13.sp12">

               <speaker>DRAGO KOREN:</speaker>

               <p>Hvala za besedo, gospod predsednik. Lep pozdrav ministru s sodelavci, načelniku
               general štaba! Jaz moram reči, da sem prepričan, da Vlada oziroma ministrstvo res
               spremlja situacijo v Iraku. Moja laična ocena je res to, da se stvari nenehoma
               spreminjajo in da je splošna situacija verjetno res slaba in da tudi iz vseh poročil,
               ki prihajajo iz Iraka opažamo, da bo potrebno še veliko truda vložiti, jaz bi rekel,
               širše skupnosti, da bi v Iraku res dosegli eno stabilnost, ker iz poročil, ki jih
               trenutno vidimo smo prejeli, je nekje razvidno, da je situacija dokaj težka.
               Prepričan pa sem, da Vlada res sproti dnevno spremlja situacijo in da tudi sklepi, ki
               jih je sprejela ni nobene težave, da v <stage type="mag"/>
               <stage xml:id="SDT4-OZO-Redna-009-2006-12-13.stage15">(nadaljevanje)</stage> primeru ocene, da bi tudi naši štirje inštruktorji, ki na tem področju
               kjer delujejo do sedaj še v dokaj varnem, bili ogroženi, da bo nemudoma oziroma hitro
               sprejela odločitev o morebitnem umiku ali vrnitvi teh naših vojakov. Me zanima, jaz
               sicer to sem prepričan, da ima Vlada pripravljen program oziroma koncept v primeru
               hitrega poslabšanja stanja v Iraku ogroženosti naših vojakov, da ima izdelan protokol
               o evakuaciji oziroma hitri vrniti teh naših štirih pripadnikov. Kar se tiče o
               predlogu kolega Jurija, zdaj ne vem, se pravi sklepi, ki jih je Vlada sprejela, se
               pravi, da je napotila te štiri za čas do največ šest mesecev z možnostjo ponovnega.
               Jaz ne vidim bistvene izboljšave...<stage xml:id="SDT4-OZO-Redna-009-2006-12-13.stage16">/nerazumljivo./</stage>.. na odboru ta sklep sprejmemo, da
               Vlada to preuči, ker jaz sem prepričan, da Vlada oziroma njene službe to dnevno
               preučujejo in ugotavljajo, da v primeru, da bo situacija nevarna, da se bo tudi hitro
               odločila za hiter umik. Hvala.</p>
            </sp>
            <sp xml:id="SDT4-OZO-Redna-009-2006-12-13.sp13">

               <speaker>PREDSEDNIK ANTON ANDERLIČ:</speaker>

               <p>Aurelio, replika. Potem Pajk.</p>
            </sp>
            <sp xml:id="SDT4-OZO-Redna-009-2006-12-13.sp14">

               <speaker>AURELIO JURI:</speaker>

               <p>Kolega Koren, verjamem, da veliko razlik ne bo, ampak mislim, da je naš odbor dolžan
               pokazati neko tenkočutnost do tega kar se dogaja ne glede na to, da lahko zaupa 100%
               ..<stage xml:id="SDT4-OZO-Redna-009-2006-12-13.stage17">/nerazumljivo./</stage>.. Vladi, ampak ne moremo preprosto mižati in čakati in se
               prepustiti samo Vladi. Jaz mislim, da če mi sprejmemo nek sklep, ki poziva Vlado, da
               preuči znova že sprejete sklepe 26. oktobra, seveda o nadaljevanju misije izvajamo
               nek politični pritisk, ampak ne prejudiciramo ničesar, o tem bo Vlada suvereno
               presodila. Ne moremo enostavno zatiskati si oči, reči: "No, počakajmo kaj bo bo,
               zaupamo Vladi, da jih bo pravočasno umaknila, če se bodo razmere poslabšale", ampak
               moramo tudi mi pokazati, da spremljamo zadeve, da vemo kaj piše v teh poročilih, da
               verjamemo tudi če ne drugo tistemu kar pišejo ameriški strokovnjaki in ne nazadnje
               tudi generalni sekretar Združenih narodov. Tako, da samo prejemati informacije,
               ničesar sklepati, nobenih priporočil dajati je nekoliko premalo ambiciozno z naše
               strani.</p>
            </sp>
            <sp xml:id="SDT4-OZO-Redna-009-2006-12-13.sp15">

               <speaker>PREDSEDNIK ANTON ANDERLIČ:</speaker>

               <p>Gospod Pajk.</p>
            </sp>
            <sp xml:id="SDT4-OZO-Redna-009-2006-12-13.sp16">

               <speaker>STANE PAJK:</speaker>

               <p>Hvala za besedo. Pozdrav vsem prisotnim! O tej temi smo že večkrat, o Iraku na sploh
               smo se že večkrat pogovarjali. Vemo zakaj je Slovenija poslala te štiri inštruktorje
               v Irak z nalogo, da dodamo minimalno k demokratizciji in ureditvi razmer v Iraku. In
               mislim, da bi bilo v tem trenutku napačno, da samo Slovenija enostransko razmišlja in
               razmišlja v tej smeri o odpoklici zaradi tega, ker to mora biti koordinirana akcija
               širše mednarodne skupnosti kako se bo odločila, v kakšno smer bo šla, da na tem
               nivoju Slovenija deluje mislim, da bi bilo zelo v redu in da se trudi na tem nivoju
               delovati v širši mednarodni skupnosti in da predlaga rešitve in glede na situacijo
               kakršna je v tem trenutku in kakršno predvidevajo v Iraku, da je to pozitivno. Ampak,
               da bi enostransko recimo Slovenija odpoklicala, pa mislim, da ne bi bilo v redu, ker
               mi smo se le zavezali, da bomo poskušali v Iraku utrditi <stage type="mag"/><stage xml:id="SDT4-OZO-Redna-009-2006-12-13.stage19">(Nadaljevanje)</stage> demokratično vlado. In s tega vidika mislim, da je
               prav, da inštruktorji ostanejo in da pomagajo, seveda če je to v kontekstu širše
               mednarodne skupnosti. Nekaj bi pa še dodal - da vso odgovornost s tem, ko jih je
               Vlada poslala v Irak, že nosi Vlada, to je treba poudariti, že nosi Vlada. In
               verjamem, da Vlada spremlja situacijo in da je pripravljena na vse variante, ki bi,
               recimo, izhajale iz varnostne situacije v Iraku. Zato mislim, da tak poseben sklep ni
               potreben, ker enostavno verjamem v to, da Vlada proučuje situacijo in da zaenkrat,
               mislim, da je stvar jasna in da moramo počakati, kaj bo širša mednarodna skupnost na
               tem področju dorekla. Hvala.</p>
            </sp>
            <sp xml:id="SDT4-OZO-Redna-009-2006-12-13.sp17">

               <speaker>PREDSEDNIK ANTON ANDERLIČ:</speaker>

               <p>Hvala. Gospod Juri ima repliko, potem gospod Bajc.</p>
            </sp>
            <sp xml:id="SDT4-OZO-Redna-009-2006-12-13.sp18">

               <speaker>AURELIO JURI:</speaker>

               <p>No, se opravičujem, ne bom več tečnaril, ker sem bil dovolj jasen s svojim predlogom.
               Ampak Pajk mi sugerira, da postanemo še bolj ambiciozni. Torej, ne samo, da pozovemo
               našo Vlado, da premisli o že sprejetem sklepu, ampak celo, da predlaga vrhu Nata, naj
               Nato premisli, ali je smiselno, da "training mission" se nadaljuje v takih razmerah.
               Hvala.</p>
            </sp>
            <sp xml:id="SDT4-OZO-Redna-009-2006-12-13.sp19">

               <speaker>PREDSEDNIK ANTON ANDERLIČ:</speaker>

               <p>Želite besedo, Pajk?</p>
            </sp>
            <sp xml:id="SDT4-OZO-Redna-009-2006-12-13.sp20">

               <speaker>STANE PAJK:</speaker>

               <p>Ja, nimam pravice do replike, ne?</p>
            </sp>
            <sp xml:id="SDT4-OZO-Redna-009-2006-12-13.sp21">

               <speaker>PREDSEDNIK ANTON ANDERLIČ:</speaker>

               <p>Vam bom dal za razpravo, da ne bomo čez...</p>
            </sp>
            <sp xml:id="SDT4-OZO-Redna-009-2006-12-13.sp22">

               <speaker>STANE PAJK:</speaker>

               <p>Ni bilo v tem mišljenju, da bi, recimo, Nato se umaknil in ne vem kaj, ampak širša
               mednarodna skupnost glede na situacijo, kakršna je, vidimo, da tudi Združene države
               Amerike delajo analize na tem področju, se mora odločiti, kako naprej. Da bi se pa mi
               enostransko, recimo, umaknili iz Iraka, pa mislim, da v tem momentu ne more priti v
               poštev, ravno zaradi tega, ker smo se na eni strani zavezali, da utrdimo demokratično
               vlado v Iraku. To je preprosto.</p>
            </sp>
            <sp xml:id="SDT4-OZO-Redna-009-2006-12-13.sp23">

               <speaker>PREDSEDNIK ANTON ANDERLIČ:</speaker>

               <p>Gospod Bajc.</p>
            </sp>
            <sp xml:id="SDT4-OZO-Redna-009-2006-12-13.sp24">

               <speaker>JOSIP BAJC:</speaker>

               <p>Hvala, gospod predsednik. Spoštovani minister s sodelavci, spoštovani načelnik
               generalštaba! Opravičujem se za zamudo, bil sem na Komisiji za mandatna vprašanja,
               volitve, imenovanja, in tam so tudi pri prvi točki dnevnega reda, ne glede na to, da
               smo začeli ob 8.00 uri.</p>
               <p>Kot drugo bi rad rekel, da - in prepričan sem, da Vlada spremlja zadeve, spremlja
               položaj, tako varnostni položaj v Iraku kot tudi položaj naših štirih oziroma treh
               podčastnikov in enega častnika. To smo lahko tudi zasledili iz medijev, iz
               nastopanja, in tako kot smo pred časom rekli, da pa Vlada nas sproti seznanja oziroma
               posreduje poročilo temu odboru, mislim, da je to storila tudi tokrat. In tu mislim,
               da bi lahko zaključili vprašanje, ali smo za dodatne sklepe ali nismo za dodatne
               sklepe.</p>
               <p>Naslednje, kar bi rad rekel. Prepričan sem tudi, da ne miži Vlada in ne čaka, kaj se
               bo zgodilo v Iraku, ampak mislim, da zadeve sproti, še enkrat ponavljam tisto, kar
               sem prvič rekel, da sproti spremlja in tudi sprejema ustrezne ukrepe, če so ti
               potrebni.</p>
               <p>In tretje, kar bi rad rekel, mislim, da ni potrebno nobenega političnega pritiska,
               tako kot je eden od kolegov rekel, če bi mi nek sklep sprejeli, da se Vlada kot tudi
               ministrstvo zaveda glede odgovornosti o varnosti teh naših častnikov oziroma
               podčastnikov, ki so tam, in da takrat, ko je sprejela ta sklep, da se napotijo ti
               podčastniki oziroma častniki v Irak, se je zavedala tudi svoje odgovornosti. In
               dodatno zdaj s političnimi pritiski nalagati Vladi, da naj se še posebej zaveda te
               odgovornosti, mislim, da je neracionalno. In pričakujem dejansko, da se bo situacija,
               in tako kot je kolega pred mano, ki je govoril, širša skupnost se bo morala odločiti,
               ali je rešitev to, kar je zdaj tam, <stage type="mag"/><stage xml:id="SDT4-OZO-Redna-009-2006-12-13.stage21">(Nadaljevanje)</stage> ali bo morala kakšna druga rešitev. In če je to rešitev
               tudi vključitev Irana in Sirije, mislim, da se bo - in če bo tako ocenjeno - da se bo
               tudi sprejelo, bom rekel, ta odziv. Če bi pa mene, bom rekel, kot nekoga, ki je
               tisoče kilometrov daleč, mislim, samo tam bodo lahko rešili, ne bodo rešili ne naši
               štirje častniki oziroma podčastniki ne prisotnost Amerike in tako naprej, ampak širša
               skupnost se bo morala odločiti. Mislim pa, da se rešujejo zadeve, tako kot so. Glede
               na to, da smo se pa odločili in sledili pozivu, tako kot skupščine Združenih narodov
               kot tudi Nata, da smo se pa v tem trenutku vključili s temi našimi častniki in
               podčastniki, mislim, da je, dokler je taka odločitev, da so tudi ti naši častniki
               oziroma da je ta naš prispevek k morebitni rešitvi situacije, ki se ji reče Irak.
               Zaradi tega kakšnih dodatnih sklepov sam ne bom podprl.</p>
            </sp>
            <sp xml:id="SDT4-OZO-Redna-009-2006-12-13.sp25">

               <speaker>PREDSEDNIK ANTON ANDERLIČ:</speaker>

               <p>Ja, iz te razprave pravzaprav razumem samo eno, da nagovarjate k temu, da mi kot del
               širše skupnosti imamo svoje stališče do tega vprašanja in da ga tudi z drugimi v tej
               širši skupnosti preprosto poskušamo uveljaviti, prepričati, kaj in kako naprej. Ni
               zastonj, da veterani na zborovanjih nosijo kape, kjer piše, Irak je v arabščini
               Vietnam. Kar pomeni, seveda, da primerjajo operacije ali poseg Amerike takrat v
               Vietnamu s tem iraškim. In seveda, kar je najbolj pomembno pri tem, je to, da je
               tista operacija tam bila neuspešna in da so se Američani od tam umaknili. In jaz
               kljub vsemu mislim, da bi bilo treba, da vendarle govorimo o stvareh na način, da smo
               mi sestavni del, da smo mi sokreatorji politike Zveze Nato. Ko govorite o tem, da ko
               se bodo drugi, ko se bo večina, ko bo, bomo tudi mi. To ni, vsaj po mojem
               prepričanju, zadostna drža ali pa, bom rekel, pozicija člana v neki skupnosti, kot je
               skupnost Zveze Nato. Ker če samo tako rekoč sodeluješ pa rečeš, ker je vrh to
               sklenil, bom tudi jaz to naredil. Če vrh tega ne bo sklenil, ne bom tega naredil.
               Ampak da sam preprosto oblikuješ politiko do tega. Meni se postavlja vprašanje, resda
               v koaliciji voljnih so sodelovali Nikaragva, Španija, Dominikanska republika,
               Honduras, Filipini, Tajska, Nova Zelandija, Portugalska, Nizozemska, Madžarska,
               Norveška, Ukrajina, Italija in tako naprej. In del teh držav je tudi članic Nata, pa
               so se umaknile. In zdaj se mi postavlja to vprašanje, reči, to je druga misija, to ni
               tisto, to ni zadosti. Kajti če sem jaz sodeloval enkrat s Koalicijo voljnih in pač
               pristal v nekih operacijah, ugotovil, da to ni zadostno ali pa ni pravilno
               posredovanje v Iraku, nisem se pa odločil očitno, ne vem, ali kakšna država od teh,
               ki so članice Nata, pa so se umaknile iz Iraka, ali zdaj sodelujejo v drugih
               operacijah Zveze Nato, v Iraku ali ne, tako kot mi pač v teh drugih operacijah. To bi
               bilo zelo koristno slišati za postavljanje neke ocene, kaj pravzaprav se dogaja. Da
               ne govorim, ne vem, o Nemčiji, ki sploh na tak ali drugačen način ni zraven kot
               članica Nata, kot pomembna članica in tako naprej.</p>
               <p>Tako da jaz kljub vsemu mislim, da bi, in predlagam, ker ne verjamem, da bo kakšen
               sklep sprejet, tudi če ga bova midva z gospodom Aureliem podprla, jaz ga mislim
               podpreti, neko aktivno pozicijo, pa vendar predlagam, da na januarski seji, takoj,
               kot sem že prej napovedal, takoj po 10., slišimo <stage type="mag"/><stage xml:id="SDT4-OZO-Redna-009-2006-12-13.stage23">(Nadaljevanje)</stage> informacijo Varnostno-obveščevalne službe, zapremo
               sejo, poskušamo videti, kaj pravzaprav se tam dogaja. Tudi zaradi tega, ker sem že
               vsaj desetkrat prosil Vlado, da odbor dobi kakšno poročilo predstavnikov naših na
               misiji Zveze Nato v Bruslju. Ali smo dobili kakšno informacijo? Nikoli nič, pa se
               dogaja marsikaj, in tako naprej. Tako da... In je neobičajno, ni pravzaprav logično,
               da smo mi nek odbor, ki nekaj spremljamo, ki se nekaj seznanjamo, in smo pravzaprav
               samo neka - da bi bili vsaj transmisija od teh zadev, ki se dogajajo, recimo, na
               misiji oziroma na sedežu, kjer so te informacije stalne, pa preko Vlade do javnosti.
               Ker javnost je hitreje obveščena in lažje pride do podatkov kot pa ta državni zbor.
               Tako da v tem smislu predlagam vsaj ti dve stvari, da pridejo sem, da povedo, kajti
               prav nesrečen bi bil, da bi enkrat v kasnejši fazi prišli do nekih situacij, ki bi
               bile neprijetne za Slovenijo, ne glede na to, kdo je odgovoren, pa da Vlada, jaz
               verjamem, da ima Vlada vso odgovornost in pooblastila, tu ni nobene zadrege. Ampak
               vendar, ko govorimo o teh vprašanjih na način, kaj se pravzaprav na svetu dogaja in
               kako vse te države, kako vse članice Nata in tudi drugi sodelujejo v nekih
               aktivnostih, delajo neke ocene, in na tej osnovi enostransko zares potegnejo potezo,
               ali bodo tam še ali ne. Jaz sem prepričan, da so Italijane pa ne vem katere še
               prepričevali, in Nemce tudi, da gredo, pa ni šlo. Tudi vsi skupaj, ampak oni so pač
               enostransko tako naredili.</p>
               <p>Jaz niti slučajno ne postavljam pod vprašaj tega, kar je bilo danes tukaj povedano,
               ampak skrbi me to več, tisto, kar berem vsak dan v časopisih. Tako da če... Ja,
               dobro, imate replike, boste pač lahko pojasnili. Ampak da sem zelo jasen, dve stvari
               želim, da pa vendarle razmislite, da pač ta odbor ima neko bolj aktivno vlogo, to je,
               da pridete z nekimi zadevami, ki jih lahko članom odbora zaupate, in da vidimo, ali
               je to tisto, kar konec koncev po medijih spremljamo, kar ocenjujejo v drugih državah
               in drugih pač organizacijah. In to, da še enkrat zaprosimo kot odbor, da pa vendarle
               ta poročila, ki očitno prihajajo v Slovenijo, ker drugače ne vem, kaj tista silna
               ekipa tam gor dela, oni najbrž pošiljajo promptno poročila Vladi, zunanjemu
               ministrstvi, obrambi, ne vem komu, ampak drugače si ne predstavljam te misije tam
               gor. In da je to tudi potem nekaj, kar odbor pravzaprav ima za osnovo, da se lažje o
               teh vprašanjih pogovarja. Najprej je imel Bajc repliko, Koren replika, Aurelio
               replika, pa Horvat besedo.</p>
            </sp>
            <sp xml:id="SDT4-OZO-Redna-009-2006-12-13.sp26">

               <speaker>JOSIP BAJC:</speaker>

               <p>Hvala, gospod predsednik. Eno kratko repliko na vaše, mislim, ker ste se navezali
               delno na mojo razpravo. Ali bo Irak Vietnam za sile voljnih, težko ocenjujem, zna se
               pa zgoditi. Ampak mislim, da naša skupinica štirih častnikov in podčastnikov k temu
               prav gotovo ne bo prispevala.</p>
            </sp>
            <sp xml:id="SDT4-OZO-Redna-009-2006-12-13.sp27">

               <speaker>PREDSEDNIK ANTON ANDERLIČ:</speaker>

               <p>Ne, o tem jaz tudi nisem govoril. Ampak, dobro. Gospod Koren, replika, pa potem
               Aurelio pa...</p>
            </sp>
            <sp xml:id="SDT4-OZO-Redna-009-2006-12-13.sp28">

               <speaker>DRAGO KOREN:</speaker>

               <p>Moja replika bo, moram delno predsednika kar podpreti, no. Predvsem v tem delu, da
                  sem prepričan, da <stage type="mag">(JJ)</stage>
                   <stage xml:id="SDT4-OZO-Redna-009-2006-12-13.stage26">(Nadaljevanje)</stage> ne bomo čakali oziroma da ne smemo čakati samo na
               skupno odločitev zavezniških sil v Iraku, ampak jaz mislim, da če bo pri nas Vlada
               ocenila, da so se razmere nujno poslabšale, da bo sprejela tudi samostojno odločitev
               za vrnitev teh štirih. Meni se zdi to normalno in jaz mislim, da bo Vlada to
               odgovorno delala, pa ne glede, če bi bil pritisk s strani ostalih članic zaveznic, da
               ostanemo. Ker varnost teh naših vojakov v Iraku je glavna in za to res moramo
               skrbeti. Hvala lepa.</p>
            </sp>
            <sp xml:id="SDT4-OZO-Redna-009-2006-12-13.sp29">

               <speaker>PREDSEDNIK ANTON ANDERLIČ:</speaker>

               <p>Aurelio.</p>
            </sp>
            <sp xml:id="SDT4-OZO-Redna-009-2006-12-13.sp30">

               <speaker>AURELIO JURI:</speaker>

               <p>Dejmo si pri nečem biti odkriti kolegi. Mi smo sprejeli in si izborili sklep, s
               katerim smo zadolžili Vlado, da občasno poroča o tem, kar se dogaja z našo misijo. To
               pomeni, da smo pristali na vlogo soodgovornega pri tem poslu. Ni samo Vlada, tudi
               Državni zbor je odobril sklep Vlade, pošlje inštruktorje v Irak, tako da je tudi
               Državni zbor, večina prevzela soodgovornost, potem kar se dol dogaja. In zdaj,
               kolikor se da sproti, občasno, periodično, spremljamo dogajanja. Spremljamo dogajanja
               preko informacije, ki jo dobimo od naše Vlade in seveda, ki zadeva točno misijo, naše
               štiri inštruktorje in spremljamo dogajanje, ker ne moremo si zatiskati oči, iz
               medijev iz širših okoliščin in so neke relevantne se v zadnjem času zgodile.</p>
               <p>Za voljo tega, ne moremo preprosto reči, še vedno seveda zaupamo, verjamemo Vladi,
               jaz tudi nimam nobenega dvoma, da bo Vlada pravočasno odreagirala, ampak ne morem
               dvigniti roke od naše odgovornosti, da nekaj priporočamo, da povemo, da smo pozorni
               in da tudi mi znamo ocenjevati stanje. Zato sem predlagal in vztrajam pri tistem
               predlogu sklepa, jaz vem, nikoli nisem veliko upal v zmago, ko sem karkoli predlagal,
               tudi sicer ko opozicija karkoli predlaga, tudi če je najbolj blago, jaz nisem niti
               predlagal, da pozovemo Vlado, da prekliče in odpokliče štiri inštruktore, ampak sem
               predlagal, da še enkrat premisli o sklepu o nadaljevanju misije, kar je precej bolj
               blago, kot je zahteva po odpoklicu.</p>
               <p>Mene veseli, da je včeraj tudi minister rekel, to je politična odločitev. To ni
               strokovna, vojaška, ali kakorkoli že, odločitev, ki jo izvaja ministrstvo, ampak je
               politična odločitev, ali bomo mi naprej sodelovali s to misijo v Iraku, ali ne
               znotraj Nata, zato sem prej rekel Pajku, da če že govori o tem, da moramo skupno to
               delati, bi morali biti toliko ambiciozni, da kot polnopravna članica, pa čeprav malo
               vplivna, smo iniciativni in imamo neke aktivnosti, ne samo preprosto čakanje, kaj se
               bo dogajalo in odzivanje na to, kar se dogaja. Ampak moramo tudi mi imeti neko
               aktivno vlogo. Jaz nisem toliko ambiciozen, da bomo mi zdaj poročali in zahtevali naj
               Nato premisli o smiselnosti nadaljevanja te misije, ampak vsaj da pozovemo Vlado, da
               preveri to stanje in ugotovi, ali je še smiselno vztrajati. Hvala.</p>
            </sp>
            <sp xml:id="SDT4-OZO-Redna-009-2006-12-13.sp31">

               <speaker>PREDSEDNIK ANTON ANDERLIČ:</speaker>

               <p>Gospod Robert Hrovat.</p>
            </sp>
            <sp xml:id="SDT4-OZO-Redna-009-2006-12-13.sp32">

               <speaker>ROBERT HROVAT:</speaker>

               <p>Hvala za besedo. Lep pozdrav vsem skupaj. Ne vem, sicer kako si je predsednik
               zamislil voditi to sejo, ampak mislim, da ta debata, ki se odvija, presega okvire te
               točke dnevnega reda o kateri naj bi danes govorili. Govorili pa naj bi o poročilu o
               delovanju pripadnikov Slovenske vojske v Iraku za tisti čas, ki je pač že kar nekaj
               časa od tega. Zdaj občutek imam, da se je zadeva spremenila v nek odziv, torej na to
               Bejker-Hamiltonovo poročilo, na katerega ste <stage type="mag"/>
               <stage xml:id="SDT4-OZO-Redna-009-2006-12-13.stage28">(Nadaljevanje)</stage> opozoril na začetku. Ampak jaz mislim vseeno, da moramo mi tukaj
               končno ločiti. Mislim, da vi poznamo razliko med silami vojnih in pa silami, ki
               delujejo v mirovni misiji pod okriljem Združenih narodovo. Vse skupaj se je zdaj dalo
               v en in isti koš, kar me na nek način moti. Jaz sem prepričan, da Vlada oziroma vse
               te službe, ki so pristojne za to spremljajo, stalno spremljajo dogajanja v Iraku in
               da jasno minister oziroma Ministrstvo za obrambo zdaj, ta trenutek ne more
               odgovarjati na vsa ta vprašanja o katerih zdaj govorimo. Jaz tega sklepa enostavno ne
               morem podreti, predloga gospoda Jurija, ker se mi zdi ta sklep popolnoma nepotreben.
               Samo po sebi je umevno, da bo Vlada proučila, da jasno, da Vlada spremlja stalno in
               ne vem zakaj bi mi še dodatno zavezovali nekaj in priporočali, kar je še samo po sebi
               umevno. Tisto, kar je pa prej omenil predsednik odbora, da bi naj pa v neki
               prihodnosti zaprli sejo, kjer se bomo seznanili z varnostno situacijo v Iraku in z
               vsemi temi razmerami s predvidenimi ukrepi, se pa strinjam, tukaj pa mislim, da bi
               bilo resnično prav. Sedaj tukaj se pa pogovarjati o teh zadevah, o čemer sprašujete,
               pa mislim, da bi bilo resnično nespametno ta trenutek, pač pa dajmo možnost Vladi, da
               nam pripravi na eni od naslednjih sej, se pripravi zaprta seja na kateri nas bodo
               seznanili z vsemi temi podatki, kateri nas zanimajo. Še marsikaj drugega nas verjetno
               zanima, ampak sedaj ta trenutek, ko je seja odprta, verjetno ne bodo dobili odgovora.
           </p>
            </sp>
            <sp xml:id="SDT4-OZO-Redna-009-2006-12-13.sp33">

               <speaker>PREDSEDNIK ANTON ANDERLIČ:</speaker>

               <p>Ker ste me vprašal, kako sem si zamislil voditi to sejo, ampak veste, problem je
               namreč v tem, ker to ni v enem košu, ampak je vse skupaj v enem kotlu in v tem kotlu
               zelo vre in vsak dan je temperatura drugačna, ne bom rekel, da je višja, in da se
               lahko vsi scvremo. Za to gre. In konec koncev korektno opravljeno delo, poročilo,
               ampak ker je to bilo pred tremi meseci, danes tako rekoč kot da tega pravzaprav ni in
               samo ena in to me je vodilo tudi k pisanju tega pisma včeraj. Samo ena zadeva je. Ali
               se mi v situaciji, ko je bila neka akcija, nek projekt, postavljen, v katerem mi tudi
               sodelujemo. Ali ocenjujemo tudi mi, da je ta pot še vedno prava, načini itn.? Ali
               imamo tudi kakšne ocene, kakšna svoja vedenja, kakšne svoje predloge, tako kot jih
               imajo tudi nekatere druge države? Saj na koncu je najenostavneje reči gremo ven,
               ampak jaz nisem v tej smeri razpravljal, ampak razpravljal sem o tem in tudi vse
               skozi poskušam razpravljati v kontekstu nekih ocen, ki jih tudi drugi dajejo in
               ugotavljajo kakšne razmere tam so. In ko ti prideš enkrat v situacijo, da z načini, s
               katerimi si prej načrtoval, da boš neko krizno situacijo razrešil, pa se ne rešuje,
               in da se že najavljajo čisto drugačne rešitve, bi bilo smiselno, da mi ne, poročilo
               po treh mesecih obravnavamo, ampak da imamo neko oceno ali pa, da smo tukaj. Samo to
               je bil namen, nobenih kakšnih drugih stvari. Drugače bi lahko rutinsko rekli, saj so
               pisno dali poročilo, pa bi rekli to ni, tega sploh ni treba na dnevnem redu. Ampak
               namen je pa, da smo v toku, in da skupaj razmišljamo in ocenjujemo kaj je tisto kar
               bi bilo mogoče bolje. Minister.<stage type="mag"/>
               </p>
            </sp>
            <sp xml:id="SDT4-OZO-Redna-009-2006-12-13.sp34">

               <speaker>KARL ERJAVEC:</speaker>

               <p>Hvala za besedo. Najprej bi odgovoril na določena vprašanja, ki so se postavila, in
               tudi glede te pobude, da bi imeli zaprto sejo, na kateri bi obravnavali varnostno
               situacijo v Iraku na podlagi informacij, ki jih ima naša država. Naj povem, da ta
               sklep podpiram in predlagam, da ga tudi sprejmete. To pa zato, ker ocenjujem in tudi
               Vlada ocenjuje, da je pot, ki smo jo ubrali, prava pot. Mi smo mnenja, da je
               ključnega pomena za dolgoročno stabilnost Iraka usposabljanje iraških varnostnih sil.
               In to ni samo ocena naše Vlade, to je tudi ocena Zveze Nato, to se pravi, širše
               mednarodne skupnosti. In to je tudi ocena, ki jo je dajal predsednik Maliki, ko smo
               imeli bilateralne pogovore. Tudi iraške oblasti ocenjujejo, da je ta misija
               bistvenega pomena. In zato podpiram to pobudo, da zapremo sejo in da se seznanite
               podrobneje z varnostnimi razmerami.</p>
               <p>Glede same misije naj povem, ta misija za usposabljanje iraških varnostnih sil, bilo
               je rečeno, da nekateri odhajajo iz Iraka, tiste države, ki sodelujejo v Koaliciji
               voljnih. Naj pa povem, da v Nato misiji usposabljanja iraških varnostnih sil na
               primer Italija povečuje število inštruktorjev. Tako da je v mesecu novembru imela
               Italija 38 pripadnikov, v decembru 46 pripadnikov. To pomeni, da tudi oni ocenjujejo,
               da je dejansko ta misija lahko ključ rešitve. Podobno Nizozemska, Portugalska, to so
               države, ki so prej sodelovale v Koaliciji voljnih. Naj povem, da ta misija povečuje
               število članov, pripadnikov, ki sodelujejo. V novembru je bilo 211 inštruktorjev
               oziroma osebja v tej misiji, v decembru je ta številka 229. To pomeni, je obraten
               trend kot pri Koaliciji voljnih.</p>
               <p>Naj pa odgovorim na tisto pomembno vprašanje, ki je bilo postavljeno, kaj, če bi se
               razmere v Iraku drastično poslabšale in bi tudi resno ogrožale življenja naših štirih
               inštruktorjev. Naj povem, da imamo pripravljene vse ukrepe, da bi lahko zagotovili
               varno preživetje naših pripadnikov. In tudi o tem lahko morda spregovorimo na tisti
               seji kakšno besedo, zato da boste lahko tudi bolj mirno glasovali za ali proti, ko
               obravnavate zadeve kot odbor.</p>
               <p>Spoštovani predsednik, jaz bi se na tej točki moral opravičiti, ker imam sejo Vlade
               in imam nekaj točk, tako da moje mnenje je, da to pobudo, ta predlog naj odbor
               sprejme in bi potem v mesecu januarju imeli sejo, kjer bi podrobneje lahko razložili
               varnostno situacijo, ki se pa iz dneva v dan spreminja. Hvala.</p>
            </sp>
            <sp xml:id="SDT4-OZO-Redna-009-2006-12-13.sp35">

               <speaker>PREDSEDNIK ANTON ANDERLIČ:</speaker>

               <p>Prav. Hvala lepa. Tudi mi bomo kar končali. Ta predlog sklepa, mislim, da ni bilo
               nasprotovanj. Želi kdo o njem razpravljati?</p>
               <p>Druga zadeva, o kateri sem tudi prej govoril, je, da tudi odbor pozove Vlado, da
               obvešča o opažanjih, o dogajanjih, ki jih sicer naša misija posreduje Sloveniji, da
               tudi odbor o tem obvešča.</p>
               <p>Tretja zadeva je, kar je samo po sebi umevno, da smo se seznanili s poročilom za
               obdobje do 28.9.2006 o sodelovanju naših pripadnikov v tej misiji. Torej, okrog tega
               tudi ne vidim ugovora. <stage type="mag"/><stage xml:id="SDT4-OZO-Redna-009-2006-12-13.stage31">(Nadaljevanje)</stage> In pa
               zadnji predlog je gospoda Aurelia, da Odbor za obrambo ugotavlja, da so vlade mnogih
               držav zaradi stopnjevanja nasilja v Iraku že sprejele odločitev o popolnem ali delnem
               umiku svojih vojakov iz Iraka. Odbor za obrambo poziva Vlado, da znova premisli o
               svojem sklepu o nadaljevanju svojega sodelovanja oziroma našega sodelovanja v Iraku.</p>
               <p>Kdo želi o tem predlogu razpravljati? Bajc.</p>
            </sp>
            <sp xml:id="SDT4-OZO-Redna-009-2006-12-13.sp36">

               <speaker>JOSIP BAJC:</speaker>

               <p>Hvala, predsednik. Podpiram prve tri predloge, četrtega ne podpiram, ker so podatki,
               ki jih je predstavil na hitro minister, ravno obratni, kot kolega Aurelio Juri
               ugotavlja. Sicer se umikajo vojaki sil voljnih, povečujejo se pa vojaki, ki tvorijo
               to misijo usposabljanja iraških enot prav iz teh držav, ki so umaknile svoje enote
               oziroma svoje vojake. Zato bom nasprotoval temu.</p>
            </sp>
            <sp xml:id="SDT4-OZO-Redna-009-2006-12-13.sp37">

               <speaker>PREDSEDNIK ANTON ANDERLIČ:</speaker>

               <p>Aurelio Juri.</p>
            </sp>
            <sp xml:id="SDT4-OZO-Redna-009-2006-12-13.sp38">

               <speaker>AURELIO JURI:</speaker>

               <p>No, jaz bom glasoval za predlog, ki sem ga dal. Nenazadnje tudi želja vseh nas, da
               spregovorimo o varnostnih razmerah na zaprti seji, ne govori v prid temu, da je
               situacija ohrabrujoča, ampak obratno. Mislim, spregovoriti na zaprti seji o stvareh,
               o katerih že govorimo na odprti seji, kot dramatičnih, pomeni, da bomo izvedeli še
               nekaj, kar lahko potrjuje mojo skrb, da bi kazalo tak sklep podpreti. Hvala.</p>
            </sp>
            <sp xml:id="SDT4-OZO-Redna-009-2006-12-13.sp39">

               <speaker>PREDSEDNIK ANTON ANDERLIČ:</speaker>

               <p>Dobro. Če ni razprave, dajem ta predlog sklepa na glasovanje.</p>
               <p>Kdo je za? <stage xml:id="SDT4-OZO-Redna-009-2006-12-13.stage32">(2 člana.)</stage> Kdo je proti? <stage xml:id="SDT4-OZO-Redna-009-2006-12-13.stage33">(5 članov.)</stage></p>
               <p>Na tej točki bomo sejo zaključili. Ja, ali prekinemo pa prenesemo, pa nadaljujemo na
               tej točki, ali pa prenesemo te točke na prihodnjo sejo. Ampak da te točke prenesemo
               na naslednjo sejo, ker se zna zgoditi, da bomo še kakšno dodali zaradi potreb, ki pač
               so. Moram povedati, da smo dobili odgovor od tožilstva v zvezi z našim
               povpraševanjem, kaj se dogajalo v zvezi s kontakti generalštab oziroma Slovenska
               vojska in tožilstvo v Ljubljani. Da bo znotraj tega seveda tudi mogoče in potrebno
               počakati sicer, čeprav je bil rok, se mi zdi, do začetka decembra, da boste prišli s
               sporočilom. Ne vem, kaj lahko poveste v zvezi... Prosim? No, jaz mislim, da začetek
               decembra je bilo tako rečeno. Tako da pričakujemo seveda, da bodo to vsa vprašanja
               skupaj na isti točki, torej in ta odgovor tožilstva kakor tudi to poročilo, in da
               bomo tam to točko v januarju tudi imeli na seji. Hvala lepa za danes.</p>
               <stage xml:id="SDT4-OZO-Redna-009-2006-12-13.stage34">(Seja je bila končana 13. decembra 2006 ob 10.06.)</stage>
            </sp>
         </div>
      </body>
   </text>
</TEI>
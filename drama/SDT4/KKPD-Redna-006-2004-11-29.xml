<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-KKPD-Redna-006-2004-11-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>KPDZ - Kolegij predsednika DZ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C467A0FAF625868AC1256F58003A056C</idno>
               <idno type="custom" subtype="day">3DD56F56A2F27691C1256F62002B9FB0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=3DD56F56A2F27691C1256F62002B9FB0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KKPD-Redna-006-2004-11-29.KKPD" n="006">
               <name>Redna</name>
               <date when="2004-11-29"/>
            </setting>
         </settingDesc>
         <particDesc>
            <listOrg>
               <org xml:id="SDT4-KKPD-Redna-006-2004-11-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KKPD-Redna-006-2004-11-29.KKPD">
                        <orgName key="KKPD">KPDZ - Kolegij predsednika DZ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE KOLEGIJ PREDSEDNIKA DRŽAVNEGA ZBORA</stage>
            <stage type="session">6. seja</stage>
            <stage type="date">(29. november 2004)</stage>
            <stage type="chairman">Sejo je vodil France Cukjati, predsednik državnega zbora.</stage>
            <stage type="time">Seja se je pričela ob 12.07 uri. </stage>


            <sp xml:id="SDT4-KKPD-Redna-006-2004-11-29.sp1">

               <speaker>PREDSEDNIK FRANCE CUKJATI:</speaker>

               <p>Lepo pozdravljeni na 6. seji kolegija predsednika državnega zbora.</p>
               <p>Predlog dnevnega reda ste prejeli. Glede časa se opravičujem, da smo pač padli v čas
               obravnav kandidatov za ministre in moramo danes vprašanje nujnosti postopkov
               razrešiti. Ker če bo potrjen način sprejemanja teh zakonov, ki so predloženi po
               nujnem postopku, potem bo treba dodeliti odborom in odbori tudi radi kakšen dan prej
               vedo, kdaj bodo obravnavali določene teme. In tudi zakonodajno-pravna služba in vsi
               se morajo pravzaprav pripraviti na obravnavo na odborih.</p>
               <p>Torej, dnevni red je pred vami, in sicer, prva točka je predlog za obravnavo zakonov
               po nujnem postopku. Predlagani so štirje zakoni. <stage>/Oglašanje iz ozadja./</stage> O dnevnem
               redu lahko odprem razpravo, drugače pa dnevni red pač pripravi predsednik državnega
               zbora. Prosim.</p>
            </sp>
            <sp xml:id="SDT4-KKPD-Redna-006-2004-11-29.sp2">

               <speaker>MAG. MILAN M. CVIKL:</speaker>

               <p>Gospod predsedujoči, hvala lepa za besedo. Vseeno bi predlagal, da mogoče glede na
               to, da je pomembno, kaj je uvrščeno in kaj ni uvrščeno, nam vendarle pojasnite
               najprej dvoje. Prvič, razloge za to, da ste sejo sklicali. Ta kolegij je v nasprotju
               s petim odstavkom 21. člena poslovnika. Na to smo sicer dobili vaše pismo danes
               zjutraj, kjer ste nam rekli, da ste nas v četrtek o tem telefonsko obvestili. Moram
               povedati, da nas niste telefonsko obvestili, ampak ste nas vprašali, ali imamo v
               ponedeljek čas. Mi smo seveda temu ugovarjali in tudi povedali, da sklicevati tako
               pomemben kolegij s tako pomembnimi točkami dnevnega reda v času, ko potekajo
               zasedanja delovnih teles v dveh rokih, ko obravnavamo več kot 16 ministrov po
               delovnih telesih, je seveda neprimerno. To je prvo, kar bi želel reči.</p>
               <p>Drugo. Želeli bi dobiti odgovor na vprašanje, glede na to, da ne vidimo v vašem
               sklicu, pa tudi sami niste uvodoma želeli širiti oziroma niste predlagali širitve 6.
               seje kolegija, kdaj boste odgovorili na naš dopis z dne 26., v katerem smo vas
               pozvali, da skličete kolegij v skladu s poslovnikom, to morate narediti v sedmih dneh
               in ta sedmi dan je...</p>
            </sp>
            <sp xml:id="SDT4-KKPD-Redna-006-2004-11-29.sp3">

               <speaker>PREDSEDNIK FRANCE CUKJATI:</speaker>

               <p>Gospod Cvikl, ali imate predlog za umik kakšne točke ali za dopolnitev kakšne točke?
               Prosim.</p>
            </sp>
            <sp xml:id="SDT4-KKPD-Redna-006-2004-11-29.sp4">

               <speaker>MAG. MILAN M. CVIKL:</speaker>

               <p>Predlagali bi, da obravnavamo potem tudi dogovor o pripravi in poteku sej državnega
               zbora s programom dela državnega zbora...</p>
            </sp>
            <sp xml:id="SDT4-KKPD-Redna-006-2004-11-29.sp5">

               <speaker>PREDSEDNIK FRANCE CUKJATI:</speaker>

               <p>Gospod Cvikl, to lahko pod razno odprete.</p>
            </sp>
            <sp xml:id="SDT4-KKPD-Redna-006-2004-11-29.sp6">

               <speaker>MAG. MILAN M. CVIKL:</speaker>

               <p>Gospod, vprašali ste. Mi smo vam dali zahtevek v skladu s poslovnikom, da skličete
               kolegij. Danes ste sklicali kolegij, na katerem niste uvrstili točke dnevnega reda in
               želimo odgovor, ali bo to sklicano v skladu s poslovnikom.</p>
            </sp>
            <sp xml:id="SDT4-KKPD-Redna-006-2004-11-29.sp7">

               <speaker>PREDSEDNIK FRANCE CUKJATI:</speaker>

               <p>Dobro. Še kaj?</p>
            </sp>
            <sp xml:id="SDT4-KKPD-Redna-006-2004-11-29.sp8">

               <speaker>MAG. MILAN M. CVIKL:</speaker>

               <p>Točke pa smo vam navedli v dopisu z dne 26. novembra, tako da jih ni treba
               ponavljati.</p>
            </sp>
            <sp xml:id="SDT4-KKPD-Redna-006-2004-11-29.sp9">

               <speaker>PREDSEDNIK FRANCE CUKJATI:</speaker>

               <p>Dobro. Hvala lepa. Ima še kdo kakšno mnenje glede dnevnega reda?</p>
               <p>Prehajamo na <title>1. TOČKO DNEVNEGA REDA - PREDLOG ZA OBRAVNAVO ZAKONOV PO NUJNEM
                  POSTOPKU.</title>
               </p>
               <p>Vlada Republike Slovenije je predlagala, da po nujnem postopku državni zbor obravnava
               in sprejema štiri zakone <stage>(imate jih na preglednici pod številko 1)</stage>. Obravnavamo torej
               vse štiri predloge, glasovali pa bomo o vsakem posebej. Sprašujem predstavnika vlade,
               ali ima kakšno obrazložitev k nujnosti postopka. <stage type="mag"/><stage>(Nadaljevanje)</stage> Prosim.</p>
            </sp>
            <sp xml:id="SDT4-KKPD-Redna-006-2004-11-29.sp10">

               <speaker>GOSPOD_____:</speaker>

               <p>Predlog spremembe zakona o gospodarskih družbah <stage>(ZGDH)</stage> prenaša v slovenski pravni red
               določbe direktive o evropski delniški družbi. Skratka, direktiva, ki jo spremlja tudi
               del ureditve skozi regulativo, je že začela veljati. Rok je potekel, zato smatramo,
               da je nujno, da se to čim prej uvrsti na dnevni red državnega zbora. Poleg tega
               predlog sprememb vsebuje tudi del ureditve delovanja gospodarskih družb na področju
               revizije, ki smo jo pripravili zaradi dejstva, da s 1.1.2005 začnejo veljati
               mednarodni računovodski standardi. Nesprejem teh določil bi za gospodarske subjekte
               pomenil dvojnost. Tu se nam mudi zaradi datuma 1.1.2005, ker v računovodskih
               predpisih morajo biti ti usklajeni oziroma veljati pred začetkom novega leta oziroma
               poslovnega leta, sicer moramo počakati celo naslednje leto do uveljavitve teh sprememb.</p>
            </sp>
            <sp xml:id="SDT4-KKPD-Redna-006-2004-11-29.sp11">

               <speaker>PREDSEDNIK FRANCE CUKJATI:</speaker>

               <p>Hvala. Gospa Kolarjeva.</p>
            </sp>
            <sp xml:id="SDT4-KKPD-Redna-006-2004-11-29.sp12">

               <speaker>MILOJKA KOLAR:</speaker>

               <p>Hvala za besedo, gospod predsednik. Zelo na kratko. Trije vsebinski razlogi so, zakaj
               vlada predlaga te tri spremembe zakonov, se pravi, spremembe in dopolnitve zakona o
               davčni službi, o davčnem postopku in o davku od dohodka pravnih oseb.</p>
               <p>Prvi sklop so evropske direktive, za katere smo zavezani, da jih vnesemo in
               uveljavimo v slovenski pravni red s 1. januarjem 2005. Tu gre predvsem za izvzetje
               obdavčitve za dividende in obresti, tako imenovana "Parents..." <stage>/nerazumljivo/</stage>
               direktiva, mati-hči, kjer se potrebna udeležba lastništva s 1. januarjem 2005 znižuje
               s 25 na 20%. Enako velja tudi za "misholding".</p>
               <p>Nadalje je drugi sklop teh vsebinskih sprememb, ki se nanašajo na odločbe ustavnega
               sodišča. In sicer gre za primere obračunavanja zamudnih obresti od dneva
               pravnomočnosti odločbe dalje, zato korigiramo in uvajamo boljše rešitve v zakonu o
               davčnem postopku, kjer na drugačen način urejamo te zadeve, predvsem tudi z vidika
               tako imenovane samoobdavčitve, kar pomeni, da v bistvu odločbe in pravnomočnost in
               izvršljivost odločbe sploh ni, ker gre za sisteme samoobdavčevanja. In tega je
               čedalje več tako v svetu kot tudi pri nas.</p>
               <p>Nadalje v davčnem postopku korigiramo tudi dva člena, ki sta v samem sprejemanju z
               amandmaji poslancev, ki so bili sprejeti, prevedli ta davčni postopek, da je v
               nasprotju z veljavno ostalo pozitivno zakonodajo. To velja predvsem za člen, ki
               govori o načinu poplačila sredstev takrat, kadar na transakcijskem računu ni dovolj
               sredstev. In ta vrstni način poplačila je bil pač z amandmaji v postopku urejen tako,
               da ni v skladu z ostalo veljavno zakonodajo.</p>
               <p>Enako tudi je bil z amandmajem v postopku določen drugačen način obračunavanja
               zamudnih obresti, tako imenovani komformni način, po katerem se obračunavajo obresti
               na obresti. Zdaj s tem predlogom sprememb zakona korigiramo nazaj, tako kot je bilo v
               prvotnem predlogu o davčnem postopku, da se na linearni način obračunavajo te obresti
               in seveda brez obresti na obresti.</p>
               <p>In potem je še ena ustavna odločba, ki pa se nanaša na obdavčitev zavarovalnic. Če
               bi ne uveljavili določbe zakona o davku od dohodka pravnih oseb za zavarovalnice tudi
               že za leto 2004, glede na ustavno odločbo, bi prišli do situacije, da bi bile v
               Sloveniji vse zavarovalnice obdavčene, ker bi 50% vseh zavarovalno tehničnih
               rezervacij, ki so jih dolžne obvezno oblikovati po zakonu o zavarovalništvu in
               evropski direktivi, obdavčene oziroma bi šle v osnovo. In s tem bi prišlo do
               situacije, da bi bile slovenske zavarovalnice zaradi davčnega vidika v neenakopravnem
               položaju vizavi tujih zavarovalnic, ki prav tako ponujajo produkte in nastopajo na
               slovenskem trgu.</p>
               <p>In še zadnja zadeva, spremembe zakona o davčni službi. Gre za prehodno določbo, ki
               prav tako je bila predlagana, pa ni bila sprejeta v postopku. In sicer gre za
               prehodno obdobje štirih let tistih davčnih inšpektorjev, ki imajo višjo izobrazbo, so
               stari 40 let in imajo že 10 let pooblastila in delajo kot davčni inšpektorji, pa zdaj
               po novi zakonodaji bi ta pooblastila s 1. januarjem izgubili. Gre za 73 inšpektorjev.
               To bi seveda pomenilo bistveno zmanjšan obseg naknadnega davčnega nadzora. S tem
               predlogom sprememb pa se daje možnost, da to delo opravljajo naprej, ohranijo
               pooblastila, vendar morajo v roku štirih let dokončati izobrazbo, se pravi, pridobiti
               visokošolsko izobrazbo, kar je <stage type="mag"/><stage>(Nadaljevanje)</stage>
               standardna oziroma sistemska rešitev zakona o davčni službi. Hvala lepa.</p>
            </sp>
            <sp xml:id="SDT4-KKPD-Redna-006-2004-11-29.sp13">

               <speaker>PREDSEDNIK FRANCE CUKJATI:</speaker>

               <p>Hvala tudi vam. Odpiram razpravo. Prosim, gospod Brenčič.</p>
            </sp>
            <sp xml:id="SDT4-KKPD-Redna-006-2004-11-29.sp14">

               <speaker>STANISLAV BRENČIČ:</speaker>

               <p>Hvala lepa, gospod predsednik. Mene vseeno zanima in želim, da predstavnik vlade
               pojasni sledeče. Od kdaj so znana vedenja, kaj prinaša evropska direktiva, in od kdaj
               je vedenje na vladi o zahtevah, ki izhajajo iz odločbe ustavnega sodišča. Ali je to
               štirinajst dni nazaj, ali je to en mesec nazaj? Mislim, da je vlada zavestno opravila
               te svoje dolžnosti tako, kot ji je bilo dano pred toliko časa, ko se je državni zbor
               ustoličil. In kolegij potrebuje to informacijo, prosim.</p>
            </sp>
            <sp xml:id="SDT4-KKPD-Redna-006-2004-11-29.sp15">

               <speaker>PREDSEDNIK FRANCE CUKJATI:</speaker>

               <p>Hvala. Želite? Prosim, gospa Kolarjeva.</p>
            </sp>
            <sp xml:id="SDT4-KKPD-Redna-006-2004-11-29.sp16">

               <speaker>MILOJKA KOLAR:</speaker>

               <p>Hvala. Zdaj točnih datumov vseh ne vem, ampak povedala bom tole. Za ustavno odločbo
               glede zamudnih obresti je bila definitivno sprejeta malo časa nazaj. Veste, da je
               bila takrat že vsa zakonodaja sprejeta, da je bilo zdaj jeseni, mislim, da oktobra,
               zakonodaja pa veste, da je bila objavljena v glavnem ena že aprila, ena maja, ker je
               določen del začel veljati s 1. majem.</p>
               <p>Glede direktiv pa takole. Tudi ta direktiva, ki se nanaša na sukcesivno zmanjševanje
               potrebnega lastništva, naj omenim, da bo 1. januarjem 2009 to lastništvo znižano s
               sedanjih 25 na 10%, s tem da bo mogoče uveljavljati določena izvzetja iz obdavčitve,
               da se te direktive spreminjajo in dopolnjujejo. Ta je bila objavljena, o tem
               sukcesivnem prehodnem obdobju, konec aprila, vi pa veste, da je takrat zakon bil že
               sprejet. In dejstvo je, da se te direktive nenehno dopolnjujejo, spreminjajo, žal je
               tako, posebej na davčnem področju, da bo verjetno treba zelo pogosto spreminjati te
               določbe, ker je tudi nemogoče, dokler so v obliki predlogov in osnutkov,
               predvidevati, kakšen bodo končne variante.</p>
            </sp>
            <sp xml:id="SDT4-KKPD-Redna-006-2004-11-29.sp17">

               <speaker>PREDSEDNIK FRANCE CUKJATI:</speaker>

               <p>Hvala lepa predstavnici vlade. Nadaljujemo z razpravo. Če ne, prehajamo na
               glasovanje, in sicer, najprej bomo glasovali o predlogu za obravnavo zakona po nujnem
               postopku, in sicer zakona o spremembah in dopolnitvah zakona o gospodarskih
               družbah.</p>
               <p>Kdo je za? <stage>(LDS, gospa Pozsončeva.)</stage> Kdo je proti? <stage>(SDS, NSi, SLS.)</stage></p>
               <p>Predlog ni sprejet. <stage>/Oglašanje iz ozadja./</stage> Sprašujem predstavnika DeSUS, ste bili vi
               za? <stage>(Da.)</stage> Torej popravljam: za so bili narodnosti, LDS in DeSUS. Predlog ni
               sprejet.</p>
               <p>Prehajamo na glasovanje o predlogu za obravnavo zakona... Želite obrazložiti svoj
               glas?</p>
            </sp>
            <sp xml:id="SDT4-KKPD-Redna-006-2004-11-29.sp18">

               <speaker>MAG. MILAN M. CVIKL:</speaker>

               <p>Ne, želim samo pojasniti. Mi bomo seveda izkoristili poslovniško določbo in bomo
               predlagali državnemu zboru v celoti, da odloča o tej odločitvi kolegija. Zato ker
               menimo, da gre za pomembno vprašanje, vsaj pri navedenih zakonih, mislim, da je bilo
               dovolj pojasnjeno. Bilo je tudi povedano, zakaj se je vlada odločila, da to da po
               nujnem postopku, ker je trenutno edini kvalificiran predlagatelj. In seveda mi bomo
               kot poslanska skupina predlagali, da državni zbor v celoti o tem odloča, ker menim,
               da - ne vem, sicer morajo predlagatelji oziroma vodje poslanskih skupin, ki so
               glasovali proti, pojasniti razloge, zakaj so proti temu. Ampak menimo, da gre za
               pomembne zakone, vsaj v vrsti določb, o katerih bi bilo treba dobiti odločitev
               državnega zbora do konca leta. Menim, da toliko moram opozoriti kot predstavnik
               poslanskega kluba, da bomo državnemu zboru v celoti to odločitev predlagali ponovno v
               presojo, ker mislim, da vodje <stage type="mag"/><stage>(Nadaljevanje)</stage>
               poslanskih skupin sedaj, ko o tem odločajo, nimajo vseh informacij ali pa niso dovolj
               podrobno pregledali dokumentacije, še posebej zato, kar sem uvodoma rekel, ker je
               dokumentacija prišla v petek in bi lahko o tem tudi nekaj več časa se odločali v
               poslanskih skupinah. Hvala lepa.</p>
            </sp>
            <sp xml:id="SDT4-KKPD-Redna-006-2004-11-29.sp19">

               <speaker>PREDSEDNIK FRANCE CUKJATI:</speaker>

               <p>Hvala. Prehajamo na glasovanje o predlogu za obravnavo zakona o spremembah in
               dopolnitvah zakona o davku od dohodka pravnih oseb po nujnem postopku.</p>
               <p>Kdo je za? <stage>(LDS, SDS, NSi, ZLSD in DeSUS.)</stage> Je kdo proti? <stage>(Nihče.)</stage></p>
               <p>Predlog je sprejet.</p>
               <p>Prehajamo na glasovanje o predlogu za obravnavo zakona o spremembah in dopolnitvah
               zakona o davčnem postopku po nujnem postopku.</p>
               <p>Kdo je za? <stage>(LDS, narodnosti, SDS, NSi, ZLSD in DeSUS.)</stage></p>
               <p>Predlog je sprejet.</p>
               <p>Prehajamo na glasovanje o predlogu za obravnavo zakona o spremembah in dopolnitvah
               zakona o davčni službi po nujnem postopku.</p>
               <p>Kdo je za? <stage>(Narodnosti, SDS, NSi, ZLSD, DeSUS, LDS.)</stage> Je kdo proti? <stage>(Nihče.)</stage></p>
               <p>Predlog je sprejet.</p>
               <p>Prehajamo na <title>2. TOČKO DNEVNEGA REDA - PREDLOG ZA OBRAVNAVO ZAKONA PO SKRAJŠANEM
                  POSTOPKU.</title>
               </p>
               <p>Prejeli smo zakon o spremembah zakona o pokojninskem in invalidskem zavarovanju,
               prvopodpisani poslanec mag. Franc Žnidaršič. Ima predlagatelj kakšno obrazložitev
               glede postopka? Prosim.</p>
            </sp>
            <sp xml:id="SDT4-KKPD-Redna-006-2004-11-29.sp20">

               <speaker>MAG. FRANC ŽNIDARŠIČ:</speaker>

               <p>Glede postopka nimam nobene drugačne zahteve, kot je bil že sprejet sklep o tem, da
               naj bi šel po skrajšanem postopku. Imam pa predlog, da se danes o tem ne razpravlja,
               ker ne nameravamo tega spraviti na neko zgodnjo sejo, pač pa bomo predlog zakona v
               nekaterih točkah popravili oziroma dodelali in zamenjali vsebino. In računam, da bo
               možna obravnava v prvih mesecih prihodnjega leta, tako da danes ne bi o tem kaj več
               bilo treba...</p>
            </sp>
            <sp xml:id="SDT4-KKPD-Redna-006-2004-11-29.sp21">

               <speaker>PREDSEDNIK FRANCE CUKJATI:</speaker>

               <p>Naj obrazložim, da se kolegij opredeli glede postopka, s tem pa se ne opredeli, kdaj
               naj bi šel na sejo...</p>
            </sp>
            <sp xml:id="SDT4-KKPD-Redna-006-2004-11-29.sp22">

               <speaker>MAG. FRANC ŽNIDARŠIČ:</speaker>

               <p>Glede postopka pa nimam dodatnih predlogov.</p>
            </sp>
            <sp xml:id="SDT4-KKPD-Redna-006-2004-11-29.sp23">

               <speaker>PREDSEDNIK FRANCE CUKJATI:</speaker>

               <p>Prosim, gospod Bevk.</p>
            </sp>
            <sp xml:id="SDT4-KKPD-Redna-006-2004-11-29.sp24">

               <speaker>SAMO BEVK:</speaker>

               <p>Hvala lepa, gospod predsednik. Menimo, da ni nujno, da je ta zakon uvrščen na sejo v
               četrtek. Mislim, da je dovolj časa, da to po nekem normalnem postopku sprejmemo.
               Kolikor vem, da tudi v koalicijski pogodbi piše, da naj bi to zadevo uveljavljali
               šele s 1. oktobrom 2005. Tako da poslanska skupina Združene liste socialnih
               demokratov ne nasprotuje temu zakonu in tem spremembam, vsekakor pa po nekem
               normalnem postopku in kasneje. Hvala lepa.</p>
            </sp>
            <sp xml:id="SDT4-KKPD-Redna-006-2004-11-29.sp25">

               <speaker>PREDSEDNIK FRANCE CUKJATI:</speaker>

               <p>Prosim, gospod Cvikl.</p>
            </sp>
            <sp xml:id="SDT4-KKPD-Redna-006-2004-11-29.sp26">

               <speaker>MAG. MILAN M. CVIKL:</speaker>

               <p>Radi bi pojasnili, da ocenjujemo, da ni razlogov, da bi ta zakon sprejemali po
               skrajšanjem postopku, ker v nasprotju s tem, kar je predlagatelj navedel na prvi
               strani, da gre za manj zahtevno spremembo, menimo, da gre za zelo pomembno spremembo
               zakona; ne gre za manj pomembno spremembo ali pa manj zahtevno, gre za zelo zahtevno
               spremembo zakona. Gre tudi za spremembo zakona, ki bo imela velike učinke. Zato se
               seveda strinjam s tem oziroma bi predlagal, da to obravnavamo po rednem postopku, da
               danes ne sprejemamo sklepa oziroma sprejmemo negativni sklep, da bi to obravnavali po
               skrajšanem postopku. Mislim, da je veliko razlogov, tudi nekatere je že navedel
               gospod predlagatelj sam. Mislim, da je prav, da danes odločimo proti skrajšanemu
               postopku in da se potem, ko se bo zakon uvrstil, potem ustrezno odloča pač po
               proceduri, ki je predvidena v poslovniku državnega zbora.</p>
            </sp>
            <sp xml:id="SDT4-KKPD-Redna-006-2004-11-29.sp27">

               <speaker>PREDSEDNIK FRANCE CUKJATI:</speaker>

               <p>Hvala lepa, gospod Cvikl. Javil se je gospod Pavliha. Prosim, gospod podpredsednik.
           </p>
            </sp>
            <sp xml:id="SDT4-KKPD-Redna-006-2004-11-29.sp28">

               <speaker>DR. MARKO PAVLIHA:</speaker>

               <p>Hvala lepa. Čeprav vem, da nimam pravice, da bi do oblikovanja, ampak imam verjetno
               pravico do komentarja, <stage type="mag"/><stage>(Nadaljevanje)</stage> pa bi
               rad samo s pravnega vidika pokomentiral predlog, da neko področje oziroma nek predpis
               spreminjamo na ta način. Moje pravniško mišljenje je, da je kakršnakoli sprememba
               zakona o pokojninskem in invalidskem zavarovanju tako pomembna, da je ne moremo
               interpretirati po 142. členu kot manj zahtevno. Kakršnakoli sprememba tega področja
               se mi zdi izjemno vitalna in izjemno zahtevna. In glede na to, da imamo še nekaj časa
               in upam, da bomo v prihodnosti tudi pri vsakem predpisu predpise racionalno in dobro
               spreminjali oziroma sprejemali, predlagam, da se dejansko ta zakon sprejme po
               normalnem, trifaznem postopku, ne pa po skrajšanem. Hvala.</p>
            </sp>
            <sp xml:id="SDT4-KKPD-Redna-006-2004-11-29.sp29">

               <speaker>PREDSEDNIK FRANCE CUKJATI:</speaker>

               <p>Hvala gospodu Pavlihi. Prosim, gospod Žnidaršič, imate besedo.</p>
            </sp>
            <sp xml:id="SDT4-KKPD-Redna-006-2004-11-29.sp30">

               <speaker>MAG. FRANC ŽNIDARŠIČ:</speaker>

               <p>Lepa hvala. No, mislim, da so dejansko nastopili tudi novi razlogi za to, da lahko
               obravnavamo ta zakon po normalnem postopku, prav zaradi tega, ker je v koalicijski
               pogodbi napisano, da bo spremenjeno še nekaj drugega v okviru spremembe tega zakona,
               ne samo to, kar je napovedano v predloženem tekstu. Tako da mi sprejemamo tudi ta
               predlog, da se zakon obravnava po normalnem postopku, ko bo prišel v novem predlogu.
               Hvala lepa.</p>
            </sp>
            <sp xml:id="SDT4-KKPD-Redna-006-2004-11-29.sp31">

               <speaker>PREDSEDNIK FRANCE CUKJATI:</speaker>

               <p>Sprašujem, gospod Žnidaršič, v kolikor mislite nadomestiti to besedilo z novim, potem
               bi predlagal, da o tem sedaj sploh ne razpravljamo, bi predlagal, da umaknemo to
               točko z dnevnega reda in počakamo na novo besedilo in tudi novo odločanje.</p>
               <p>Potem umikam to točko z dnevnega reda.</p>
               <p>Prehajamo na <title>3. TOČKO DNEVNEGA REDA - DOGOVOR O SKLICU IZREDNE SEJE DRŽAVNEGA
                  ZBORA ZA OBRAVNAVO ZAKONOV PO NUJNEM POSTOPKU TER LISTE KANDIDATOV ZA IMENOVANJE
                  MINISTROV V VLADI REPUBLIKE SLOVENIJE.</title>
               </p>
               <p>Glede na to, da smo ravnokar potrdili tri zakone oziroma pri treh zakonih potrdili
               nujni postopek, predlagam, da se v ta namen skliče izredna seja državnega zbora, in
               sicer v četrtek ob 10.00 uri. In sicer, v sredo bi imeli odbori možnost, da
               obravnavajo gradivo - torej, predlog je v četrtek ob 10.00; lahko se dogovorimo tudi
               ob 12.00, o tem se boste sami izjasnili. Ampak vsekakor v četrtek bi obravnavali
               zakone, ki so navedeni po nujnem postopku.</p>
               <p>In predlagal bi tudi, da sprejmemo, da na dnevni red četrtkove seje uvrstimo tudi
               zakon o ratifikaciji sporazuma, ki čaka, in sicer gre za privilegije in imunitete
               mednarodnega sodišča za pomorsko mednarodno pravo <stage>(smo v dolgu in v zaostanku)</stage>. In pa
               razrešili bi tudi nujne mandatno-volilne zadeve, in sicer nekatere predloge sodnega
               sveta za izvolitev v sodniško funkcijo (tudi že zelo dolgo čakajo in bi lahko prišlo
               do škode zaradi predolgega čakanja) in pa potem še predlog sklepa o izvolitvi
               nadomestnega poslanca ter sklep o izvolitvi članov komisije državnega zbora Republike
               Slovenije za nadzor obveščevalnih in varnostnih služb. Namreč, v skladu z zakonom
               mora državni zbor potrditi ta imena in ni dovolj, da smo na kolegiju določili število
               sedežev poslanske skupine v tej komisiji, ampak mora člane potrditi državni zbor.
               Člani so že predlagani s strani poslanskih skupin, ki imajo v tej komisiji <stage type="mag"/><stage>(Nadaljevanje)</stage> sedeže, in bi državni zbor to tudi
               potrdil in s tem konstituiral komisijo. Torej, s tem predlogom bi lahko v četrtek
               obravnavali celotno to gradivo. Predlog dajem v razpravo. Prosim, gospod generalni.
           </p>
            </sp>
            <sp xml:id="SDT4-KKPD-Redna-006-2004-11-29.sp32">

               <speaker>MAG. LOVRO LONČAR:</speaker>

               <p>Se opravičujem, gospod predsednik. Tako kot je z izvolitvijo članov komisije
               državnega zbora za nadzor obveščevalnih in varnostnih služb je enako tudi s komisijo
               po zakonu o preprečevanju korupcije; moramo prav tako še na državnem zboru formalno
               potrditi imena, ki so bila že posredovana in tudi določena. Hvala lepa.</p>
            </sp>
            <sp xml:id="SDT4-KKPD-Redna-006-2004-11-29.sp33">

               <speaker>PREDSEDNIK FRANCE CUKJATI:</speaker>

               <p>Če ni razprave, dajem v razpravo uro, ob 12.00. Prosim.</p>
            </sp>
            <sp xml:id="SDT4-KKPD-Redna-006-2004-11-29.sp34">

               <speaker>SAMO BEVK:</speaker>

               <p>Hvala lepa. Zdaj, če bo obveljalo to drugo, se pravi ob 12.00 uri, je v redu. Če pa
               bi se odločili, da bi bilo vseeno ob 10.00, pa je, mislim, potem treba odbore v sredo
               sklicati - ne vem, kdaj jih mislite sklicati, kajti tudi čas za seje poslanskih
               skupin mora biti. Čas za seje poslanskih skupin bi bil lahko v sredo pred odbori, se
               pravi, da naj bi bili odbori sklicani po 10.00 uri ali pa od 10.00 naprej. Če pa bo
               seja v četrtek ob 12.00 uri, pa je morda dovolj to dopoldne za seje poslanskih
               skupin. Vsekakor pa bi v Združeni listi socialnih demokratov radi videli, da bi sredo
               zjutraj oziroma dopoldan imeli rezervirano za sejo poslanske skupine. Hvala lepa.</p>
            </sp>
            <sp xml:id="SDT4-KKPD-Redna-006-2004-11-29.sp35">

               <speaker>PREDSEDNIK FRANCE CUKJATI:</speaker>

               <p>To se pravi, predlog je: sreda dopoldne rezervirana za sejo poslanske skupine in pa
               četrtek ob 12.00 uri, ste predlagali. Naprej, še kakšen predlog? Prosim, izvolite.
           </p>
            </sp>
            <sp xml:id="SDT4-KKPD-Redna-006-2004-11-29.sp36">

               <speaker>GOSPA_____:</speaker>

               <p>Hvala lepa za besedo. Moram povedati, da v Slovenski nacionalni stranki v osnovi
               nasprotujemo sprejemanju zakonov, tovrstnih zakonov po nujnem postopku. Bojimo se
               namreč, da se bo ponovila praksa, kakršna je bila v preteklem mandatu, ko se je na
               vrat na nos hitelo s sprejemanjem pomembnih zakonov po nujnem postopku. Zato se tudi
               bojim, da je časa zelo, zelo malo. Če se boste pa odločili, da naj bi bila seja v
               četrtek, potem tudi mi predlagamo kasnejšo uro.</p>
            </sp>
            <sp xml:id="SDT4-KKPD-Redna-006-2004-11-29.sp37">

               <speaker>PREDSEDNIK FRANCE CUKJATI:</speaker>

               <p>Ob 12.00? <stage>(Da.)</stage> Še kdo? Prosim, gospod Cvikl.</p>
            </sp>
            <sp xml:id="SDT4-KKPD-Redna-006-2004-11-29.sp38">

               <speaker>MAG. MILAN M. CVIKL:</speaker>

               <p>Mi bi predlagali, da glede na to, da gre vendar za zakone, o katerih bo moral še
               nekaj reči odbor v sredo, da je državni zbor v četrtek ob 12.00.</p>
            </sp>
            <sp xml:id="SDT4-KKPD-Redna-006-2004-11-29.sp39">

               <speaker>PREDSEDNIK FRANCE CUKJATI:</speaker>

               <p>Torej ugotavljam, da je večinsko mnenje, da se seja začne v četrtek ob 12.00.</p>
               <p>Potem predlagam, da določimo še čas razprave k točkam dnevnega reda. In sicer
               predlagam, da se k vsem točkam dodeli čas v skladu z drugim odstavkom. Pri eni točki
               pa lahko poslanska skupina si izbere katerokoli točko, in sicer najavi čas razprave v
               skladu s tretjim odstavkom, to se pravi, podaljšan čas razprave. Ima na ta predlog
               kdo kakšno pripombo, kakšen nasproten predlog? Ne. Se pravi... Ja, prosim, gospod
               Cvikl.</p>
            </sp>
            <sp xml:id="SDT4-KKPD-Redna-006-2004-11-29.sp40">

               <speaker>MAG. MILAN M. CVIKL:</speaker>

               <p>Mislim, da je to zdaj neka nova praksa, da predlagate, da si sami izberemo daljši
               čas. Jaz bi načeloma seveda predlagal, da se držimo poslovnika. Jaz bi seveda
               predlagal, glede na vaš predlog, da se tem davčnim zakonom vendarle predvidi nekoliko
               več časa, ker bo treba reagirati na nekatere zadeve v razpravi. Tako da bi vendarle
               predlagal, da za spremembe zakonov, tudi če bo državni zbor, recimo, sprejel naš
               sklep, da bi tudi o zakonu o gospodarskih družbah oziroma zakon o spremembah zakona o
               gospodarskih družbah, da za vse štiri zakone uporabimo tretji odstavek 67. člena.
                  <stage type="mag"/>
               </p>
            </sp>
            <sp xml:id="SDT4-KKPD-Redna-006-2004-11-29.sp41">

               <speaker>PREDSEDNIK FRANCE CUKJATI:</speaker>

               <p>Je še kakšna pripomba, še kakšen predlog?</p>
               <p>Imamo torej dva predloga, in sicer predlog, ki sem ga jaz posredoval, da se pri eni
               točki omogoči poslanski skupini razširjena razprava, torej do 90 minut na poslansko
               skupino oziroma 5 minut na poslanca, pri ostalih pa 10 minut na poslansko skupino.
               Seveda, če bo zakon o gospodarskih družbah potrjen, potem velja to tudi za ta zakon.
               Drugi predlog je pa, da se k štirim zakonom oziroma k vsem davčnim zakonom in k
               zakonu o gospodarskih družbah, če bo sprejet, dodeli širša razprava poslanskim
               skupinam. Če bo sprejet en predlog, potem seveda postane drugi brezpredmeten.</p>
               <p>Dajem torej na glasovanje...</p>
            </sp>
            <sp xml:id="SDT4-KKPD-Redna-006-2004-11-29.sp42">

               <speaker>MAG. LOVRO LONČAR:</speaker>

               <p>Gospod predsednik, se opravičujem. Samo ne eno zadevo bi opozoril. Zakon o spremembah
               in dopolnitvah zakona o gospodarskih družbah pravzaprav sploh ne more iti zdaj na to
               sejo, ampak gre lahko zgolj ponovno odločanje, to kar je že poslanska skupina
               poslanskega kluba LDS predlagala, in se bo lahko zgolj ponovno odločalo o odločitvi
               kolegija v zvezi s tem.</p>
            </sp>
            <sp xml:id="SDT4-KKPD-Redna-006-2004-11-29.sp43">

               <speaker>PREDSEDNIK FRANCE CUKJATI:</speaker>

               <p>Ja, to je res, se opravičujem. To se pravi, v nobenem primeru ne bo uvrščen na to
               sejo. Če bo državni zbor izglasoval nujni postopek, potem bo šele dodeljen odboru in
               na prvo naslednjo sejo uvrščen po nujnem postopku.</p>
               <p>Najprej dajem na glasovanje bolj oddaljen predlog, se pravi predlog, da je k vsem
               zakonom o davkih, se pravi davek od dohodka pravnih oseb, o davčnem postopku in pa o
               davčni službi, da se poslanskim skupinam omogoči podaljšano razpravo, v skladu s
               tretjim odstavkom poslovnika.</p>
               <p>Kdo je za? <stage>(LDS, ZLSD.)</stage> Kdo je proti? <stage>(SDS, NSi, SLS.)</stage></p>
               <p>Predlog ni sprejet.</p>
               <p>Na glasovanje dajem predlog, da vsaka poslanska skupina lahko pri eni točki
               izkoristi bonus v skladu s tretjim odstavkom.</p>
               <p>Kdo je za?</p>
               <p>Še enkrat ponovim. Se pravi, drugi predlog je, da se pri vseh točkah dnevnega reda
               te izredne seje uporablja drugi odstavek poslovnika, in sicer 10 minut na poslansko
               skupino. Pri eni točki pa lahko poslanska skupina se odloči uporabiti čas po tretjem
               odstavku, to je 5 minut na poslanca oziroma največ 90 minut na poslansko skupino. Je
               bil predlog jasen? Prosim.</p>
            </sp>
            <sp xml:id="SDT4-KKPD-Redna-006-2004-11-29.sp44">

               <speaker>MAG. MILAN M. CVIKL:</speaker>

               <p>Gospod predsedujoči, vendarle bi prosil, da ne uporabljate besede, da nam je ta čas,
               ki nam ga boste dodelili s sklepom kolegija, dan kot bonus. Poslanci <stage type="mag"/><stage>(Nadaljevanje)</stage> in poslanke imajo pravico govoriti
               v državnem zboru in to ni nek bonus, ki se dodeli kot nekaj dobrohotnega.</p>
            </sp>
            <sp xml:id="SDT4-KKPD-Redna-006-2004-11-29.sp45">

               <speaker>PREDSEDNIK FRANCE CUKJATI:</speaker>

               <p>Hvala. Mislim, da je predlog dovolj jasen. Dajem ga na glasovanje.</p>
               <p>Kdo je za? <stage>(SDS, NSi, SLS, DeSUS.)</stage></p>
               <p>Predlog je sprejet.</p>
               <p>Prosil bi še, da najavo časa v skladu s to odločitvijo posredujete do četrtka ob
               10.00, tako da lahko še pravočasno potem pripravimo za samo sejo, ki bo v četrtek ob
               12.00, razpored razpravljavcev in pa seveda predstavnikov poslanskih skupin.</p>
               <p>Pri tej točki se moramo še dogovoriti glede izredne seje, potrditve kandidatov za
               imenovanje ministrov v vlado Republike Slovenije. In sicer predlagam, da je pa to
               seja v petek, in sicer ob 10.00 dopoldne. To bi bila samo ena točka dnevnega reda in
               predlagam, da se pri tej točki uporablja tretji odstavek tega člena po poslovniku, se
               pravi, ne več kot 90 minut na poslansko skupino oziroma 5 minut na poslanca. Ima kdo
               kakšen drugačen predlog? Ali 10.00 ura odgovarja? Dobro.</p>
            </sp>
            <sp xml:id="SDT4-KKPD-Redna-006-2004-11-29.sp46">

               <speaker>MAG. LOVRO LONČAR:</speaker>

               <p>Samo opozoril bi, če bodo izpolnjeni vsi poslovniški pogoji za to, da bo v smislu
               vseh rokov, ki so opredeljeni.</p>
            </sp>
            <sp xml:id="SDT4-KKPD-Redna-006-2004-11-29.sp47">

               <speaker>PREDSEDNIK FRANCE CUKJATI:</speaker>

               <p>Pripomba je zagotovo na mestu. Sprašujem zato, da če bodo izpolnjeni pogoji, potem,
               če se danes odločimo za to, ne bi bilo potrebno v četrtek zopet sklicevati seje
               kolegija in bi že lahko potem tudi najavili čas do četrtka popoldne, ne vem, ob dveh
               - v četrtek ob dveh bi že najavili razpravo razpravljavcev in ne bi bilo treba v
               četrtek zopet sklicevati kolegija na to temo. Prosim, izvolite, gospod Cvikl.</p>
            </sp>
            <sp xml:id="SDT4-KKPD-Redna-006-2004-11-29.sp48">

               <speaker>MAG. MILAN M. CVIKL:</speaker>

               <p>Mislim, da je gospod generalni sekretar korektno opozoril. Vi seveda predpostavljate,
               da zdaj pogojno odločamo o tem, da bomo imeli v petek izredno sejo. Večkrat smo
               povedali, mi ne bomo nasprotovali temu, se mi zdi pa vseeno nekorektno, da ste sejo
               sklicali in uvrstili to točko dnevnega reda na današnji kolegij, ko še ni izpolnjenih
               pogojev, poslovniško gledano. Odbori obravnavajo kandidate, vemo, kakšen je postopek
               in lahko bi to naredili potem, ko bi v skladu s poslovniškimi roki bil zaključen ta
               sedemdnevni rok za zaslišanja in potem, ko bi imeli pozitivna sporočila in potrditev,
               če bi prišlo do kakšnih zamenjav. Tako da to je neka praksa, ki jo velja tu jasno
               izpostaviti. Midva sva se o tem pogovarjala v petek po telefonu. Jasno sem povedal,
               da menimo, da bi bilo korektno sklicati kolegij po zaključenih... Tudi smo
               predlagali, kot bom pod točko razno povedal, kaj še bi morali na tem kolegiju
               obravnavati, glede na to, da smo v skladu z določbami poslovnika zahtevali od vas
               sklic kolegija po nekih točkah, kar pa vi še zaenkrat ne nameravate narediti. Hvala
               lepa.</p>
            </sp>
            <sp xml:id="SDT4-KKPD-Redna-006-2004-11-29.sp49">

               <speaker>PREDSEDNIK FRANCE CUKJATI:</speaker>

               <p>To se pravi, imamo alternativni predlog, da bi še enkrat sklicevali kolegij na to
               temo, in sicer verjetno v četrtek. Ali kdo podpira ta predlog? <stage type="mag"/><stage>(Nadaljevanje)</stage> Nihče. To se pravi, potem smatram... Nihče pa ni
               nasprotoval, da je izredna seja za potrditev vlade, če bodo izpolnjeni pogoji, v
               petek ob 10.00 uri. In bi prosil, da najavo časa in razpravljavce javite do 14.00 ure
               v četrtek.</p>
               <p>Prehajamo na točko <title>RAZNO.</title>
               </p>
               <p>Preden bi še druge predloge pod to točko obravnavali, dovolite, da vas obvestim -
               sicer ste tudi sami obveščeni, da poslanski klub, poslanska skupina LDS zahteva sejo
               kolegija, na kateri bi se obravnavale točke dnevnega reda, kot so predlagane v
               njihovem dopisu. Sprašujem, ali bi to sejo lahko, ki jo zahteva LDS - ima pravico,
               vsaka poslanska skupina ima pravico zahtevati sejo kolegija -, ali bi bilo to
               smiselno v četrtek po seji državnega zbora? Ali v četrtek ob 10.00? To sta dve
               možnosti: v četrtek ob 10.00, kajti v četrtek se izredna seja državnega zbora začne
               ob 12.00, ali pa po seji državnega zbora, seveda takoj po seji, ker ne vemo, kdaj bo.
               Prosim, gospod Brenčič.</p>
            </sp>
            <sp xml:id="SDT4-KKPD-Redna-006-2004-11-29.sp50">

               <speaker>STANISLAV BRENČIČ:</speaker>

               <p>Gospod predsednik, v poslanski skupini Slovenske ljudske stranke ne vemo še nič o tem
               gradivu in o tem tudi ne moremo odločati danes.</p>
            </sp>
            <sp xml:id="SDT4-KKPD-Redna-006-2004-11-29.sp51">

               <speaker>PREDSEDNIK FRANCE CUKJATI:</speaker>

               <p>Gradivo je bilo prvo gradivo, ki je bilo navedeno od poslanske skupine LDS, je bilo
               posredovano, vsaj tako so navedli v svojem gradivu, vsem poslanskim skupinam - je
               bilo poslano v vednost vodjem poslanskih skupin; mislim, da ste to poslali.
               Prosim.</p>
            </sp>
            <sp xml:id="SDT4-KKPD-Redna-006-2004-11-29.sp52">

               <speaker>MAG. MILAN M. CVIKL:</speaker>

               <p>Glejte, gospod predsedujoči, mi smo dobili 24. ...</p>
            </sp>
            <sp xml:id="SDT4-KKPD-Redna-006-2004-11-29.sp53">

               <speaker>PREDSEDNIK FRANCE CUKJATI:</speaker>

               <p>26. novembra.</p>
            </sp>
            <sp xml:id="SDT4-KKPD-Redna-006-2004-11-29.sp54">

               <speaker>MAG. MILAN M. CVIKL:</speaker>

               <p>24. smo dobili vaš dopis, v katerem ste nas vabili v sredo na razgovor. Mi smo
               povedali, da na ta razgovor ne moremo priti, zato ker gre za pomembna vprašanja, o
               katerih ne moremo v enem dnevu odločati, in predlagali, da se to ne dela na ta način.
               Potem smo pa predlagali, da skličete kolegij, v skladu s poslovniškimi določbami.
               Seveda, za sklic kolegija ste odgovorni vi v sedmih dnevih. Mi smo predlagali, da na
               tem kolegiju obravnavamo nekaj zadev, vsaj dve zadevi mora ta kolegij obravnavati.
               Ena je, da obravnavamo ta tako imenovani dogovor, o katerem ste razpravljali na
               štiriurni zaprti seji vodij poslanskih skupin in vodstva državnega zbora, na kateri
               smo mi tudi v skladu z vnaprejšnjim opozorilom ne želeli biti prisotni, ker ne moremo
               o pomembnih vprašanjih delovanja državnega zbora, hišnega reda, kot ste ga sami
               imenovali v izjavi za javnost, diskutirati na zaprtih sejah. Zato predlagam, da to
               točko uvrstite na dnevni red. In druga točka, ki je še dolg iz preteklosti, za
               katerega smo ocenjevali, da bi ga bilo korektno opraviti takoj, ko bi to bilo mogoče
               - in menim, da je ponovno na vas, da skličete kolegij -, to je pa popravek, že
               najavljen popravek na magnetogramih seje državnega zbora, to je glede števila članov
               delovnih teles. No, in potem ste pa tudi sami, smo vam v dopisu navedli, da vprašanje
               oblikovanja tako imenovanih parlamentarnih skupin pa bomo obravnavali <stage type="mag"/><stage>(Nadaljevanje)</stage> potem, ko bomo poslanske skupine
               do 2. decembra vam posredovale podatke. Tako da menimo, da sta to dve točki dnevnega
               reda. Mi smo tudi vam povedali, da bi bilo korektno, da bi mogoče v sredo, če bi ta
               kolegij bil, tudi obravnavali sklic teh delovnih teles, ki pač potekajo zdaj v dveh
               dneh, za 16 kandidatov za ministre, ampak vi ste o tem že opravili razrez, pač kot
               ste to sami ocenjevali. Hvala lepa.</p>
            </sp>
            <sp xml:id="SDT4-KKPD-Redna-006-2004-11-29.sp55">

               <speaker>PREDSEDNIK FRANCE CUKJATI:</speaker>

               <p>Hvala tudi vam. Torej vprašanje je, ali v četrtek ob 10.00 ali po seji. Prosim,
               gospod Bevk.</p>
            </sp>
            <sp xml:id="SDT4-KKPD-Redna-006-2004-11-29.sp56">

               <speaker>SAMO BEVK:</speaker>

               <p>Hvala lepa, gospod predsednik. Mislim, da ne eno ne drugo. Ta teden imamo dosti dela,
               imamo vsa ta zaslišanja, imamo zakone, imamo ministre oziroma bodoče ministre, vladna
               ekipa naj bi se imenovala ta teden. Več kot dovolj dela. Mislim, da ni potrebe, da se
               ta kolegij trpa v neke luknje, ki so še eventualno proste; vsekakor bomo mi ta čas
               raje izkoristili za posvetovanja v poslanskih skupina in za te sestanke. Zato
               predlagam, da ta kolegij, ki ga predlaga poslanska skupina oziroma klub LDS, skličete
               prihodnji teden, da se bomo lahko namestniki ali pa vodje poslanskih skupin v miru
               pripravili na diskusijo in tudi v normalnih pogojih opravili sejo kolegija. Hvala
               lepa.</p>
            </sp>
            <sp xml:id="SDT4-KKPD-Redna-006-2004-11-29.sp57">

               <speaker>PREDSEDNIK FRANCE CUKJATI:</speaker>

               <p>Gospod Bevk, žal moramo imeti ta teden, kajti v sedmih dneh sem dolžan sklicati
               kolegij na zahtevo poslanske skupine. Je pa res, da vse te teme, ki jih predlaga LDS,
               so v pripravi. Dobro veste, vsi tisti, ki ste bili na delovnem pogovoru, da se
               gradiva in pa stališča pripravljajo, vendar še niso dovolj zrela, da bi šla na
               kolegij, na katerem se o stvareh odloča. Ampak dolžan sem ta teden sklicati, čeprav
               še ni čas zrel, da bi te točke sploh obravnavali resno, in moramo, ali v četrtek ali
               v petek. Prosim, gospod Cvikl.</p>
            </sp>
            <sp xml:id="SDT4-KKPD-Redna-006-2004-11-29.sp58">

               <speaker>MAG. MILAN M. CVIKL:</speaker>

               <p>Gospod predsedujoči, pod predpostavko, da dogovora ne boste uporabljali v času
               naslednje izredne seje, ker tam notri je namreč cela vrsta stvari, bi zaradi tega,
               ker v tem tednu bomo izvajali vrsto aktivnosti, se strinjal s tem, da opravimo o tem
               sejo kolegija na način, kot se seja kolegija skliče, v naslednjem tednu in dejansko
               gremo po vseh tistih petnajstih in ostalih točkah, vendar seveda, kot pravim, pod
               predpostavko, da ne boste nekaterih, kot jih navajate tudi v dopisih, predvsem v
               zvezi z oblikovanjem parlamentarnih skupin, dogovorov uporabljali v času izredne
               seje, ki je pred nami v četrtek.</p>
            </sp>
            <sp xml:id="SDT4-KKPD-Redna-006-2004-11-29.sp59">

               <speaker>PREDSEDNIK FRANCE CUKJATI:</speaker>

               <p>Gospod Cvikl, prosil bi vas, če mi boste danes takoj po tem posredovali pismeno
               mnenje, da ne zahtevate, da v skladu s poslovnikom skličem sejo kolegija v sedmih
               dneh po prejemu - 26. ste namreč posredovali -, ali da kakorkoli spreminjate svoje
               stališče, potem bom to upošteval. Sicer bom danes sklical za ta teden sejo, ki jo vi
               zahtevate. Zato sprašujem, v kolikor bo LDS vztrajala pri svoji zahtevi, bi potem
               predlagal, da vendar en datum, ki vam je bolj nekako dostopen, ali ob 10.00, ali po
               seji v četrtek ali v petek po seji državnega zbora. Prosim.</p>
            </sp>
            <sp xml:id="SDT4-KKPD-Redna-006-2004-11-29.sp60">

               <speaker>DR. MARKO PAVLIHA:</speaker>

               <p>Gospod predsednik, v izogib pretirane birokracije, ali ni možno dati predloga LDS na
               zapisnik? Da si zdaj ne podajamo...</p>
            </sp>
            <sp xml:id="SDT4-KKPD-Redna-006-2004-11-29.sp61">

               <speaker>PREDSEDNIK FRANCE CUKJATI:</speaker>

               <p>Ja, dovolite, saj je tukaj, magnetogram se itak dela...</p>
            </sp>
            <sp xml:id="SDT4-KKPD-Redna-006-2004-11-29.sp62">

               <speaker>DR. MARKO PAVLIHA:</speaker>

               <p>Ja, in mislim, da magnetogram ima uradni status. Hočem biti samo bolj kooperativen,
               da zdaj ne izgubljamo še časa glede na ostalo delo.</p>
            </sp>
            <sp xml:id="SDT4-KKPD-Redna-006-2004-11-29.sp63">

               <speaker>PREDSEDNIK FRANCE CUKJATI:</speaker>

               <p>Vem, vem. Samo dovolite, glede izkušenj z raznimi dopisi, ki jih prejemam trikrat,
               štirikrat na teden, želim pač neko pisno zagotovilo, da ne bom potem obsojen, da
               kršim poslovnik. Prosim, gospod Cvikl.</p>
            </sp>
            <sp xml:id="SDT4-KKPD-Redna-006-2004-11-29.sp64">

               <speaker>MAG. MILAN M. CVIKL:</speaker>

               <p>Glejte, gospod predsedujoči, vi ste rekli, da naj vam jaz pišem oziroma da naj vam v
               poslanskem klubu pišemo, da bomo prestavili nekaj, kar ste po poslovniku dolžni
               narediti. Jaz sem pa rekel, da smo to pripravljeni narediti pod pogojem - če boste
               izjavili to na magnetogram, bomo to umaknili -, če dogovor oziroma elementi dogovora,
               ki ste ga predlagali, na katerem ste se štiri ure pogovarjali na zaprti seji, ne bodo
               uveljavljeni v času naslednje izredne seje. To je bilo moje vprašanje. Če boste to
               seveda izjavili na zapisnik, potem bomo tudi mi na zapisnik, pa še pisno vam dali, da
               se strinjamo s tem, da skličete <stage type="mag"/><stage>(Nadaljevanje)</stage> sejo naslednji teden. Vi ste pa samo rekli povratno, da
               naj mi vam rečemo, kaj naj naredimo.</p>
            </sp>
            <sp xml:id="SDT4-KKPD-Redna-006-2004-11-29.sp65">

               <speaker>PREDSEDNIK FRANCE CUKJATI:</speaker>

               <p>No, gospod Cvikl, že nekajkrat ste bili tudi vi obveščeni, da se na delovnih
               sestankih ne sprejemajo nobeni sklepi, nobenega glasovanja ni, da je to priprava
               stališč, ki potem pač tekom pogovorov in usklajevanj dozorijo in gredo šele potem na
               kolegij na glasovanje. Gre za pomembna vprašanja, ki jih ni mogoče na kolegiju
               odpirati in dokončno razrešiti, ampak je treba prej pripraviti. Poleg tega so na teh
               delovnih sestankih, naj vas ponovno opozorim, vprašanja, tudi taka, ki ne sodijo na
               kolegij, gre pa za iskanje nekih rešitev, razreševanja vprašanj, ki pravzaprav vse
               težijo, pa ne sodijo v bistvu na kolegij. Tudi vi ste dali nekatere točke dnevnega
               reda, ste navedli, ki ne sodijo na kolegij - točke in vprašanja, o katerih odločajo
               strokovne službe državnega zbora oziroma generalni sekretar. Teh točk se ne obravnava
               na kolegiju, ampak kolegij lahko oziroma predstavniki poslanskih skupin na pobudo
               generalnega sekretarja o teh stvareh lahko razpravljajo in dajo generalnemu
               sekretarju informacije, na podlagi katerih se lažje odloča. Ampak pustimo te
               stvari.</p>
               <p>Ponovno sprašujem - torej, kot sem razumel gospoda Pavliha, potem ni nujno, da ta
               teden skličemo na podlagi vaše zahteve in dnevnega reda, kot ste ga predlagali, sejo
               kolegija.</p>
            </sp>
            <sp xml:id="SDT4-KKPD-Redna-006-2004-11-29.sp66">

               <speaker>MAG. MILAN M. CVIKL:</speaker>

               <p>Gospod predsedujoči, mislim da - ali me ne razumete ali pa se namerno izogibate
               vprašanju. Vi ste v dogovoru o pripravi in poteku seje državnega zbora predlagali par
               stvari, ki spreminjajo ali pa drugače interpretirajo poslovniške določbe. Samo ena od
               stvari, o eni od stvari je razpravljala tudi komisija za poslovnik v prejšnjem
               sklicu. In jaz samo želim to, če vi pravite, da dogovora, štiriurnega, mi ga ne
               poznamo, ne obstaja ne magnetogram te zadeve, ne obstaja - ni jasno, kaj ste se
               dogovorili. Na primer, ali ste se dogovorili, da se bo po petnajstih sekundah
               izključil mikrofon poslancu, to je bil predlog, ali je to bil dogovor. Zato seveda
               menimo, da o teh vprašanjih velja na seji kolegija odločati. Zato smo tudi zahtevali
               sklic kolegija. Če vi poveste, da ne boste uporabili teh predlogov iz vašega osnutka
               - rekli ste, da je to bil vaš predlog, v delu izredne seje državnega zbora, potem ne
               vidimo razloga, da sklicujemo kolegij. Če pa seveda vi nameravate to uporabljati tudi
               že na tej seji, pa menimo, da je korektno o takšnih spremembah poslovniških določil
               razpravljati na kolegiju oziroma, kot smo v samem dokumentu napisali, na komisiji za
               poslovnik. To je naša vsebina. Zato seveda ne morem zdaj mimo tega, da mi umikamo
               nekaj, kar bi v skladu s poslovnikom že morali narediti - vi bi že morali sklicati to
               sejo kolegija s temi točkami, vendar sedaj sprašujete, zaradi izogiba časa, ali lahko
               to prestavimo. Lahko prestavimo, če dogovor, tako imenovani dogovor na zaprti seji ne
               bo uporabljen v času dela te seje državnega zbora.</p>
            </sp>
            <sp xml:id="SDT4-KKPD-Redna-006-2004-11-29.sp67">

               <speaker>PREDSEDNIK FRANCE CUKJATI:</speaker>

               <p>Že štirinajstič ponavljam, gospod Cvikl, da je bilo mnogo vprašanj odprtih in
               razprava je tekla o več kot 30 vprašanjih, vi ste samo eno omenili. In da ni bilo
               nobenega glasovanja in nobenih sklepov, pač pa je bila to osnova za naše nadaljnje
               pogovore ali pač izhodišča, kako se bomo kasneje kdaj odločili. <stage type="mag"/><stage>(Nadaljevanje)</stage> Vseeno bi prosil glede nejasnega stališča, da mi
               posredujete pisno svojo odločitev, sicer bom sklical sejo kolegija v četrtek.</p>
               <p>Je še kaj pod razno? Če ne, zaključujem sejo kolegija in se vsem zahvaljujem.</p>
               <stage>(Seja je bila končana 29. novembra 2004 ob 12.58 uri.)</stage>
            </sp>
         </div>
      </body>
   </text>
</TEI>

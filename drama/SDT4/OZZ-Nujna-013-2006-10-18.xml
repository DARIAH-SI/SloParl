<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZ-Nujna-013-2006-10-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E1A3EACA642E29C2C1257202003271CF</idno>
               <idno type="custom" subtype="day">A827DFB05AB1A817C125720C00402C53</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=A827DFB05AB1A817C125720C00402C53</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZ-Nujna-013-2006-10-18.OZZ" n="013">
               <name>Nujna</name>
               <date when="2006-10-18"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZ-Nujna-013-2006-10-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZ-Nujna-013-2006-10-18.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">13. nujna seja</stage>
            <stage type="date">(18. oktober 2006)</stage>
            <stage type="chairman">Sejo je vodil Ljubo Germič, predsednik odbora.</stage>
            <stage type="time">Seja se je pričela ob 13.05 uri. </stage>


            <sp xml:id="SDT4-OZZ-Nujna-013-2006-10-18.sp1">

               <speaker>PREDSEDNIK LJUBO GERMIČ:</speaker>

               <p>Spoštovane kolegice poslanke in poslanci ter vsi, ki ste danes vabljeni in prisotni
               na odboru državnega zbora Republike Slovenije za zdravstvo, vsem želim lep pozdrav! S
               tem pa pričenjam tudi 13. nujno sejo odbora državnega zbora Republike Slovenije za
               zdravstvo.</p>
               <p>Na začetku bi vas obvestil, da se današnje seje ne more udeležiti gospod Vasja
               Klavora, na seji pa bo kot nadomestni član s pooblastilom namesto gospe Cvete Zalokar
               Oražem sodeloval mag. Milan Cvikl. Gospod Milan Cvikl, želim vam uspešno delo na
               našem odboru!</p>
               <p>Sejo odbora sem sklical v skladu s 47. členom in drugim odstavkom 48. člena
               poslovnika državnega zbora. Na sejo sem poleg predstavnikov predlagatelja predlogov
               proračunov, to je vlade Republike Slovenije in pristojnega ministrstva za finance in
               ministrstva za zdravje, povabil tudi predstavnike zavoda za zdravstveno zavarovanje
               Slovenije, združenja direktorjev slovenskih bolnišnic in združenja zdravstvenih
               zavodov Slovenije. Vse, ki ste tudi iz teh institucij tukaj, lepo pozdravljam!</p>
               <p>Prehajamo na določitev dnevnega reda seje odbora.</p>
               <p>S sklicem dne 9.10.2006 ste prejeli predlog dnevnega reda seje odbora. Ker do 12.00
               ure včerajšnjega dne nisem prejel predlogov za razširitev dnevnega reda oziroma za
               umik katere od predlaganih točk, je določen takšen dnevni red seje, kot je bil
               predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDLOG SPREMEMB PRORAČUNA REPUBLIKE
                  SLOVENIJE ZA LETO 2007 IN PREDLOG PRORAČUNA REPUBLIKE SLOVENIJE ZA LETO 2008.</title>
               </p>
               <p>K predlogu sprememb proračuna Republike Slovenije se amandmaji oblikujejo na podlagi
               166. člena poslovnika, medtem ko k predlogu proračuna Republike Slovenije za leto
               2008 na podlagi 157. člena poslovnika državnega zbora.</p>
               <p>Odbor bo navedeno tematiko obravnaval kot zainteresirano delovno telo in svoje
               mnenje posredoval matičnemu delovnemu telesu, to je odboru za finance in monetarno
               politiko. Gradivo je bilo objavljeno v programskem okolju Lotus Notes in natisnjeno v
               Poročevalcih št. 106, 107 in 108/06 z dne 2.10.2006. V skladu s poslovnikom odbor
               obravnava le tiste dele predlogov proračunov, ki se nanašajo na ministrstvo za
               zdravje.</p>
               <p>Na začetku bi predlagal, da bi uvodničar predstavil tako predlog sprememb za leto
               2007 kot predlog proračuna za leto 2008 skupaj, nato bi opravili tudi razpravo skupaj
               in potem bi glasovali ločeno o predlogih sklepov, najprej za predlog sprememb
               proračuna za leto 2007 in nato ločeno za predlog proračuna za leto 2008. Preden dam
               besedo uvodničarju, gospod Milan Cvikl, želite predlagati proceduralni sklep? Prosim.
           </p>
            </sp>
            <sp xml:id="SDT4-OZZ-Nujna-013-2006-10-18.sp2">

               <speaker>MAG. MILAN M. CVIKL:</speaker>

               <p>Gospod predsednik, hvala lepa za besedo. Razumem, da ste sklicali točko dnevnega reda
               kot zainteresirano delovno telo. Res je, da vas predsednik državnega zbora ni posebej
               opozoril na pomemben zakon, ki je povezan s proračunom, in sicer zakon o izvrševanju
               proračuna Republike Slovenije za leto 2007 in 2008. Zato predlagamo, da bodisi danes
               ali na eni od posebnih sej kot zainteresirano delovno telo odbor za zdravstvo
               obravnava tudi zakon o izvrševanju proračuna. Zakaj? Zato, ker v nasprotju z
               veljavnimi zakoni, ki urejajo področje zdravstva, predvideva zakon o izvrševanju
               proračuna, da ne glede na določbe zakona, ki ureja zdravniško službo, in zakona, ki
               ureja <stage type="mag"/><stage>(Nadaljevanje)</stage> zdravstveno dejavnost,
               se na predlog vlade več v državnem proračunu ne zagotavlja denar za nadomestila
               zdravnikom pripravnikom sekundarjev, ampak bo to morala narediti zdravstvena
               blagajna. Mislimo, da je zelo pomembno, da odbor za zdravstvo kot zainteresirano
               delovno telo poda pred obravnavo zakona o izvrševanju proračuna na odboru za finance
               posebno mnenje glede tega. Mislimo, da je to sporno, da je to nezakonito, in zato
               predlagam takšen proceduralni predlog sklepa - da se odbor za zdravstvo strinja, da
               bodisi danes v nadaljevanju točke ali na posebni seji pred sprejemanjem zakona o
               izvrševanju proračuna obravnava to nezakonito določbo, ki zdravstveno blagajno
               obremenjuje za približno dodatni 2,7 milijarde, to je približno polovica letnega
               dodatnega programa, ker gospod minister Bručan ni uspel z gospodom ministrom za
               finance Bajukom zagotoviti denarja, ki bi ga moral zagotoviti za financiranje
               zdravnikov pripravnikov sekundarjev. Menimo, da je to pomembna vsebinska zadeva,
               proceduralno pa je mogoče izvesti samo tako, da kot zainteresirano delovno telo to
               tudi obravnavate. To je proceduralni predlog Liberalne demokracije Slovenije in
               predlagam, da ga poslanke in poslanci v nadaljevanju sprejmete, ker menimo, da
               vsebinsko pravzaprav skuša popraviti napako gospoda Bručana in gospoda Bajuka. Hvala
               lepa.</p>
            </sp>
            <sp xml:id="SDT4-OZZ-Nujna-013-2006-10-18.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa. Jaz bi, kolega Cvikl, vas samo opozoril na dejstvo, da po terminskem
               programu obravnave dokumentov, vezanih na proračun, bi naj matično delovno telo, to
               je odbor za finance, obravnavalo zakon o izvajanju proračuna 15. novembra, če sem
               pravilno obveščen. Glede na to, da imamo danes razpravo in bomo v razpravi se prav
               gotovo dotaknili tudi teh področij, predlagam, sprejmem vašo pobudo, in bi, še preden
               bo seja matičnega delovnega telesa, sklicali sejo tega odbora kot zainteresiranega
               delovnega telesa in obravnavali tudi to vsebino. To je v pristojnosti predsednika. Bi
               pa rad danes videl, glede na to, da imamo razpravo v smislu tako sprememb proračuna
               za leto 2007 kot leto 2008, kjer se bomo dotaknili tega področja, prav gotovo, glede
               na to, da so pa vloženi amandmaji poslanske skupine Liberalne demokracije, bo o tem
               spregovorilo tudi matično delovno telo pri obravnavi amandmajev k predlogu sprememb
               proračuna za 2007 in 2008. In lahko se že v dopolnjenem predlogu na matičnem odboru
               bistveno spremenijo stvari, tako da bi kot predsedujoči na podlagi vseh teh dogodkov
               potem ocenil, da bi kot zainteresirano delovno telo obravnavali tudi zakon o
               izvrševanju proračuna. Tako da se mi zdi v tem trenutku, da neko sklepanje in
               odločanje še ne bi bilo potrebno. Kolega Jazbec, želeli ste besedo?</p>
            </sp>
            <sp xml:id="SDT4-OZZ-Nujna-013-2006-10-18.sp4">

               <speaker>FRANC JAZBEC:</speaker>

               <p>Proceduralno. Glede na to, da je bil podan predlog kolega Cvikla, prosim, da ga daste
               na glasovanje.</p>
            </sp>
            <sp xml:id="SDT4-OZZ-Nujna-013-2006-10-18.sp5">

               <speaker>PREDSEDNIK LJUBO GERMIČ:</speaker>

               <p>Kateri predlog, gospod Jazbec?</p>
            </sp>
            <sp xml:id="SDT4-OZZ-Nujna-013-2006-10-18.sp6">

               <speaker>FRANC JAZBEC:</speaker>

               <p>Predlog, ki ga je podal gospod...</p>
            </sp>
            <sp xml:id="SDT4-OZZ-Nujna-013-2006-10-18.sp7">

               <speaker>PREDSEDNIK LJUBO GERMIČ:</speaker>

               <p>Glejte, razširitev dnevnega reda je poslovniško določena.</p>
            </sp>
            <sp xml:id="SDT4-OZZ-Nujna-013-2006-10-18.sp8">

               <speaker>FRANC JAZBEC:</speaker>

               <p>Glejte, za danes ali na eno od naslednjih sej. Ta predlog dajte na glasovanje, lepo
               prosim.</p>
            </sp>
            <sp xml:id="SDT4-OZZ-Nujna-013-2006-10-18.sp9">

               <speaker>PREDSEDNIK LJUBO GERMIČ:</speaker>

               <p>Gospod Jazbec, danes ne morem dati tega predloga na glasovanje, ker razširitev
               dnevnega reda se predlaga skladno s poslovnikom en dan prej. In zato, ker tega nismo
               dobili, lahko danes odločamo o tem, da bi to kot zainteresirano delovno telo
               obravnavali na eni izmed prihodnjih sej, preden bo matično delovno telo obravnavalo
               ta zakon. Gospod Kontič.</p>
            </sp>
            <sp xml:id="SDT4-OZZ-Nujna-013-2006-10-18.sp10">

               <speaker>BOJAN KONTIČ:</speaker>

               <p>Hvala lepa. Soglašam in podpiram predlog gospoda Cvikla. Mislim, da je to tako
               pomembna zadeva, da bi jo bilo treba obravnavati na seji odbora za zdravstvo, preden
               to <stage type="mag"/><stage>(Nadaljevanje)</stage> stori matično delovno telo.
               Vsekakor pa menim, da danes ni poslovniških možnosti, da to storimo, in da je, gospod
               predsednik, v bistvu v vaši pristojnosti, da na eno izmed naslednjih sej tudi po
               lastni presoji uvrstite ta predlog. Seveda je potem možno s strani poslanskih skupin
               koalicije ta predlog tudi umakniti z dnevnega reda, zato je strah, da bi se to
               obravnavalo, povsem odveč. Današnji manever koalicije gre pač v to smer, da bi že
               danes zavrnili ta predlog in da do te obravnave sploh ne bi prišlo.</p>
            </sp>
            <sp xml:id="SDT4-OZZ-Nujna-013-2006-10-18.sp11">

               <speaker>PREDSEDNIK LJUBO GERMIČ:</speaker>

               <p>Poglejte, še enkrat predlagam, da danes, seveda če boste zahtevali, da o tem
               glasujemo, bom ta predlog dal na glasovanje. Seveda pa tudi glede na pristojnosti, ki
               jih predsednik ima, lahko v nadaljevanju, glede na oceno in pomisleke ter posledice,
               ki jih lahko neka zakonska sprememba prinese, lahko skladno s poslovnikom ravnam
               tako, kot mi poslovnik in odgovornost tudi nalagata. Zato sem predlagal, da o tem ne
               bi glasovali. Seveda, če bo pa vztrajanje na tem, da o tem glasujemo, bom dal ta
               predlog na glasovanje in bomo o tem pač glasovali. Kolega Jazbec.</p>
            </sp>
            <sp xml:id="SDT4-OZZ-Nujna-013-2006-10-18.sp12">

               <speaker>FRANC JAZBEC:</speaker>

               <p>Predsednik, poglejte, današnja seja je sklicana kot nujna seja. In ti roki, ki jih
               navajate, da bi morala biti do včeraj širitev dnevnega reda, ne držijo. Zato prosim,
               da daste predlog Cvikla na glasovanje.</p>
            </sp>
            <sp xml:id="SDT4-OZZ-Nujna-013-2006-10-18.sp13">

               <speaker>PREDSEDNIK LJUBO GERMIČ:</speaker>

               <p>Kolega Cvikl, prosim.</p>
            </sp>
            <sp xml:id="SDT4-OZZ-Nujna-013-2006-10-18.sp14">

               <speaker>MAG. MILAN M. CVIKL:</speaker>

               <p>Vsem prisotnim! Želel sem samo uvodno opozoriti in obžalujem, da je tako veliko
               razpravljanje o tem, da je to pač eno od ključnih vprašanj današnje obravnave. Jaz
               verjamem, da toliko poznate poslovnik, da gospod predsedujoči to lahko skliče. Je pa
               zelo zanimivo to vztrajanje na tem, da se predlog tega ali onega poslanca da na
               glasovanje. Jaz bom vsekakor podprl to, da bi že danes to obravnavali ali pa na eni
               od naslednjih sej. Upam seveda, da je to tudi vaša volja, da ni samo vaša volja
               izglasovati to zato, da bi predsedniku preprečili, da bi sploh lahko sklical sejo.
               No, upam, da mu poslovnik to še zmeraj omogoča. Ampak, gospod poslanec Jazbec, če se
               vi ne zavedate, da v bistvu s tem, kar boste zavrnili, predpostavljam, ker ste tako
               vneti, pravzaprav za polovico zmanjšujete obseg dodatnega programa zavoda za
               zdravstveno zavarovanje, potem bi predlagal, gospod predsedujoči, da v nadaljevanju
               razprave slišimo tudi predstavnike zavoda za zdravstveno zavarovanje, ki bodo
               predstavili, ki naj predstavijo vsebinsko program vzajemne blagajne in ki naj
               razložijo, kaj pomeni to, da bo 11 milijonov evrov ali skoraj 2,7 milijarde tolarjev
               namesto za operacije sive mreže, operacije na odprtem srcu in tako naprej - gospod
               minister Bručan se smeji, jaz se ne bi smejal na vašem mestu, ker kršite zakon,
               veljavni zakon -, kaj pomeni to, da bo zavod za zdravstveno zavarovanje to moral
               narediti. Tu je še posebej sporno tudi ustavno vprašanje in posebno sporno vprašanje,
               da zakon o zdravstvenem varstvu govori, kaj je naloga državnega proračuna in kaj je
               naloga, po domače povedano, zdravstvene zavarovalnice. In, gospod Bručan, ne morete z
               zakonom o izvrševanju proračuna delati reform v zdravstvu - reform, ki zdravstveni
               blagajni povečujejo obveznosti, zato ker ima vlada problem zapreti proračun. To
               preprosto ne gre. Seveda verjamem, da vas bodo tukaj poslanci vladajoče koalicije
               ubogali, karkoli boste rekli, ampak mi tukaj moramo kot odbor za zdravstvo braniti
               vzajemno blagajno; v njo vsi prispevamo in iz nje naj bi dobivali denar za zdravje,
               ohranjanje zdravja in vse te zadeve, ne pa za tisto, kar ministru Bručanu ni uspelo,
               tako kot vsem dosedanjim ministrom v samostojni Sloveniji, zagotavljati iz državnega
               proračuna. Za to vprašanje tu gre. Zato je to zelo sporno in počenjate popolnoma
               nezakonito stvar z zakonom o izvrševanju proračuna. Je pa seveda verjetno res, da pač
               potem, ko se je vlada odločila, da bo dala tako veliko davčno darilo, je bilo
               potrebno tudi zdravstveno blagajno zelo obremeniti. In to je velika obremenitev,
               gospod Bručan, če vam seveda detajli niso poznani. In me zanima, kako bodo v
               partnerskem dogovarjanju, v splošnem dogovoru in posebnem dogovoru za drugo leto
                  <stage type="mag"/><stage>(Nadaljevanje)</stage> na primarni ravni,
               bolnišnicah, in drugih ravneh našli 11 milijonov evrov rezerve. To bi zelo rad videl.
               Zato predlagam, poslanci, da podprete moj proceduralni predlog, da o tem razpravljamo
               in kot politiki damo vedeti izvršni oblasti in zdravstveni blagajni, da naj ne
               jemljejo denarja iz zdravstvene blagajne, ki je namenjen za paciente. Hvala lepa.</p>
            </sp>
            <sp xml:id="SDT4-OZZ-Nujna-013-2006-10-18.sp15">

               <speaker>PREDSEDNIK LJUBO GERMIČ:</speaker>

               <p>Kolega Cvikl, hvala lepa. Predlagali ste, da o tem razpravljamo pred sejo matičnega
               delovnega telesa. Ali vztrajate, da to opravimo danes, glede na to, da je kolega
               Kontič tudi predlagal, da danes o tem ne razpravljamo in da opravimo razpravo pred
               samo sejo matičnega delovnega telesa kot zainteresirano delovno telo. Kajti danes
               bomo lahko dobili tudi v razpravi o predlogu sprememb proračuna in predlogu proračuna
               za leto 2008 informacije, razloge, zakaj je prišlo do zmanjšanja oziroma ukinitve teh
               postavk v proračunu, tako v predlogu sprememb kot v predlogu proračuna za leto 2008.
               Zdi se mi smiselno, da oblikujemo, če je že treba dati ta proceduralni predlog na
               glasovanje, da se da na glasovanje predlog sklepa, da odbor za zdravstvo kot
               zainteresirano delovno telo opravi razpravo o predlogu zakona o izvrševanju proračuna
               pred sejo matičnega delovnega telesa, ki bo to obravnavalo. Ali lahko tako povzamem
               in se s tem strinjate? Gospod Jazbec, prosim.</p>
            </sp>
            <sp xml:id="SDT4-OZZ-Nujna-013-2006-10-18.sp16">

               <speaker>FRANC JAZBEC:</speaker>

               <p>Nekorektno je, da se zdaj razpravlja v bistvu o nečem popolnoma drugem, kar ni na
               dnevnem redu. Bil je podan proceduralni predlog in mislim, da bi ga skladno s
               poslovnikom morali dati na glasovanje. Ne pa, da zdajle 20 minut kolega Cvikl
               razpravlja o problematiki, ki danes ni predmet dnevnega reda. Zato prosim, da daste
               sklep, četudi takega, kot ste ga zdajle sami predlagali, na glasovanje.</p>
            </sp>
            <sp xml:id="SDT4-OZZ-Nujna-013-2006-10-18.sp17">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Jazbec. Potem dajem predlog sklepa o tem, da zainteresirano
               delovno telo, torej odbor za zdravstvo pred obravnavo zakona o izvrševanju proračuna
               na matičnem delovnem telesu kot zainteresirano delovno telo opravi razpravo o tem
               zakonu. Želi kdo razpravljati o predlogu sklepa? Ne želi. Potem dajem predlog sklepa
               na glasovanje.</p>
               <p>Kdo je za? <stage>(3 člani.)</stage> Kdo je proti? <stage>(5 članov.)</stage></p>
               <p>Ugotavljam, da ta proceduralni predlog ni dobil podpore.</p>
               <p>Proceduralno, kolega Cvikl.</p>
            </sp>
            <sp xml:id="SDT4-OZZ-Nujna-013-2006-10-18.sp18">

               <speaker>MAG. MILAN M. CVIKL:</speaker>

               <p>Gospod predsednik, samo eno stvar bom rekel. Predlagam seveda, da v nadaljevanju
               naredite, kar morate narediti po poslovniku, in predlagam vladajoči koaliciji, da ne
               preprečuje tega, da predsednik opravi svojo nalogo, da se ne bomo srečali čez nekaj
               dni, ko boste ob določanju dnevnega reda s tem zakonom zavračali obravnavo. Bodite
               toliko zreli! Gospod Jazbec, ta zadeva je vsebinsko zelo povezana, če ne verjamete,
               si poglejte proračunski memorandum.</p>
            </sp>
            <sp xml:id="SDT4-OZZ-Nujna-013-2006-10-18.sp19">

               <speaker>PREDSEDNIK LJUBO GERMIČ:</speaker>

               <p>Hvala lepa. To je bil komentar, ni bil proceduralni predlog, tako da bi vas prosil,
               da poskušamo slediti poslovniku.</p>
               <p>Zdaj lahko preidemo na predstavitev predloga sprememb proračuna Republike Slovenije
               za leto 2007, o čemer bomo opravili razpravo skupaj s predstavitvijo predloga
               proračuna za leto 2008. Besedo dajem gospodu ministru dr. Bručanu. Prosim, beseda je
               vaša.</p>
            </sp>
            <sp xml:id="SDT4-OZZ-Nujna-013-2006-10-18.sp20">

               <speaker>MAG. ANDREJ BRUČAN:</speaker>

               <p>Hvala lepa za besedo. Lep pozdrav! Kot ste povedali že uvodoma, bi predstavil <stage type="mag"/><stage>(Nadaljevanje)</stage> obe postavki, in sicer najprej
               predlog rebalansa za 2007 in nato še nekaj o predlogu proračuna za 2008.</p>
               <p>V predlogu rebalansa proračuna ministrstva za zdravje v letu 2007 ta znaša 88,4
               milijona evrov ali 21,2 milijarde tolarjev in je ta predlog za 3 odstotne točke
               manjši od sprejetega proračuna za leto 2007 zaradi upoštevanja temeljnih ekonomskih
               izhodišč proračunskega priročnika. Mogoče zdaj nekaj komentarjev o posameznih
               programih.</p>
               <p>Kar se tiče glavnega programa primarnega zdravstva in bolnišničnega zdravstva, lahko
               rečem, da kljub zmanjšanju proračunskih sredstev v predlogu rebalansa proračuna
               Republike Slovenije za leto 2007 in predloga proračuna za leto 2008 je ministrstvo za
               zdravje glede na sprejeti proračun 2007 z notranjimi prerazporeditvami povečalo
               sredstva na programu investicije v bolnišnično zdravstvo za 9,2 milijona evrov, kar
               predstavlja 23,9% povečanje integralnega dela investicij. Investicije v bolnišnično
               zdravstvo skupaj z investicijami v primarno zdravstvo tako skupaj znašajo 49,5
               milijona evrov oziroma 56% celotnega proračuna ministrstva za zdravje. Z navedenim
               16,5 milijona evrov v dveh letih velikim povečanjem sredstev bo mogoče zagotoviti
               zanesljivo izvajanje vseh tekočih investicij v slovenske bolnišnice. V tem okviru
               poleg dokončanja opremljanja onkološkega inštituta v Ljubljani ter očesnega in
               otološkega oddelka splošne bolnišnice Maribor, obnove v letu 2007, v letu 2007 v
               splošni bolnišnici Celje dokončan in odprt nov oddelek za bolezni prebavil, v splošni
               bolnišnici Slovenj Gradec se bo začela nadomestna gradnja kirurškega in z njim
               povezanih oddelkov. Prav tako po letu 2007 bosta dokončana gradnja in opremljanje ter
               odprtje nove pediatrične klinike ter nove nevrološke klinike v Ljubljani. Istega leta
               bo dokončana gradnja otološke klinike v Ljubljani, ki bo opremljena in odprta v letu
               2008. V letu 2007 se bo v Ljubljani začela gradnja novega prizidka k urgentnemu bloku
               kliničnega centra, v katerem bo v letu 2008 odprt nov urgentni oddelek z urgentnim
               laboratorijem, v letu 2009 pa bodo v njem še povečani in obnovljeni operacijski blok,
               oddelek za intenzivno terapijo in tudi prometni terminal ter centralni laboratorij,
               nad njim pa odprt nov helioport. V letu 2008 bodo zagotovljeni novi prostori za
               inštitut za medicino dela, prometa in športa in v obeh letih bo ministrstvo za
               zdravje sofinanciralo tudi celovito prenovo in novogradnjo zavoda za usposabljanje
               invalidne mladine, ki je sicer investicija ministrstva za šolstvo in šport.</p>
               <p>Z notranjimi prerazporeditvami smo sami zagotovili tudi dodatna potrebna sredstva v
               višini 1,7 milijona evrov zaradi pokrivanja novih zakonskih obveznosti; tu mislim na
               zakon o bolnikovih pravicah, zakon o preskrbi s krvjo, zakon o tkivih, nacionalni
               program, kemijska varnost.</p>
               <p>V okviru glavnega programa predsedovanja EU smo zagotovili sredstva za dodatne
               zaposlitve v skladu s sprejetim kadrovskim načrtom za predsedovanje ter sredstva za
               povečano delovno uspešnost. V okviru glavnega programa urejanje in nadzor sistema
               zdravstva predstavljajo največji delež programa plače in materialni stroški, in sicer
               61,3%, 12,5-odstotni delež programa predstavlja postavka sistem preskrbe z zdravili,
               kamor so prenesena sredstva agencije Republike Slovenije za zdravila in medicinske
               pripomočke, ki se ukinja z 31.12.2006; namreč, ustanavlja se javna agencija za
               zdravila. V letu 2007 je pridobljenih še 1,1 milijona evrov za zagonska sredstva nove
               javne agencije za zdravila in medicinske pripomočke. Med pomembne postavke programa
               spada še informatika v zdravstvu v višini 933.000 evrov, ki bo omogočala realizacijo
               projekta E-zdravje. Sredstva so povečana na postavki delovanje zdravstva v kriznih
               razmerah in vojni za nakup opreme za ukrepanje v kemijskih nesrečah, namenjene ekipam
               nujne medicinske pomoči in ostalim udeležencem pri reševanju v primeru kemijskih
               nesreč. Sredstva za 794,6 tisoč evrov, povečana tudi na postavki <stage type="mag"/><stage>(Nadaljevanje)</stage> varstvo potrošnikov zdravstvenega varstva zaradi
               sprejema zakona o pacientovih pravicah, imenovanja zastopnika pacientovih pravic.
               Postavka strokovni nadzor in javna pooblastila je povečana za dodatno podeljeno javno
               pooblastilo zbornici zdravstvene babiške nege v Sloveniji in zbornici laboratorijske
               medicine v Sloveniji; obe bosta naloge iz javnih pooblastil začeli izvajati v letu
               2007. Članarine in prispevki mednarodnih organizacij, ta postavka je povečana za
               221.000 evrov. Tu gre predvsem za letno članarino za observatorij, mednarodni projekt
               Svetovne zdravstvene organizacije za podporo reformam v sistemu zdravstvenega
               varstva, za prispevek OECD in predvidene dodatne obveznosti Republike Slovenije,
               izhajajoče iz novega članstva Republike Slovenije v mednarodnih organizacijah.</p>
               <p>Preventivni programi zdravstvenega varstva predstavljajo 16,4% celotnega proračuna.
               Največji delež programov, to je 50,4%, predstavlja postavka izvajanje javne službe na
               IBZ in zavodih za zdravstveno varstvo. Povečana je postavka spremljanje vplivov
               okolja na zdravje za 62,6 tisoč evrov, sredstva pa so dodatno namenjena izvedbi
               projekta za pripravo programa ukrepov za zmanjšanje onesnaženja pitne vode s
               kemijskimi onesnaževalci.</p>
               <p>V okviru drugih programov na področju zdravstva bo z novim ZIPRO dosežen prenos
               financiranja sekundarja pripravnikov iz proračuna ministrstva za zdravje na zavod za
               zdravstveno zavarovanje Slovenije. Transplantacijska dejavnost je zaradi zakona o
               tkivih povečana za 104,3 tisoč evrov. Prav tako je povečana nujna medicinska pomoč, z
               namenom organiziranja neprekinjene posvetovalne službe v okviru centra za zastrupitve
               in nakup opreme in postavitev mreže za organizacijo zgodnje defribilacije in
               usposabljanje upravljavcev defibrilatorja za to uporabo.</p>
               <p>Ministrstvo za zdravje bo v letu 2007 pridobilo 2,2 milijona evrov evropskih
               sredstev in sredstev drugih... <stage>/izgovarja nerazumljivo!/</stage>, za kar je v proračunu 2007
               zagotovljenih milijon evrov slovenske soudeležbe.</p>
               <p>Glede leta 2008, če lahko nadaljujem kar za leto 2008. Lahko nadaljujem za leto
               2008, kajne?</p>
            </sp>
            <sp xml:id="SDT4-OZZ-Nujna-013-2006-10-18.sp21">

               <speaker>PREDSEDNIK LJUBO GERMIČ:</speaker>

               <p>Ja, ja, kar izvolite.</p>
            </sp>
            <sp xml:id="SDT4-OZZ-Nujna-013-2006-10-18.sp22">

               <speaker>MAG. ANDREJ BRUČAN:</speaker>

               <p>Seveda bom krajši. V letu 2008 proračun znaša 86,2 milijona evrov. V okviru glavnega
               programa predsedovanje EU in podprogram predsedovanje EU smo zagotovili sredstva za
               dodatne zaposlitve v skladu s sprejetim kadrovskim načrtom za predsedovanje ter
               sredstva za povečano delovno uspešnost. V okviru glavnega programa urejanje in nadzor
               sistema zdravstva predstavljajo največji delež programa plače in materialni stroški,
               in sicer 56,3%. 6,3% delež programa predstavlja postavka sistem preskrbe z zdravili.
               Med pomembne postavke programa spada še informatika v zdravstvu v višini 927 tisoč
               evrov, ki bo omogočila realizacijo projekta E-zdravje in nadaljevanje projekta iz
               leta 2007.</p>
               <p>Na področju preventivnih programov zdravstvenega varstva ti predstavljajo 15%
               celotnega proračuna. Največji delež programov, to je 55,4, predstavlja postavka
               izvajanje javne službe na IVZ in zavodih za zdravstveno varstvo.</p>
               <p>Ministrstvo za zdravje bo v letu 2008 pridobilo 3,1 milijona evrov evropskih
               sredstev in sredstev drugih donacij, za kar je v proračunu 2008 zagotovljenih 1,6
               milijona evrov slovenske soudeležbe. Toliko za uvod. Hvala.</p>
            </sp>
            <sp xml:id="SDT4-OZZ-Nujna-013-2006-10-18.sp23">

               <speaker>PREDSEDNIK LJUBO GERMIČ:</speaker>

               <p>Hvala lepa. Na sejo smo povabili tudi predstavnika ministrstva za finance. Želi
               besedo? <stage>(Ne.)</stage> Predstavnik zavoda za zdravstveno zavarovanje Slovenije, želi kdo
               besedo? Vabili smo tudi združenje zdravstvenih zavodov Slovenije, želi kdo besedo? Ne
               želi. Združenje direktorjev slovenskih bolnišnic, želi kdo besedo? Ne želi. V tem
               primeru odpiram razpravo, spoštovane poslanke in poslanci. K besedi se je javil
               gospod Milan Cvikl. Prosim.</p>
            </sp>
            <sp xml:id="SDT4-OZZ-Nujna-013-2006-10-18.sp24">

               <speaker>MAG. MILAN M. CVIKL:</speaker>

               <p>Hvala lepa, gospod predsedujoči. Dovolite, da v naši oceni zdravstvenega proračuna se
               na nek način dotaknemo tega, kar je govoril minister za, predpostavljam, zdravje,
               vendar seveda iz same obrazložitve ne vem več, ali je to minister za zdravje ali je
               to minister za zapiranje državnega proračuna. Namreč, jaz se ne spomnim, da bi v
               preteklih 15 letih kadarkoli zmanjševali sredstva za <stage type="mag"/><stage>(Nadaljevanje)</stage> ministrstvo za zdravje. Razlogov za to je zelo veliko,
               niso samo v, če hočete, neracionalni potrošnji, ampak preprosto v tem, da po našem
               zakonu naj ministrstvo za zdravje zagotavlja ustrezno politiko na področju zdravstva
               in naj zagotavlja predvsem tiste zakonske določbe, ki pomenijo vzpostavljanje
               predpogojev za izvajanje zdravstvenega varstva. In to so na eni strani investicije v
               zdravstvo in na drugi strani, imenujmo jih, preventivni in seveda programi, ki
               vzpostavljajo pogoje za to, da lahko v posameznem letu v obvezni blagajni zavoda za
               zdravstveno zavarovanje so vzpostavljeni pogoji, da pacienti, vseh dva milijona
               Slovenk in Slovencev ter drugih, ki tu koristijo zdravstvene usluge, dobijo
               maksimalno učinkovite zdravstvene usluge. Minister za zdravje, ki seveda, mimogrede,
               napačno govori o rebalansu proračuna za leto 2007, niti na dnevnem redu ni te točke,
               gospod minister, upam pa, da bomo imeli kdaj rebalans 2007 - govorimo o, formalno,
               gospod minister, spremembah proračuna za leto 2007, o rebalansu pa upam, da bomo
               poleti ali jeseni drugega leta govorili, ko bo treba pokrivati luknjo, ki jo
               ustvarjate s tem, ko ste pristali, da v času še vedno visoke rasti proračunskih
               odhodkov vi kot minister za zdravje pristanete na 3% zmanjšanje. Vam je to mogoče,
               gospod minister, smešno, meni pa ni. Zakaj mi ni smešno? Jaz obžalujem, da zavod za
               zdravstveno zavarovanje in bolnišnice se niso odločile, da bodo v uvodu razpravljale.
               Ampak če pogledamo podatke, ki jih je mogoče najti na internetu in govorijo o
               dodatnem bolnišničnem programu, na primer, v letu 2005, potem seveda bomo videli, da
               v letu 2005 je takšnega dodatnega programa za nekaj čez 3 milijarde. In sedaj, gospod
               minister, s tem, kar ste vi predlagali državnemu zboru, pravite, da naj bolnišnice,
               da naj zavod za zdravstveno zavarovanje, da naj vsi v partnerskem dogovarjanju za
               leto 2007 zmanjšajo programe, zato da bodo pokrili 2,7 milijarde tolarjev za
               sekundarje in pripravnike. In to seveda počnete celo, kot pravimo mi, v nasprotju z
               zakonom, ker vam zakon popolnoma jasno to določa. Zakonska podlaga, zakon o
               zdravniški službi in zakon o zdravstveni dejavnosti pravi, da sredstva zagotavlja
               državni proračun. In vlada ima tu neko obrazložitev, ki pravi, da, ker ni posebnega
               razloga, da mi ne bi spoštovali zakona, po Ruparjevo, kot je to zadnje dni zelo
               zanimivo, mi bomo pač kar v zakonu o izvrševanju proračuna rekli, da vladi ni
               potrebno, da zagotovi 2,7 milijarde iz državnega proračuna za financiranje
               sekundarjev in pripravnikov.</p>
               <p>To je seveda nam zelo sporno. Nam je zelo sporno, da naenkrat minister za zdravje
               pusti kar ministru za finance, ker minister za finance je, kot se temu reče,
               sektorski minister za zakon o izvrševanju proračuna, da mu minister za zdravje
               določa, kaj bo v zdravstveni blagajni. In sprašujem vas, vse, ki vplačujemo prispevke
               iz svojih plač v zdravstveno blagajno, kdo je s spremembo zakona o zdravstveni
               dejavnosti, zakona o zdravniški službi in zakona o zdravstveni dejavnosti, dal
               podlago vladi Republike Slovenije, da iz prispevkov v obvezno zdravstveno blagajno
               jemlje 2,7 milijarde in jih daje za, kot se temu reče, to, kar državni proračuni
               zagotovijo.</p>
               <p>In zato pravimo, da ko se danes pogovarjamo o zdravniškem delu ali pa zdravstvenem
               delu državnega proračuna, da se tu kaže, kako je ta proračun fiktivno zaprt. Minister
               nam je razlagal, kje vse povečuje denar. Da povečuje denar za plače za predsedovanje.
                  <stage type="mag"/><stage>(Nadaljevanje)</stage> Denar za plače za
               predsedovanje ste si povečali, denarja za pripravnike in sekundarje pa ne boste
               zagotovili v državnem proračunu, ampak pravite, naj to v splošnem dogovoru, v
               posebnem dogovoru bolnišnice oziroma vsi izvajalci preprosto vključijo v svoje
               programe. In bo zaradi seveda manj denarja za zdravila, bo zaradi tega manj denarja
               za zdravstvene programe, predvsem pa bo manj denarja za zmanjševanje čakalnih list.
               Drugače namreč ne bi razumel, zakaj je bilo treba v letu 2005 ravno za zmanjševanje
               čakalnih list nameniti približno 3 milijarde.</p>
               <p>In bi resnično prosil, gospod predsedujoči, da nam zdravstvena blagajna,
               predstavniki bolnišnic povedo, kaj za njih pomeni 2,7 milijarde in ali je to nekaj,
               kar je sprejemljivo. Mi bomo potem v nadaljevanju in tudi smo v tej zvezi oblikovali
               ustrezen amandma.</p>
               <p>Drugo, kar je po mojem in našem prepričanju pomembno vprašanje, je vprašanje
               investicijskih vlaganj. To se v določeni meri niti ne vidi neposredno v proračunu
               2007, 2008, gospod minister, vidi pa se v tako imenovanem razvojnem delu proračuna
               ali v načrtu razvojnih programov. Tam se pa zelo jasno vidi, da za razliko od obdobja
               prejšnje vlade ali pa celo obdobja te vlade, leta 2004 in 2005, se vrsta projektov
               zamika. Zamika se v obdobje celo do leta, kot je zapisano, do leta 2013. Namesto, da
               bi minister v proračunu dobil dodaten denar in intenziviral izgradnjo investicij,
               povečal dinamiko investiranja, ne samo v pediatrično kliniko, ampak v investicije
               širom po Sloveniji, Slovenj Gradec, Murska Sobota, da bi mogoče podprl gospoda
               Arharja, ki pravi, "mi bomo imeli v Ljubljani v času mojega mandata mestno
               bolnišnico" - vprašam vas, kje? V načrtu razvojnih programov - mandat gospoda Arharja
               naj bi trajal do leta 2010 - imate denar za mestno bolnišnico. Torej je to, kar
               gospod Arhar razlaga, čista fikcija. Čista fikcija! Tega denarja v državnem proračunu
               ni. Mimogrede, seveda, tudi gospod Bajuk potem tej isti Ljubljani vzame 10 milijard
               denarja za dohodnine, ampak to je poseben problem, o katerem bomo na eni drugi seji
               razpravljali. Sprašujem vas, gospod minister za zdravje, kako lahko sprejmete to, da
               se program investicij zamika, in kako lahko sprejmete kot minister za zdravje, da so
               vam za 3% vzeli denarja v državnem proračunu?! In kako lahko predlagate nezakonit
               predlog, da boste preprosto z nekim zakonom, za katerega skrbi minister za finance,
               vi kot minister za zdravje ne bili več odgovorni za tisto, kar vam nalaga zakon o
               zdravniški službi in zakon o zdravstveni dejavnosti?! Povem vam, napisali ste si samo
               še eno dodatno točko za interpelacijo. Hvala lepa.</p>
            </sp>
            <sp xml:id="SDT4-OZZ-Nujna-013-2006-10-18.sp25">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo ima gospod Kontič. <stage>/Oglašanje iz ozadja./</stage> Gospod Jazbec,
               proceduralno, prosim.</p>
            </sp>
            <sp xml:id="SDT4-OZZ-Nujna-013-2006-10-18.sp26">

               <speaker>FRANC JAZBEC:</speaker>

               <p>Hvala lepa, gospod predsednik. Mislim, da glede na razpravo mojega predgovornika in
               žalitve, ki jih ni bilo malo izrečenih v tej dvorani, mislim, da ste dolžni
               odreagirati. In to, kaj je "po Ruparjevo" zakonito in kaj ni zakonito, podtikati še
               zdajle v tej dvorani ministru, jaz napovedujem, da bomo naredili obstrukcijo, v
               kolikor se bo to nadaljevalo v tem smislu, kot si kolega Cvikl tule dovoli. Nikakor
               pa ni dovoljeno, da se dela tule predvolilna kampanja - komu, zakaj? Odgovor na vse
               to, kar je Cvikl <stage type="mag"/><stage>(Nadaljevanje)</stage> razpravljal,
               kaj bo in kaj ne bo naredil županski ljubljanski kandidat, to nima z današnjo točko o
               proračunu ničesar skupnega. Pri vseh neumnostih, ki so bile izrečene, tudi žalitve,
               tega ne smete dovoliti. Hvala.</p>
            </sp>
            <sp xml:id="SDT4-OZZ-Nujna-013-2006-10-18.sp27">

               <speaker>PREDSEDNIK LJUBO GERMIČ:</speaker>

               <p>Hvala lepa, kolega Jazbec. Jaz bi si le dovolil reči, da sejo vodim tokrat jaz kot
               predsednik tega odbora. In lahko samo rečem vsemposkušajmo biti korektni v razpravah,
               poskušajmo se držati vsebine. A veste, grožnje na tak način, da ko odpremo razpravo,
               že kot predsedujoči dobivam opozorila, da bo zaradi vodenja seje obstrukcija. Jaz ne
               vem, kaj bo kdo povedal. In bi seveda želel, da poskušamo na kulturen in korekten
               način peljati to sejo odbora za zdravstvo, da opozarjamo na probleme, ki jih vidimo
               različno, z različnega zornega kota, in da bo tako skozi razpravo poslank in
               poslancev, ministra, njegove ekipe, vabljenih na to sejo možno postavljati vprašanja
               in odgovarjati. Lahko pa se proceduralno lovimo o tem, ali je neka beseda žaljivka
               ali ne. V tem parlamentu je bilo ogromno stvari narejenih, o tem ima vsak svojo
               sodbo, vsak ima različne prage tolerantnosti. Jaz bi samo prosil, poskušajmo se
               držati teme, poskušajmo držati glave na hladnem, tudi z različnimi vidiki, ali
               predvolilne kampanje ali vsebine, da bi lahko to razpravo pripeljali do konca. To je
               moj predlog, kot nasvet, kot izražena dobra volja, seveda pa bo lahko ta odbor delal
               tudi bistveno drugače. V tem kontekstu bi želel, da opravimo konstruktivno razpravo.
               Govorimo o pomembnem segmentu, govorimo o proračunih, govorimo o velikih sredstvih,
               zelo pomembno za vsakega državljana in državljanko Republike Slovenije, in bi seveda
               želel, da se pri tem tudi vsi odgovorno obnašamo, kajti v nasprotnem primeru, veste,
               bo zelo težko vedno govoriti, kdo je komu karkoli... Jaz bi želel, da je to vsakemu
               izmed nas, ko razpravlja in poskuša držati nivo mestu te debate pač primerno. Kolega
               Jazbec, prosim.</p>
            </sp>
            <sp xml:id="SDT4-OZZ-Nujna-013-2006-10-18.sp28">

               <speaker>FRANC JAZBEC:</speaker>

               <p>Hvala lepa. Predsednik, jaz vam nisem z ničimer oporekal, da vodite vi sejo, zato
               vedno zaprosim za besedo, kadar to želim. Nisem vam tudi oporekal, ko ste v tej
               dvorani zaželeli samo kolegu Cviklu prijetno delo; verjetno ste mu zaželeli prijetne
               užitke ob žalitvah, ki jih danes dela tule. Zato samo prosim za korektnost, pa
               ničesar drugega.</p>
            </sp>
            <sp xml:id="SDT4-OZZ-Nujna-013-2006-10-18.sp29">

               <speaker>PREDSEDNIK LJUBO GERMIČ:</speaker>

               <p>Hvala lepa. Ne bom dajal več besede na to temo. Vi veste, kolega Jazbec, da to
               naredim vedno, najprej pozdravim vse, nato pa posebej tiste, ki so kot nadomestni
               člani, včasih to naredim za kateregakoli člana, ki je kot nadomestni član prisoten na
               delu tega odbora. In bi prosil, da poskušamo nadaljevati razpravo. Kolega Kontič,
               imate besedo.</p>
            </sp>
            <sp xml:id="SDT4-OZZ-Nujna-013-2006-10-18.sp30">

               <speaker>BOJAN KONTIČ:</speaker>

               <p>Hvala lepa, predsednik. Prepričan sem, da moja razprava ne bo obnovila grožnje po
               obstrukciji. Sicer bi pa nekako z zanimanjem spremljal obstrukcijo koalicije
               posameznega delovnega telesa; to bi bila spet ena zanimiva novost v parlamentarni
               praksi, vsekakor pa ne bi bilo dobro. Če govorimo o proračunu, je kar prav, da
               razpravljamo o številkah, je prav, da razpravljamo o načrtih; o ocenah za nazaj bo
               priložnost pri obravnavi interpelacije, ki bo vsekakor na dnevnem redu, in mislim, da
               bo takrat dovolj časa, da ocenimo delo vlade in ministra na področju zdravstva.</p>
               <p>Zdaj, če zelo na hitro pogledam investicije, lahko ugotovim, da je tudi nekaj
               investicij na področju primarnega zdravstva v zdravstvene domove, kar vsekakor
               pozdravljam. To je dobra naložba, predvsem tudi zaradi tega, ker si v Socialnih
               demokratih oziroma v stranki Socialnih demokratov prizadevamo, da bi zdravstveni
               domovi ostali nosilci primarnega zdravstvenega varstva oziroma na nivoju primarnega
               zdravstva opravljali to pomembno funkcijo. Zato jih je pa seveda treba obnavljati, in
               tu vidim, da <stage type="mag"/><stage>(Nadaljevanje)</stage> minister namenja
               nekaj sredstev za obnovo, res niso velika, je pa verjetno tudi to z ostalo
               zakonodajo, tudi zakon o financiranju občin, povezano in minister pač zagotavlja ta
               delež, ki je s tem zakonom predviden. Morda bi se dalo tudi kaj več, ampak to bolj v
               razmislek.</p>
               <p>Glede na to, da prihajam iz Velenja in da smo Velenjčani kar nekako vezani na tri
               bolnišnice, Celje, Topolšica in Slovenj Gradec, bi dejal, da je zelo dobro tudi, da
               so planirana sredstva za začetek izgradnje oziroma izgradnjo bolnišnice kirurškega
               oddelka v Slovenj Gradcu. Nekaj časa smo na to čakali, in tudi to gre kot pohvala
               ministru, ne kot kritika, da ne bom narobe razumljen. Me pa seveda zanima, koliko ta
               sredstva zagotavljajo dokončanje izgradnje tega oddelka v bolnišnici Slovenj Gradec.
               Jaz upam, da bo ministrstvo za zdravje našlo posluh tudi za bolnišnico Topolšica, ki
               je v slabem stanju. Potrebne bi bile dodatne investicije, njena lokacija pa je tako
               pomembna za Šaleško dolino, da je treba na tem področju nekaj postoriti. Glede na to,
               da je to nivo, ki spada v državno pristojnost, ne lokalno, bi predlagal, da minister
               pri pripravi, vem, da letošnjega proračuna oziroma proračuna za naslednje leto ni
               možno, ampak morda kasneje v naslednjem letu pa le razmisli tudi o investicijah v
               bolnišnico Topolšica.</p>
               <p>Toliko glede investicij. Torej, z mojega zornega kota je kar nekaj takšnih, s
               katerimi sem dejansko lahko zadovoljen oziroma so, pa smo morda na njih morali kar
               nekaj časa čakati.</p>
               <p>Zelo pomembno vsekakor je področje strokovnega nadzora in javnih pooblastil. Jaz se
               zavedam, da je država z zakonom oziroma ministrstvo z zakonom nekaj tega preneslo na
               zdravniško zbornico, na posamezne zbornice, ker tudi iz obrazložitve sodeč samo
               kadrovsko tega niti ne bi bilo sposobno izvajati. Me pa vseeno zanima, ko govorimo o
               odvzemu licenc, podaljševanju in podeljevanju, ali je katera od licenc bila morda
               odvzeta, ali se morda o tem razmišlja. Predvsem me pa v sklopu teh zbornic zanima,
               glede na to, da sem vam kar nekajkrat postavljal poslanska vprašanja s področja
               fizioterapije, kako je s to zbornico, kako je s tem društvom, kako je s temi
               pooblastili; takrat je bilo rečeno, da bo treba zadeve še enkrat preveriti.</p>
               <p>Pomemben program znotraj delovanja ministrstva za zdravje je po moji oceni tudi
               program varovanja zdravja in zdravstvena vzgoja, torej preventiva. Vedno bolj
               pomembna bo, predvsem tudi zaradi tega, ker se nekateri počasi izogibajo
               preventivnemu delovanju, ker je pač kurativno delovanje lažje oceniti in izstaviti
               račun za opravljeno storitev, kot pa za področje preventive. Vendar vidim, da tu
               ministrstvo predvideva, da se bo zadeva na področju preventive še okrepila. Zato me
               zanima, ali so ta sredstva, ki so namenjena, dovolj za preventivno delovanje. Posebej
               pa me zanima tudi, katere so tiste nove aktivnosti, ki so predvidene in so tu v
               obrazložitvi tudi zapisane.</p>
               <p>Pomembno poglavje je tu znotraj tudi zbiranje krvi. Tudi tu so <stage type="mag"/><stage>(Nadaljevanje)</stage> sredstva zagotovljena in me tudi na tem področju
               zanima, ali bo to zadostovalo. In seveda vloga Rdečega križa pri tem oziroma te
               humanitarne organizacije, ali je morda informacija o tem, ali so oni s temi sredstvi
               zadovoljni ali ne.</p>
               <p>Torej, toliko o proračunu, o načrtovanju proračuna. Seveda soglašam tudi z
               opozorili, ki so bila dana in so povezana z zakonom o izvrševanju proračuna. Jaz
               pričakujem danes tudi odgovor na ta vprašanja. Odgovor bo vsekakor podlaga za
               razmislek tudi predsednika, ali nas bo ponovno povabil v to dvorani ali kateri drug
               prostor in bomo tudi o tem, kaj se je preneslo iz državnega proračuna v blagajno
               zdravstvenega zavarovanja, resno spregovorili. Hvala lepa.</p>
            </sp>
            <sp xml:id="SDT4-OZZ-Nujna-013-2006-10-18.sp31">

               <speaker>PREDSEDNIK LJUBO GERMIČ:</speaker>

               <p>Hvala lepa. Glede na to, da ni nobenih nadaljnjih prijavljenih k razpravi, dovolite,
               preden zaključimo prvi krog in damo besedo ministru za odgovore, bi se še sam
               prijavil k besedi.</p>
               <p>Ko berem te dokumente, bi moral najprej reči, da kot predsednik odbora za zdravstvo
               nekako z obžalovanjem ocenjujem, da je predlog proračunov na področju zdravstva
               zapisan v trendu navzdol. To seveda žalosti, ob dejstvu, da v razpravah, ki jih imamo
               v javnosti, govorimo, da bo treba nadgraditi sistem, da bo treba izboljšati sistem,
               da bo treba narediti na marsikaterem področju bistveno več, kot je narejeno do sedaj.
               Da se pojavljajo na področju razvoja znanosti, medicinskih znanosti, potreb,
               zavedanja in osveščenosti vseh nas, seveda bistveno več, zato da bi zagotavljali na
               eni strani strokovnost vseh subjektov v zdravstvenem sistemu, da bi na drugi strani
               zagotavljali zgradbe in opremo, ki so nujno potrebne. Jaz ne razumem, da ni možno
               zagotoviti več sredstev za to, da zagotavljamo kakovostnejšo opremo, ne razumem. In
               ko spremljam potem kot predsednik tega odbora trende, ki gredo v zmanjševanje, lahko
               izrazim nezadovoljstvo ali pa obžalovanje, da je temu tako.</p>
               <p>Zakaj je temu tako? Jaz ocenjujem, da je temu tako tudi zaradi enega preprostega
               dejstva, na katerega bom spomnil, da že dve leti nimamo nacionalnega programa
               zdravstvenega varstva. Nimamo, osnovnega temeljnega dokumenta za področje zdravstva
               ni! In zato je meni tudi ta proračun po varianti žiga-žaga, enkrat gor, enkrat dol -
               zakaj? - zato, ker ni temeljne opredelitve, v kateri smeri gremo naprej v programu
               zdravstvenega varstva. Lani sem v tej razpravi opozarjal, da je bilo v dokumentih
               možno zaslediti kombinacij, za katero obdobje bo sploh veljal nacionalni program, kar
               nekaj - pet, šest kombinacij obdobja, v katerem naj velja ta nacionalni program. In
               približno enako je v tem tekstu, ni jih sicer toliko, ampak so razlike. Kajti če
               preberete tekst, recimo, samo na strani 2039, boste videli, da ministrstvo predlaga
               nacionalni program zdravstvenega varstva Republike Slovenije za obdobje 2007-2013. Ko
               obrnemo list, pa je samo na naslednji strani dokumenta, kjer piše "nacionalni program
               zdravstvenega varstva Republike Slovenije 2006-2015". Ja, potem se pa vprašam, kdo
               pripravlja ta dokument, če še na ministrstvu ne morete definirati, za katero obdobje
               bo veljal ta dokument. In kako naj verjamem, da planirate aktivnosti, ki so v
               proračunu, na podlagi neke strategije, če sploh ne veste, za katero obdobje bo to
               veljalo! Po eni strani banalna zgodba. Ampak jaz sem lani to opozarjal, sem mislil,
               evo, letos tega sigurno ne bo. Ampak pojavi se isto. Pojavi se isto, in ko <stage type="mag"/><stage>(Nadaljevanje)</stage> preberem to na začetku, se potem
               seveda vprašam, s kako verodostojnostjo berem dokumente naprej. In se še vprašam, s
               kako verodostojnostjo berem, ko gredo trendi, recimo, sredstev navzdol. In tu se mi
               zdi ključna odgovornost. Kajti ko berem naprej, se v proračunu pojavljajo postavke,
               ki se utemeljujejo z zakoni, ki jih ni, zakonov ni. Zakona o pravicah pacientov ni,
               zakona o duševnem zdravju ni, in mi že pišemo, na kakšen način bomo opredelili
               določene obveznosti. Izkušnje, ki pa govorijo o tem, da smo pa bili zelo skromni v
               dveh letih pri sprejemanju zakonodaje, ne dajejo razloga za optimizem, za to, da bomo
               zdaj pa kar na hitro sprejeli neke zakone, ki jih je treba utemeljiti že v predlogu
               sprememb proračuna ali pa v predlogu proračuna za leto 2008.</p>
               <p>Seveda, tukaj mi gre glavno opozorilo na temo, kaj je strategija zdravstvene
               politike v Republiki Sloveniji. Zato je tako pomembno. Zato je tako pomembno, ko bomo
               govorili v nadaljevanju oziroma ko bom sam razpravljal v nadaljevanju, kaj pomeni
               sprememba financiranja pripravništva in sekundarjev, ki so z zakonom zavezana
               pristojnost državnega proračuna. In ko povežem to, da to črtamo in prenašamo to v
               blagajno zdravstvenega zavarovanja - jaz imam ta načrt tukaj, ker je sestavni del
               gradiv, ki smo jih dobili, v tistem dolgem, kajne, poslanci smo dobili tisto gradivo,
               ki ima približno slab meter višine. In kolikor sem seznanjen, je upravni odbor v
               skladu z ministrstvom za zdravje potrdil ta finančni načrt. Potem pa lahko berem, da
               gospa Slađana Jelisavčić, ki se na zavodu za zdravstveno zavarovanje ukvarja z
               zdravstveno analitiko in ekonomiko, je povedala, da so za svoje nove obveznosti za
               plače, nadomestila zdravnikom, prihrankov in sekundarjev izvedeli iz predloga zakona
               o izvajanju proračuna. To se mi zdi pomembno, kajti ko govorimo o nacionalnem
               programu, ko govorimo o zagotavljanju zdravstvenega varstva in govorimo o
               proračunskih sredstvih in govorimo o sredstvih iz obveznega zdravstvenega
               zavarovanja, je to zelo povezana vsebina. Sploh pa je to zelo povezana vsebina, če
               takole premetavamo sredstva iz obveznosti proračuna v obveznosti blagajne ali pa
               obratno. In ko sem sam želel dobiti več informacij o tem, je jasno, da na nekih
               točkah programov, ki so iz obveznega zdravstvenega zavarovanja, zmanjšane pravice,
               kajti pravice, ki bi jih morali na podlagi dveh zakonov, ki smo jih sprejeli v
               parlamentu, zakon o zdravstveni dejavnosti in zakon o zdravniški službi, se prenašajo
               z enim tretjim zakonom v pravice obveznega zdravstvenega zavarovanja. In seveda tu
               gre za koncepte. In meni je zelo žal, da moramo to početi na ta način, da pravzaprav
               se moramo vprašati, na kakšen način in s katerimi pravicami bomo prikrajšani, zato da
               bomo del obveznosti iz proračunskih sredstev prenesli v pravice, ki izhajajo iz
               obveznega zdravstvenega zavarovanja.</p>
               <p>Jaz lahko razumem, da nekdo ima bolj sproščen donos do teh vprašanj, ampak dovolite,
               da tudi mi, ki imamo malo bolj zaskrbljen odnos do teh vprašanj, pač povemo svoja
               opozorila. In zato mi je žal, rekel bom, da mi je žal, da pravzaprav niti ne želimo
               razpravljati o teh vsebinskih razlogih, zakaj bomo danes, recimo, če bomo na koncu
               glasovali o predlogu sklepa, da to dajemo matičnemu delovnemu telesu, da je predlog
               sprememb za leto 2007 in predlog proračuna za 2008 korekten. <stage type="mag"/><stage>(Nadaljevanje)</stage> Pri čemer pa vemo, da te obveznosti, ki nam jih
               nalagajo zakoni na področju zdravstva, ki jih nismo spremenili, spreminjamo z
               zakonom, za katerega ne vemo, če bo sprejet. Mi ne vemo, če bo zakon o izvajanju
               proračuna sprejet, pa bomo danes tole že črtali. Kajti matično delovno telo lahko
               izglasuje, da tista obveznost ne bo tam sprejeta. Tukaj pa sredstev ne bo, če bomo mi
               sprejeli takšen predlog proračuna, kot je tu zapisan. In seveda je eno vsebino zelo
               pomembno povezovati z drugo, kajti če ne bosta sprejeti v paketu, bosta strigli druga
               proti drugi.</p>
               <p>Naslednje vprašanje, ki bi ga želel postaviti, gospod minister, je dejstvo, mi imamo
               zakon o investicijah v javne zdravstvene zavode. Glede na to, da smo imeli kar nekaj
               sredstev na zalogi, o katerih ste govorili, kako jih boste hitro porabili, me zanima,
               da glede na to komentirate dinamiko izvajanja investicij v javne zdravstvene zavode.
               Predvsem pa, da komentirate to glede na to, da se zakon za investicije v javne
               zdravstvene zavode izteka v letu 2008. In glede na to, da poslušamo opozorila že
               prej, v prejšnjih mandatih in tudi v tem mandatu, da je pa potreb, novih potreb še
               veliko, me seveda zanima, ali bo ministrstvo na podlagi vlaganj v javne zdravstvene
               zavode do sedaj pripravilo tudi spremembe tega zakona, ki je kot temeljni zakon za
               podlago za investicije. Jaz upam, da ta zakon služi kot podlaga in da ga ne bomo
               zaobšli, tako kot poskušamo, recimo, zaobiti zakon o zdravniški službi in zdravstveni
               dejavnosti z zakonom o izvajanju proračuna.</p>
               <p>Naslednje področje, ki bi ga želel izpostaviti, je zelo pomembno vprašanje
               zagotavljanja kakovosti nadzora. Gospod minister, in tudi že danes je bilo rečeno, da
               del nadzornih ukrepov in izvajanja nadzora prenašate z javnimi pooblastili na podlagi
               zakona na zbornice in na strokovna združenja. Žal mi je, glede na opozorila
               zdravniške zbornice, kako malo je možnosti glede na razpoložljiva sredstva izvajati
               strokovni nadzor. Mi smo to poslušali že tudi na sejah tega odbora. Zakaj ministrstvo
               ne predlaga povečanja sredstev za to, da se ojača nadzor. In glede na intenco tega
               ministrstva, da se zasebništvo uvaja v čim večji meri, kar tudi se zapisuje v tem
               tekstu, zakaj ne zagotavljamo hkrati tudi povečanja sredstev za zagotavljanje javnih
               pooblastil, ki smo jih dali na zbornice, za zagotavljanje nadzora.</p>
               <p>Dotaknil bi se samo še dveh vsebin. Prva je preventivno delo na področju zdravstva.
               Ko sem spremljal te postavke, sem si poskušal razvozlati, zakaj nekje pravzaprav
               ukinjamo programe preprečevanja zasvojenosti, ukinjamo programe preventive na
               področju drog. Poskušal sem najti razlage skozi tekste, da to vključujemo nekam
               drugam, v neke nove sklope. Ampak ko sem pa poskušal sestavljati številke, je pa
               rezultat ta, da je v novih postavkah, ki se jih, recimo, vgrajuje, sredstev pa manj,
               ko jih seštejem, koliko vzamemo in koliko komu damo. In seveda potem se pa vprašam,
               ali jemljemo problem zasvojenosti kot problem, ki je bistveno manjši, ali jemljemo ta
               problem neodgovorno. Tu bi prosil, da mi natančno, skozi različne - jaz sem poskušal
               te analize narediti, pa mi žal ni uspelo -, da mi skozi te različne podprograme
               poskušate razložiti, kam ste to umestili, kajti nekje se mi zdi, da bi temu lahko
               bilo tako.</p>
               <p>Zelo bi pa tudi želel vprašati v smislu tega, da se črta tudi prehranska
                  politika<stage type="mag"/><stage>(Nadaljevanje)</stage> na področju
               programov varovanja in krepitve zdravja... <stage>/izgovarja nerazumljivo!/</stage>. Mi smo sprejeli
               resolucijo o prehranski politiki, o zdravi prehrani. Na drugi strani slišimo, da je
               nepravilna prehrana vzrok marsikateri bolezni in da so, recimo, bolezni srca, ožilja,
               posledica nepravilne prehrane, premalo gibanja, torej vrsta ukrepov. Zakaj, recimo,
               temu področju ne namenjamo bistveno več pozornosti, kajti z nacionalnim programom,
               skozi resolucijo smo se zavezali, da bi to želeli postoriti.</p>
               <p>Na koncu pa samo še eno vprašanje. Veste, da ne moremo nekako na odboru za delo,
               družino in socialo obravnavati azbestnega zakona. Tam obstaja nek argument, da se
               tega ne lotevamo celovito. Mene potem zanima, glede na to, da imamo tudi v proračunu
               sredstva, ki so namenjena programu varovanja zdravja delavcev, zakaj tukaj - saj
               mogoče je ministrstvo za zdravje tu samo en segment, ampak na področju vlade bi pa
               pričakoval, da bo narejen bistveno večji napor, da bomo zmanjševali posledice tega,
               da so, recimo, lahko nekateri izpostavljeni škodljivim vplivom na delovnem mestu.</p>
               <p>To je nekaj vprašanj, kjer bi želel, da jih, če ne v odgovoru, vsaj pokomentiramo v
               razpravi. Hvala lepa.</p>
               <p>Preden dam besedo gospodu ministru, kolega Cvikl, pa boste potem, gospod minister,
               odgovarjali vi. Prosim.</p>
            </sp>
            <sp xml:id="SDT4-OZZ-Nujna-013-2006-10-18.sp32">

               <speaker>MAG. MILAN M. CVIKL:</speaker>

               <p>Prosil bi, da - ne vem, ali bo zdaj gospod minister ali kdorkoli - pojasni, ne samo
               tega, da v državnem proračunu zmanjšujemo sredstva glede na sprejeti proračun za leto
               2007, s spremembami proračuna za 3%, ampak tudi v zdravstveni blagajni se sredstva
               zmanjšujejo za 4,7 milijarde. Če dodamo tisti 2,7 milijarde iz državnega proračuna,
               potem smo ta sekundariat dodatno obremenili zdravstveno blagajno za 7,4 milijarde.
               Gospod minister, da boste videli, kaj je to 7,4 milijarde, dovolite, da vam preberem
               samo nekaj programov, dodatnih, sprejetih v dogovoru za leto 2005, da boste videli,
               kaj pomeni vzeti zdravstveni blagajni 7,4 milijarde. Zdravljenje rakavih bolnikov na
               onkološkem inštitutu 445 milijonov tolarjev. Ne bom bral posameznih podprogramov.
               Kardiovaskularni program 1,7 milijarde, od tega na primer koronografija v Mariboru
               667 primerov, klinični center 157 primerov, splošna bolnišnica Maribor, invazivna
               kardiologija, 55 primerov, in tako naprej. Se pravi, tu imava skupaj 2 milijardi, 2
               milijardi stanejo programi, ki sem jih ravnokar naštel, onkološki inštitut,
               kardiovaskularni program. Operacije sive mrene 473 milijonov za 3.382 operacij - smo
               na 3 milijardah. Ortopedske operacije, predvidoma 500 operacij, 450 milijonov,
               preiskave z magnetno resonanco, 4.800 preiskav, 312 milijonov, v onkološkem inštitutu
               Ljubljana 700 preiskav, splošna bolnišnica Celje 900 preiskav in tako naprej.
               Računalniška tomografija, CT, 100 milijonov, dodatne zaposlitve 130 diplomiranih
               medicinskih sester na sekundarni ravni 660 milijonov.</p>
               <p>Vse to, gospod minister, za ves ta obseg dodatnih programov denarja v zdravstveni
               blagajni ni. Zato, ker je najprej zdravstvena blagajna zmanjšala svoje odhodke za 4,7
               milijarde, in zato, ker jim z današnjim proračunom nalagamo dodatni 2,7 milijarde.
               Razložite mi, kakšen minister za zdravje ste, če praktično dvakratni obseg dodatnega
               programa iz leta 2005 zmanjšujete.</p>
            </sp>
            <sp xml:id="SDT4-OZZ-Nujna-013-2006-10-18.sp33">

               <speaker>PREDSEDNIK LJUBO GERMIČ:</speaker>

               <p>Hvala lepa. <stage type="mag"/><stage>(Nadaljevanje)</stage> Sedaj dajem
               besedo gospodu ministru. Prosim.</p>
            </sp>
            <sp xml:id="SDT4-OZZ-Nujna-013-2006-10-18.sp34">

               <speaker>MAG. ANDREJ BRUČAN:</speaker>

               <p>Hvala za besedo. Seveda, težko je debatirati z ljudmi, ki izhajajo apriori iz
               napačnih predpostavk, ampak bom vseeno skušal na neke stvari tu odgovoriti.</p>
               <p>Bom kar začel pri koncu, ker je apriori napačno izhodišče. To je zavajanje vseh
               prisotnih, pa še koga drugega, da kaj zmanjšujemo na zavodu za zdravstveno
               zavarovanje, kar se tiče sredstev. V bistvu je bil tisti enkratni program posledica
               nekih zakonskih sprememb, na podlagi katerih smo v letu 2005 pridobili neko večjo
               količino denarja, in mi ničesar ne zmanjšujemo v sedanjem času. Razen tega diskusija
               na tem odboru ni diskusija o finančnem programu zavoda za zdravstveno zavarovanje,
               ampak o proračunu Republike Slovenije.</p>
               <p>Druga stvar, v letošnjem letu, pardon, v letu 2007 predvidevamo, da bomo dobili
               bistveno več sredstev za programe zdravstvenega zavarovanja, in sicer 4,6 milijarde
               tolarjev predvsem iz tistega dela, kjer gre za zmanjšanje davka na izplačane plače.
               Tako da je to vse vračunano in ne bo ničesar od tega, kar ste danes tu govorili, pa
               tudi prav nič zmanjšal niti en program. Nasprotno, vsi programi, ki ste jih tu
               omenili, bodo še dodatno povečani. Razen tega predvidevamo, to je pa zaenkrat težko s
               številkami točno označiti, v prihodnjem letu bistveno večje pluse ali pa prihodke v
               sami zdravstveni blagajni na račun cene zdravil, ki bodo sigurno prinesle bistveno
               zmanjšanje. In v kolikor bo zakon o zdravstvenem varstvu in zdravstvenem zavarovanju
               sprejet v obliki, kakršen je zdaj predlagan, bo na tistem področju tudi prišlo še do
               dodatnih prihodkov ali pa plusa v sami zdravstveni blagajni. Ampak jaz ne bi govoril
               o zdravstveni blagajni, ker sem vam tu zdaj odgovoril praktično na tisto, kar ste mi
               očitali, da bom zmanjšal programe, da bom zmanjšal denar za programe in tako naprej.
               Od tega ne bo nič, to boste videli na koncu leta 2007. Kaj smo pa do zdaj naredili na
               tem področju, je pa itak jasno, tu so številke popolnoma jasne in jih je možno tudi
               dokazati.</p>
               <p>Druga stvar je pokrivanje neke luknje. To je seveda odgovor na isto vprašanje že, ko
               ste govorili v začetku. Razen tega pa moram odgovoriti tudi na ta del, ki se vam zdi
               tako hudo sporen, glede plač sekundarjev pripravnikov in prenosa na zdravstveno
               blagajno. Moram reči, da tisti finančni načrt, ki ste ga prej kazali, v tej točki ni
               bil prav nič definiran še. Tako da ni mogoče govoriti o tem, da je ta del že
               razdeljen in da bomo kaj od tega vzeli, o tem sploh ni govora v tem finančnem načrtu.
               Seveda, ves denar, prvič, ostane v zdravstvu, se pravi, zdravstvu ničesar ne
               jemljemo. Ne vem, če dobro veste, ampak upam da, da je zdravstvena blagajna pač nekaj
               drugega kot proračun. In da se gro financiranja zdravstva izvrši preko zdravstvene
               blagajne, samo 5% je v proračunu, in še to ni namenjeno programom. Tako da upam, da
               to poznate, če ne, bi bilo pa dobro to pogledati. Na vsak način je med tema dvema
               projektoma velika razlika. Mislim, da sem vam vsaj na tej točki odgovoril in
               zagotovil, naj vas prav nič ne skrbi, da bomo kaj zmanjšali programe. Tako kot smo
               jih do zdaj povečevali, tako jih bomo tudi zdaj povečali.</p>
               <p>Kar se tiče naložb v zdravstvu. Kar se tiče osnovne ravni, to delamo po zakonu. Tu
               imam podatke, koliko je bilo v teh letih dano za osnovno zdravstvo, za investicije -
               v letu 2004 je 200 milijonov, leta 2006 pa 621 milijonov. Ampak toliko, kot je zakon
               - mi smo šli v maksimalne investicije, ki jih zakon omogoča na primarnem zdravstvu.
               In tudi v letu 2007 predvidevamo maksimalno po zakonodaji našo udeležbo. To je bila
               seveda pohvala gospoda Kontiča, jaz samo komentiram o zadevi, ki jo je pač mogoče
               realizirati glede na zakon.</p>
               <p>Kar se tiče določenih stvari, ki ste jih še omenili, gospod Kontič. Seveda, mi
               zagotavljamo, kar se tiče Slovenj Gradca, 100% pokritje prvega dela investicije v
               ginekologijo in kirurgijo v Slovenj Gradcu. <stage type="mag"/><stage>(Nadaljevanje)</stage> Je pa treba tu še marsikaj doreči, ker so nekatere stvari
               lahko tudi zaenkrat v tej obliki, v kakršni so sedaj, predimenzionirane.</p>
               <p>Kar se tiče Topolšice, pa ta trenutek ni predvidena v samo bolnišnico kakšna posebna
               investicija. Je pa tam marsikaj - sam sem bil predvčerajšnjim tam, v Topolšici na
               obisku, in moram reči, da je tam marsikaj še za narediti tudi na drugih področjih v
               kombinaciji s kakšnim drugim ministrstvom, pa tudi z udeležbo privatnega dela,
               privatnih investicij v to področje. In mislim, da bomo tu kar uspešni, predvsem v
               kombinaciji z ministrstvom za delo in socialo, kjer naj bi uredili področje, ki se
               pravzaprav dotika obeh ministrstev, to je področje domov za ostarele, ki jih, recimo,
               Šoštanj sploh nima. Tako da na tem področju imamo tudi nekako skupno področje
               delovanja v prihodnje.</p>
               <p>Kar je bilo še rečeno s strani gospoda Kontiča, glede strokovnega nadzora in javnih
               pooblastil, moram odgovoriti, da je ta strokovni nadzor pač določen po posameznih
               zbornicah. Da so nekatere zbornice zelo počasne v svojem delovanju, in tu mi nimamo
               direktno pooblastila, da bi jih še priganjali, da se javljajo za ta pooblastila.
               Ampak kar se tiče fizioterapije, je pa dejansko stvar zelo problematična. Obstajata
               dve skupini ljudi, ki se med sabo nikakor ne moreta, in je sedaj stvar na sodišču.
               Čakamo na odločitev sodišča in ko bo sodišče odločilo, se bomo odločili za tisto
               varianto, kateri od teh dveh skupin bi dali pooblastila; jaz upam, da bo to čim
               prej.</p>
               <p>Kar se tiče preventive, smo v tem našem proračunu kar precej stvari resno vzeli, da
               je to pomembna dejavnost, in večino sredstev za izvajanje preventive pri posameznikih
               pa je zagotovljenih, ne v proračunu, ampak v sredstvih obveznega zavarovanja. To so
               vse preventivne dejavnosti pri posameznikih, preventivni pregledi, cepljenja in tako
               naprej. V proračunu pa zagotavljamo sredstva za izvajanje javne službe v zavodih IVZ
               in zavodih za zdravstveno varstvo. Poleg tega pa še programi, ki jih izvajajo
               nevladne organizacije in tudi druge organizacije za spodbujanje zdravega
               življenjskega sloga, kot je opuščanje kajenja in tako naprej. V ta namen je
               predvidenih nekaj manj kot 2 milijona evrov v tem sedanjem proračunu.</p>
               <p>Kar se tiče denarja za realizacijo zakona o preskrbi s krvjo, zdaj, če je Rdeči križ
               zadovoljen s tem ali ne, je predsednik tukaj, pa bi mogoče povedal. Na vsak način pa
               je to toliko denarja, kolikor ga je pač mogoče za to zagotoviti v tem proračunu;
               zaenkrat je bil tak dogovor sprejet.</p>
               <p>Nadalje, gospod Germič, trend navzdol. Tu bi bilo tudi dobro ločiti proračun od
               financ zavoda za zdravstveno zavarovanje. In še enkrat ponavljam, da je proračun
               ministrstva za zdravje samo 5% celotnih sredstev, ki se za zdravstvo uporabljajo v
               Sloveniji. Glavni del, se pravi, 95% gre iz zavarovalniškega dela, tako ali drugače.</p>
               <p>Kar se tiče programa, nacionalnega programa zdravstvenega varstva. Leta 2005, ko smo
               prišli na ministrstvo, pardon, leta 2004, decembra, je prejšnji program zdravstvenega
               varstva prenehal funkcionirati. Tudi črke ni bilo napisane o kakšnem novem programu
               za prihodnje obdobje, in to je pač težak problem bil ob nastopu tega mandata, niti
               črke ne. Tisti program v beli knjigi ni bil za uporabiti, tako da, mislim, niti ni
               bil <stage type="mag"/><stage>(Nadaljevanje)</stage> sprejet, niti ni bil za
               uporabiti. Tako da morate tudi po svoje razumeti malo zamudo pri tem programu. Je pa
               program pripravljen in mislim, da ga bomo v kratkem lahko tudi predstavili.</p>
               <p>Kar se tiče sprejemanja zakonov, ki ste jih omenili, da jih nismo sprejeli. Če
               primerjamo naše ministrstvo pa ministrstvo v prejšnjem mandatu, vam lahko odgovorim,
               da smo neskončno več zakonov sprejeli kot v prejšnjem mandatu, ker v prejšnjem
               mandati, kot imam jaz podatke, ni bil sprejet na tem področju noben zakon; eden je
               propadel, v zvezi z umetno oploditvijo. Mi smo pa zdaj sprejeli že kar, mislim, da
               tri, in da so vsi trije, če gledamo matematično, neskončno več kot prej, ko ni bilo
               nič. Razen tega imamo šest zakonov ta trenutek pripravljenih za razpravo na vladik in
               mislim, da je to kar lep rezultat. Seveda pa nekje pri tem sprejemanju zakonodaje,
               lahko rečem, opažam na nekaterih področjih ne samo nesodelovanje, včasih tudi
               namenoma sprovocirano nagajanje, če temu tako rečem. Tako da v bistvu so tu stvari
               lahko večplastne. Ampak na vsak način zakone, ki so zelo težki zakoni, ki vsi
               zahtevajo ogromno tudi dogovarjanja s socialnimi partnerji in pa široko javnostjo, s
               številnimi nevladnimi organizacijami, kar večina drugih zakonov na drugih področjih
               nima, potem mislim, da je ta iztržek, ki bo pred nami v kratkem, kar dober.</p>
               <p>Zdaj ne vem, katere pravice ste mislili, da so zmanjšane v programih zdravstvene
               zavarovalnice v prihodnje. To bi moral jaz vas vprašati, ker ne vidim ničesar takega,
               kar bi bilo zmanjšano v programu. Vedno govorimo o tem, da se pravice povečujejo. Če
               pogledate samo, koliko smo v lanskem letu namenili sredstev, recimo, za biološka
               zdravila, kjer smo 200 milijonov tolarjev zagotovili za herceptin, samo kot primer,
               da so se skrajšale čakalne dobe, da danes za nekatere stvari sploh ni treba več
               čakati, ampak da so pacienti pravzaprav redno oskrbovani, tako diagnostično kot
               terapevtsko. Mislim, da se pravice niso zmanjšale in se tudi ne bodo zmanjšale, jaz
               ne vidim nobenega razloga za to.</p>
               <p>Kar se zbornic tiče in plačevanja za nadzor. Mi smo povečali sredstva za zdravniško
               zbornico za 10 milijonov v tem obdobju, tudi v okviru večjega nadzora. Seveda pa to
               ni samo stvar zbornic, ampak je včasih kakšen nadzor možno opraviti tudi s strani
               ministrstva in ga potem tudi opravimo.</p>
               <p>Kar se tiče zasvojenosti in glede programske politike bom prosil za dodatne
               obrazložitve direktorico direktorata, kar se pa tiče investicij in zakona o
               investicijah, pa tudi gospoda Blaganjo, ki vodi ta sektor na ministrstvu. Ampak ne
               glede na to moram reči, da smo prav na področju investicij in izvrševanja, realizacij
               investicijskega sklada, bistveno, bistveno uspešnejši spet od prejšnjih obdobij in
               bomo lahko v letošnjem letu rekli, da smo praktično za sklad že zelo blizu
               realizacije.</p>
               <p>Toliko mogoče za odgovore. Mogoče sem kaj pozabil, in če sem, bom pa na dodatno
               vprašanje še odgovoril. Hvala lepa.</p>
            </sp>
            <sp xml:id="SDT4-OZZ-Nujna-013-2006-10-18.sp35">

               <speaker>PREDSEDNIK LJUBO GERMIČ:</speaker>

               <p>Hvala lepa. Replika, gospod Cvikl.</p>
            </sp>
            <sp xml:id="SDT4-OZZ-Nujna-013-2006-10-18.sp36">

               <speaker>MAG. MILAN M. CVIKL:</speaker>

               <p>Glejte, zato da ne bi zgledalo, da poslanci opozicije zavajamo, dovolite, da citiram
               obrazložitev proračuna 2007, kot je bila sprejeta na vladi, stran 29: "Vsa sredstva
               so načrtovana pri ministrstvu za zdravje in so nižja predvsem zaradi uokvirjanja v
               nove okvire proračunske porabe." Kako je to razumeti drugače, kot da je minister za
               zdravje se "uokviril"? Zakaj se je uokviril, ker je nekdo prej na prihodkovni strani
               razdelil mali skupini, vemo, nekaj deset milijard. To je prva točka. Druga točka...
               To so besede, gospod minister, ministra za finance, vlade Republike Slovenije. Druga
               točka: "Glavni program, drugi programi na področju zdravstva se glede na sprejeti
               proračun radikalno znižujejo," stran 29, "zaradi prenosa obveznosti..." in tako
               dalje. Uokvirjanje in radikalno zmanjševanje - to so besede <stage type="mag"/><stage>(Nadaljevanje)</stage> vlade gospoda Janeza Janše. In še zadnji
               podatek, da ne boste rekli, da zavajamo, proračunski memorandum, podatki o zavodu za
               zdravstveno blagajno, sprejeti proračun za leto 2007, izdatki za blago in storitve
               zdravstvenim zavodom, to je ključni vsebinski del - 118 milijard, sprejeti proračun
               2007; spremenjeni proračun, novi okvir - 111 milijard. Razlika, gospod minister, 7
               milijard. To so dejstva - bolijo, so pa črno na belem, vaše besede in vaše številke.
               In mi samo pravimo, da ste slabo zaprli proračun, če ocenjujete, da je mogoče
               varčevati na področju zdravstva, ko povsod zaradi tehnologije, zaradi staranja
               prebivalstva denarja zmanjkuje.</p>
               <p>In na koncu samo še o Topolšici. Nekaj vas pozna bolnišnico Topolšica, in če ste se
               vi seveda dogovorili, da bo tam skozi javno-zasebno partnerstvo karkoli, bi bil zelo
               vesel, gospod minister, če bi to potrdili s številkami v proračunu. V programu - ne
               bom zdaj navajal - ni niti tolarja za kakršnokoli dodatno investicijo v splošno
               bolnišnico Topolšica. Če jo pa spreminjate v dom starejših občanov ali kakorkoli, bi
               pa o tem veljalo nekaj razpravljati v Šaleški dolini. Jaz razumem, da vi kot
               ljubljanski šef SDS celo lahko gospodu Arharju pomagate, da bi prišel do mestne
               bolnišnice, ampak tudi to morate zapisati v proračun, pa tudi tega niste zapisali.</p>
               <p>In zato seveda pravim, da imate slab proračun in da zavajate, ker s številkami v
               proračunu ne potrjujete niti enih volilnih ali pa predvolilnih obljub ali pa, če
               hočete, tega, kar razlagate, da naj bi bilo boljše varstvo. Program se zmanjšuje.
           </p>
            </sp>
            <sp xml:id="SDT4-OZZ-Nujna-013-2006-10-18.sp37">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod minister, glede na to, da replike na repliko ni, ampak gre za
               pomembno vsebino in pojasnila, vam dajem besedo.</p>
            </sp>
            <sp xml:id="SDT4-OZZ-Nujna-013-2006-10-18.sp38">

               <speaker>MAG. ANDREJ BRUČAN:</speaker>

               <p>Hvala lepa. Jaz ne vem, ali se nismo razumeli, jaz sem točno povedal za Topolšico, da
               ne predvidevamo za samo bolnišnico nobene javno-zasebne kombinacije. Jaz sem govoril
               o dveh tam poslopjih, ki naj bi jih lahko organizirali kot dom za starejše občane,
               skupaj z ministrstvom za delo. In to nima z bolnišnico - o bolnišnici sem jasno
               rekel, da investicij v bolnišnico trenutno ministrstvo ne predvideva. V kolikor se
               bodo pa pojavile možnosti o tem, kar ste vi govorili, bom pa zelo vesel, ker na ta
               način bomo lahko rešili v prihodnje marsikateri problem, ki ga sedaj ni mogoče
               rešiti.</p>
               <p>Kar se tiče pa zmanjševanja sredstev na splošno. Dejansko, še enkrat povem, 3
               odstotne točke manjši je ta proračun zaradi upoštevanja pač temeljnih ekonomskih
               izhodišč proračunskega priročnika, je nižji v tej točki. V tisti točki, pri kateri
               govorite pa o zdravstveni zavarovalnici, pa ni nič nižji - v celoti bo višji za 4,6
               milijarde, znotraj samega proračuna so pa lahko tudi določena prestrukturiranja, ki
               se pač kažejo. In zato sem pač dejansko res odgovoren jaz, da bom ta program,
               kakršnega sem zastavil, izpeljal. In mislim, da sem ga do zdaj, kar se tiče nekaterih
               točk, sigurno izpeljal, in to predvsem glede čakalnih dob.</p>
               <p>Toliko mogoče zdaj. Ja, pa še tisto politično, pa ne bi zdaj o tem, o tem pa jaz ne
               bi diskutiral, tisto nima smisla - o čisti politiki, saj je vse politika, saj je tudi
               to, kar zdaj govorim, politika. Ampak o tistem, kar je bilo govora na koncu, pa ne bi
               debatiral.</p>
            </sp>
            <sp xml:id="SDT4-OZZ-Nujna-013-2006-10-18.sp39">

               <speaker>PREDSEDNIK LJUBO GERMIČ:</speaker>

               <p>Hvala, gospod minister. <stage type="mag"/><stage>(Nadaljevanje)</stage> Če mi
               je dovoljeno, bi vam tudi sam želel replicirati, samo na dveh točkah. Ocenili ste, da
               ko ste prišli na ministrstvo, ni bilo črke na papirju. Seveda, vi ste bili zelo oster
               kritik bele knjige, in če ste bili zelo oster kritik bele knjige, ki je dokument, ki
               ima, mislim, da dva centimetra ali pa več debeline, potem se je predvidevalo, ko ste
               prevzeli ministrsko funkcijo, da imate koncept, ki je jasen. Kajti bela knjiga je
               odgovarjala na zelo širok spekter zagotavljanja zdravstvenega varstva. In
               pričakovanja so bila, zato da bo nacionalni program zdravstvenega varstva zelo hitro
               na mizi. Samo toliko.</p>
               <p>Druga zadeva pa je, ko govorite o teh malih procentih. Gospod minister, jaz se vedno
               zahvalim, če me kdo nauči nekaj, česar ne vem. Ampak bodite prepričani, da sem
               prebral tako ta dokument, ki govori o zdravstveni blagajni, kot vaš proračun, pa mi
               je približno jasno eno in drugo, pa tudi, recimo, viri za to in za proračun in,
               recimo, potem poraba in nameni. Seveda se vam zahvaljujem, če dobronamerno poskušate
               povedati, da je mogoče dobro še kaj prebrati, ampak ne bi želel, da to izzveni tako
               pokroviteljsko, da pa tega mi ne počnemo. Ravno zato tu razpravljamo, ker to počnemo.
               Ob tem se zavedamo, da je glavnina denarja v okviru zdravstvene blagajne, ampak
               hkrati ugotavljamo, da se sredstva na področju ministrstva za zdravje znižujejo. In
               mislim, da ne boste oporekali, da temu ni tako. Pri čemer opozarjam na to, da je v
               bolnišnicah, na primarnem, sekundarnem ali na terciarnem zdravstvu, veliko potreb, ki
               bi jih lahko suportirali hitreje, če bi bilo za to več sredstev. Iz proračuna se
               zagotavljajo sredstva za opremo in za investicije. In zagotavljajo se za del
               preventivnih programov, se z vami lahko strinjam, in zato se nam zdi pomembno, da na
               to opozorimo, da bi bilo treba za to nameniti več sredstev.</p>
               <p>Ko pa govorite, da ne bo nekaj spremenjeno v programu, sami ste ocenili, da bo 4,6
               milijarde tolarjev več. In če teh 4,6 milijarde zmanjšate za 2,7 milijarde v breme
               sekundariata in pripravništva, je zaključek enostaven, tako kot piše, tega si nisem
               jaz izmislil, glede na to, da tukaj - mislim, da nimam dokumenta, ki ga ni. Gospa
               Slađana Jelisavljević piše, "bo pa zaradi tega manj denarja za druge programe". Saj
               za to gre - za katere programe, na katerih pravicah se to dogaja. O tem govorimo. In
               če bi bili vi mogoče uspešnejši na področju proračuna, bi, recimo, ti 2,7 milijarde
               imeli tu noter in bi jih z virom prenesli tja - razumete? - bi jih z virom prenesli
               tja in bi bila pravica zagotovljena v enakem obsegu iz naslova blagajne, hkrati pa bi
               bil za vir, če je, recimo, vprašljivo, in jaz se lahko vsebinsko tudi delno strinjam,
               da če plačujemo gro sredstev za delovanje zdravnikov, zdravstvenega osebja skozi
               blagajno, da je mogoče anomalija, da je to tukaj. Ampak mi prenesemo tja obveznost,
               virov pa ni. Toliko.</p>
               <p>Gospod minister, dovoljeno, ker smo prej naredili izjemo, boste komentirali tudi
               to.</p>
            </sp>
            <sp xml:id="SDT4-OZZ-Nujna-013-2006-10-18.sp40">

               <speaker>MAG. ANDREJ BRUČAN:</speaker>

               <p>Hvala lepa. No, poglejte, kar se tiče programov in bele knjige, tam je dejansko
               program bil napisan. Ta nacionalni program zdravstvenega varstva je pripravljen,
               vendar ni mogel biti pripravljen tak, da bi ga lahko sprejela širša javnost, bilo je
               premalo časa do leta 2004, decembra meseca. In ta program zdaj ves čas dopolnjujemo.
               Konsenz na tem področju pa, kot veste, doseči tak, da bo zadovoljiv za vse, je pa
               težja zadeva. To se je videlo tudi prej, tudi pri prejšnjem ministru. Prejšnji
               minister... Saj to vemo vsi, vi, pa jaz tudi. Seveda, pogled je pa drugačen. Pogled
               na to zadevo je pa popolnoma drugačen in je treba pač neke stvari resno premisliti,
               preden gremo v eno tako stihijsko rešitev, kot je bila mišljena v prejšnjem času.</p>
               <p>Glede tistih 5% se ne bova več dajala, no, tisto nima smisla. Dejansko oba veva,
               tako vi kot jaz, da so, kar se tiče proračuna, edino investicije tiste, ki so
               pomembne za razvoj zdravstva. In te smo zdaj skušali povečati. Torej, mislim, da ste
               tu mogoče sami sebi malo oponirali, kot ste govorili o tistem prenosu v zdravstveno
               blagajno, kjer pa so sredstva <stage type="mag"/><stage>(Nadaljevanje)</stage>
               zagotovljena za širitev programov, ne za zmanjšanje, ne glede na to. Ker sredstev za
               programe bo v naslednjem letu, še enkrat povem, še enkrat odgovorim, bo bistveno več,
               kot je tu napisano. Ampak tista niso predvidljiva, to so sredstva zaradi spremembe
               zakona in sredstva, ki bodo v zdravstveni blagajni ostala tudi še iz drugega vira in
               z zdravili, iz cen zdravil. Mi smo pripravili nov pravilnik o zdravilih, ki bo po
               trenutnih izračunih omogočil približno 3 do 4 milijarde dodatnega denarja, ki ga bo
               zavarovalnica lahko uporabila ali pa ki ga bomo skupaj uporabili za širjenje
               programov. Tako da ta vaš strah, da bomo zmanjšali programe, je pač neupravičen; je
               pa seveda uporaben, ampak tako, v diskusiji, vendar realen pa ni.</p>
            </sp>
            <sp xml:id="SDT4-OZZ-Nujna-013-2006-10-18.sp41">

               <speaker>PREDSEDNIK LJUBO GERMIČ:</speaker>

               <p>Hvala lepa. K besedi se je javila gospa Mahne, z ministrstva za finance.</p>
            </sp>
            <sp xml:id="SDT4-OZZ-Nujna-013-2006-10-18.sp42">

               <speaker>GOSPA MAHNE:</speaker>

               <p>Hvala lepa. Zaradi tega, ker je bilo tudi ministrstvo za finance v razpravi izzvano,
               in tudi zaradi tega, ker minister Bručan morda ni dovolj glasno poudaril finančnega
               učinka oziroma razloga za predlagani prenos, bi želela dodatno obrazložiti.</p>
               <p>Torej, razlog za predlagani prenos obveznosti plačila sekundarjev in pripravnikov v
               zdravstvenih poklicih na zdravstveno blagajno so učinki postopnega zmanjševanja davka
               na izplačane plače. Ti učinki se začenjajo v letošnjem letu in letos predstavljajo
               1,7 milijarde, v prihodnjem letu pa še 3,6 milijarde. V letu 2008 bo tega skoraj 7
               milijard in od leta 2009 dalje 10 milijard letno. Torej, to je tisti dodaten vir, ki
               omogoča, da zdravstvena blagajna brez škode za svoje programe prevzame te obveznosti.</p>
               <p>Dva vidika sta bi tu izpostavljena kot problematična pri tem prenosu, najprej pravni
               vidik. Poudarjam, da je zakon o izvrševanju proračuna letni zakon, ki ureja ravno
               vprašanja, povezana z izvrševanjem proračuna, in je v tem smislu poseben zakon, "leg
               specialis", in da tako s to svojo značilnostjo kot s tem, da je kasnejši zakon, lahko
               derogira določila prejšnjih zakonov. Kar zadeva pa vsebinski vidik, je pa sedanja
               ureditev v dveh sistemskih zakonih, ko sredstva za pripravnike in sekundarje
               zagotavlja državni proračun, dejansko predstavlja izjemo, ker so sicer sredstva za
               vse ostale, za plače vseh ostalih zaposlenih v javni zdravstveni službi zagotovljena
               v zdravstveni blagajni. Tako da to pomeni v bistvu enotenje in povečevanje
               preglednosti sistema zagotavljanja plač.</p>
               <p>Še enkrat bi poudarila, da zaradi tega učinka, zaradi učinka zmanjšanja davka na
               izplačane plače in zaradi prenosa ne bo ukinjen noben program in ne bo ukinjena
               nobena pravica. To je eno. Drugič pa, nobena pravica in noben program tudi ne bo
               zmanjšan ali okrnjen. Nasprotno, zaradi učinkov samo tega zmanjševanja davka na
               izplačane plače, brez učinkov sprememb dodatnih zakonov, bo celo več <stage type="mag"/><stage>(Nadaljevanje)</stage> denarja ostalo za dodatne
               programe. Hvala.</p>
            </sp>
            <sp xml:id="SDT4-OZZ-Nujna-013-2006-10-18.sp43">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Blaganje.</p>
            </sp>
            <sp xml:id="SDT4-OZZ-Nujna-013-2006-10-18.sp44">

               <speaker>MAG. DUŠAN BLAGANJE:</speaker>

               <p>Hvala lepa, gospod predsednik. Samo nekaj dodatnih pojasnil k prejšnji razpravi, ki
               se je tikala investicij. Tu bi se omejil zgolj na nominalno primerjavo veljavnega
               proračuna za leto 2007 s planom za naslednja leta, govorim o načrtu razvojnih
               programov, s predlaganim.</p>
               <p>Torej, že sama vrednost investicijskih projektov se v predlaganem proračunu povečuje
               za približno 14 milijard tolarjev, saj vsota vrednosti investicijskih projektov po
               predlogu znaša skoraj 107 milijard tolarjev, medtem ko veljavna vsota znaša približno
               93 milijard tolarjev. Povečanji samo v letih 2007 in 2008 presegata 4 milijarde
               tolarjev.</p>
               <p>Kar zadeva same projekte, ki so uvrščeni, torej nabor projektov je enak, kot je v
               veljavnem proračunu za leto 2007, pri čemer pa je razumljivo, da glede na to, da v
               letu 2007, že ob koncu leta 2006 prihajamo do popolnega dokončanja nekaterih več let
               trajajočih velikih projektov, da je predlog proračuna oblikovan tako, da seveda daje
               prednost popolnemu dokončanju teh projektov in njihovemu takojšnjemu pogonu oziroma
               predaji v uporabo. To pomeni, kot je bilo pravilno ugotovljeno v razpravi, da pa se
               seveda nekateri projekti, ob tem ko so se vrednosti drugih močno povečale, premaknili
               v prihodnost, da je bilo treba premakniti samo začetke tistih projektov, katerih
               začetek v letu 2007 ali financiranje v 2007 ni bilo predvideno oziroma ki preprosto
               še niso v teku.</p>
               <p>O posameznih projektih zaenkrat ne bi, če bo potrebna razprava, seveda mogoče v
               nadaljevanju. Omenil bi le še zakon o investicijah v javne zdravstvene zavode, ki ste
               ga omenili, ki preneha veljati v letu 2008. Ministrstvo za zdravje bo predlagalo
               novelo zakona, najverjetneje popolnoma nov zakon. Treba je pa poudariti, da je potem,
               ko so bile v preteklih letih izvršene obsežne reforme pravne ureditve javnih financ v
               Sloveniji, ta zakon v resnici potreben samo še zaradi zagotavljanja ostalih virov, in
               sicer tistega dela, ki se zbira iz solidarnostnega združevanja ene petine
               amortizacijskih sredstev tistih javnih zdravstvenih zavodov, ki so vključeni v
               vsakokraten načrt razvojnih programov, ki je hkrati tudi letni program investicij po
               zakonu. V vsem ostalem je načrt razvojnih programov kot sestavni del proračuna
               seveda, enako kot v vseh drugih primerih, v popolni pristojnosti vlade in državnega
               zbora, tako se tudi uresničuje. Ta posebni zakon pa je potreben zgolj zaradi tega
               združevanja dela sredstev, ki predstavljajo približno, torej, predstavljajo dobrih
               10% vseh razpoložljivih sredstev. Hvala.</p>
            </sp>
            <sp xml:id="SDT4-OZZ-Nujna-013-2006-10-18.sp45">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospa Seljak.</p>
            </sp>
            <sp xml:id="SDT4-OZZ-Nujna-013-2006-10-18.sp46">

               <speaker>GOSPA SELJAK:</speaker>

               <p>Hvala lepa. Dodatno pojasnilo glede združevanja postavk oziroma predvsem glede
               vprašanja prehranske politike in programov preventive s področja drog, ker ste želeli
               zelo natančna pojasnila.</p>
               <p>Prehranska politika, proračunska postavka oziroma dejavnost, ki smo jo financirali s
               te postavke, nikakor ni ukinjena. Smo pa pri tem združevanju postavk sledili cilju,
               da združimo postavke in večjo težo damo podprogramom. Ker menimo, da tukaj lažje
               sledimo zastavljenim ciljem in tudi <stage type="mag"/><stage>(Nadaljevanje)</stage> spremljamo kazalnike. Prehranska politika, sredstva so
               prenesena na postavko programi varovanja zdravja in zdravstvena vzgoja, predvsem z
               namenom, tu gre za razpise vsakoletne ali pa dvoletne, za spodbujanje programov za
               krepitev zdravja, za zdrav življenjski slog. Predvsem so namenjeni nevladnim
               organizacijam, pa tudi drugim, ki pač ponujajo programe na tem področju preventive.</p>
               <p>Tudi s področja drog je večina teh sredstev s teh postavk prenesenih na te programe,
               na to postavko, se pravi, programi varovanje zdravja in zdravstvena vzgoja. Program
               preventive s področja drog oziroma programi zmanjševanja tveganja in škode zaradi
               uporabe drog pa je deloma prenesen tudi na izvajanje javne službe v zavodih za
               zdravstveno varstvo in IVZ, kjer to dejavnost že izvajajo. Postavka študije in
               ekspertize s področja drog pa je prenesena na skupno postavko na ministrstvu za
               zdravje, kjer so zagotovljena sredstva za raziskovalne programe in študije.</p>
            </sp>
            <sp xml:id="SDT4-OZZ-Nujna-013-2006-10-18.sp47">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Cvikl.</p>
            </sp>
            <sp xml:id="SDT4-OZZ-Nujna-013-2006-10-18.sp48">

               <speaker>MAG. MILAN M. CVIKL:</speaker>

               <p>Hvala lepa, gospod predsedujoči. Da se ne bomo tu zavajali, dovolite, da citiram
               nekaj dokumentov, ki jih je vlada posredovala v državni zbor.</p>
               <p>Na strani 159 je zelo jasno, da zdravstvena blagajna računa, da bo izločitev oziroma
               da bo denar, ki je posledica izločitve predvsem davka na izplačane plače v letu 2006,
               2007 in 2008, namenila za povečanje dodatnih programov, in sicer v višini približno
               4,3 milijarde. Potem pa zelo jasno piše, da "morebitne spremembe ali sprejem nove
               zakonodaje, ki bo imela finančne posledice na načrtovane prihodke in odhodke zavoda
               že v letu 2007, bo treba pristopiti k rebalansu tega programa." Ali drugače,
               zdravstvena blagajna je sprejela finančni načrt, vlada ga je poslala v državni zbor,
               pa ni predvidela v zdravstveni blagajni zmanjšanja programov zaradi tega, ker se z
               zakonom o izvrševanju proračuna predvideva nov program, zato ker na strani 149 tega
               zakona kot pravne podlage ni. In seveda zdaj pravnikom in kolegom z ministrstva za
               finance: to, kar počnete, je izredno sporna zadeva, in sicer zato, ker denar iz
               obvezne zdravstvene blagajne ni denar državnega proračuna, ampak je denar vseh, ki
               vplačujemo. To piše v ustavi. Z zakonom o izvrševanju proračuna pa posegati in
               nalagati drugi blagajni, ki je samostojna, da prevzame obveznosti, ki jih ni državni
               proračun, je z vidika ločenosti blagajn sporno, pravno sporno. Jaz seveda razumem, in
               obžalujem, da ministru za zdravje ni uspelo prepričati - ali je sploh to vedel, tega
               sicer ne vem -, ni uspelo prepričati ministra za finance, da počne nekaj, kar je zelo
               sporno. Vendar pa poslanci v državnem zboru moramo na to opozoriti, še posebej zaradi
               tega, ker smo se trudili, da sprejmemo zakon o tako imenovanem zmanjšanju davka na
               izplačane plače, zato da bi prihranki ostali v zdravstveni blagajni. Prihranki morajo
               ostati v zdravstveni blagajni! Če tega ne verjamete, si pojdite pogledat vse
               zdravstvene blagajne, na primer, v Evropski uniji in boste videli, da zaradi staranja
               prebivalstva, zaradi nove tehnologije, zaradi izvajanja obstoječih programov se
               povečujejo sredstva zdravstvene blagajne. Mi pa zmanjšujemo, maloprej sem izračunal,
               za 7,4 milijarde.</p>
               <p>To je to, kar oporekamo. In dokumenti o tem govorijo. Najmanj, kar bi bilo treba
               narediti, preden ste to poslali v državni zbor, bi morali sprejeti nov finančni načrt
               zavoda za zdravstveno zavarovanje. Ne pa, da ste, predpostavljam, v zadnjih urah,
               vemo, kako to gre, <stage type="mag"/><stage>(Nadaljevanje)</stage> našli
               famozno rešitev in ste v ZIPRO dali nekaj, kar v ZIPRO ne smete dati. To, da je to,
               kako ste že rekli, da je to kasnejši zakon, to je vse v redu, ampak to je zakon, ki
               posega v ustavno samostojno zdravstveno blagajno. In tega nismo naredili niti z
               zakonom o javnih financah, čeprav bi seveda bilo to najlažje.</p>
               <p>Gospod Bručan je omenil belo knjigo. Jaz vam moram povedati, gospod Bručan, da je
               bela knjiga gospoda Kebra bila neizvedena predvsem zaradi finančnih problemov. Jaz bi
               bil zelo vesel, gospod minister, če si boste vi napisali svojo belo knjigo, pa se
               boste z belo knjigo gospoda Bručana šli pogajati z gospodom Bajukom, ne pa, da so vas
               pripeljali žejne čez vodo in vam vzeli tisto, kar vam je dal zakon o ukinitvi davka
               na izplačane plače, v zdravstveno blagajno, za katero ste vi odgovorni. V imenu vseh,
               ki plačujemo prispevek za zdravstveno blagajno, ste vi tisti, ki bi morali denar
               zdravstvene blagajne ščititi, ne pa, da ste prevzeli iz državnega proračuna
               obveznost, ki je zdravstvena blagajna ne bi smela imeti. Jaz upam, da bodo strokovne
               službe, pravne službe izhajajoč iz samostojnosti blagajn to tudi ugotovile v mnenju k
               zakonu o izvrševanju proračuna. Hvala lepa.</p>
            </sp>
            <sp xml:id="SDT4-OZZ-Nujna-013-2006-10-18.sp49">

               <speaker>PREDSEDNIK LJUBO GERMIČ:</speaker>

               <p>Hvala lepa. K besedi se je javila tudi gospa Alenka Bratušek, z ministrstva za
               finance.</p>
            </sp>
            <sp xml:id="SDT4-OZZ-Nujna-013-2006-10-18.sp50">

               <speaker>ALENKA BRATUŠEK:</speaker>

               <p>Predhodno, preden sem vedela, da bo kolegica, ki je bila prej tu prisotna, govorila,
               vendar bi še kljub temu enkrat poudarila tudi to, kar je ona povedala.</p>
               <p>Zdravstvena blagajna je bila vsa leta, do leta 2006, obremenjena z davkom na
               izplačane plače. Če tega davka ne bi bilo, bi že v preteklosti zdravstvena blagajna
               lahko financirala toliko in toliko več programov. Torej je dejstvo, da ne
               obremenjujemo programov, ampak se bodo programi mogoče nekoliko manj povišali, kot bi
               se sicer. In to bi bila prava interpretacija. Ne smemo pa govoriti, da se bodo
               programi zmanjševali.</p>
            </sp>
            <sp xml:id="SDT4-OZZ-Nujna-013-2006-10-18.sp51">

               <speaker>PREDSEDNIK LJUBO GERMIČ:</speaker>

               <p>Hvala lepa. Če mi je dovoljeno, ker sem bil prijavljen, ampak če imate repliko,
               gospod Cvikl, prosim.</p>
            </sp>
            <sp xml:id="SDT4-OZZ-Nujna-013-2006-10-18.sp52">

               <speaker>MAG. MILAN M. CVIKL:</speaker>

               <p>Zelo na kratko. Poglejte, zdravstvena blagajna je ocenila, da je prihranka 4
               milijarde in zato ima lahko 4 milijarde novih programov. Teh novih programov
               preprosto ne bo, ker ste jim dali z ZIPRO-m novo zadolžitev. To so dejstva. In ne mi
               govoriti - mislim, da je prav, kar ste povedali, programi se bodo manj zmanjšali,
               gospod minister pa... <stage>/Oglašanje iz ozadja./</stage> Programi, programi, ki so tukaj, ali
               drugače, če hočete, učinek davka na izplačane plače ne bo ostal v zdravstveni
               blagajni. In to je slabo. Mi v Sloveniji spreminjamo davčno zakonodajo - zakaj? -,
               zato da seveda ob pritiskih, ki so, omogočamo večjo konkurenčnost. Tega pa ne
               počnete, ampak ste jim dali novo nalogo. In zato ni takšnega povečanja programa, kot
               bi lahko bilo, ampak je manjše povečanje programov, in to bistveno manjše.</p>
               <p>In če to ni med seboj povezano, kot je bilo na začetku razprave s strani nekaterih
               poslancev, predvsem gospoda Jazbeca, povedano, da nimamo kaj o tem razpravljati,
               potem ne vem, o čem razpravljamo na odboru za zdravstvo. Odbor za zdravstvo bi moral
               biti tisti odbor, ki bo predlagal, da se sprejme amandma, ki vrne kot obveznost
               državnega proračuna financiranje sekundarja in pripravnikov in izloči ustrezne člene
               iz zakona o izvrševanju proračuna. Če pa vlada meni, da je to prav, potem pa naj gre
               z zakonom na ekonomsko-socialni svet, z zakonom o zdravniški službi, zakonom o
               zdravstveni dejavnosti, in odpre diskusijo o zakonu o zdravstveni dejavnosti. Naj tam
               dobi soglasje, ampak ne od, koliko, 45 plus poslancev vladajoče koalicije, ampak od
               dva milijona pacientov, dva milijona tistih, ki vplačujejo v zdravstveno blagajno!
           </p>
            </sp>
            <sp xml:id="SDT4-OZZ-Nujna-013-2006-10-18.sp53">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Jazbec, ste se prijavili k razpravi? K repliki. Prosim, kolega
               Jazbec.</p>
            </sp>
            <sp xml:id="SDT4-OZZ-Nujna-013-2006-10-18.sp54">

               <speaker>FRANC JAZBEC:</speaker>

               <p>Poglejte, tale razprava je že tretjič tekla v popolnoma isti smeri, jaz sem pa
               trikrat slišal že odgovor v tej dvorani. In mislim, da sedimo vsi <stage type="mag"/><stage>(Nadaljevanje)</stage> v eni dvorani, in zdaj, če kolega Cvikl ni
               pripravljen poslušati, pa govori eno in isto na pamet - prvič je povedal te stvari
               minister, drugič jih je povedala gospa z ministrstva za finance in tretjič druga
               gospa z ministrstva za finance. Prosim, no, da se te stvari ne podvajajo in
               ponavljajo v nedogled, ker konec koncev tisti, ki poslušamo in razpravi sledimo, vsi
               ostali bodo pa lahko iz magnetograma te stvari preverili in prebrali, da to, kar
               zdajle govorim, drži.</p>
            </sp>
            <sp xml:id="SDT4-OZZ-Nujna-013-2006-10-18.sp55">

               <speaker>PREDSEDNIK LJUBO GERMIČ:</speaker>

               <p>Hvala lepa. Še sam bi želel v razpravi opredeliti samo dve stvari.</p>
               <p>Prva je ta, gospod Blaganje, vi ste navajali, da v prihodnje ni pričakovati zakona,
               ki bi opredeljeval investicije, ampak bo to v okviru razvojnih programov. <stage>/Oglašanje
               iz ozadja./</stage></p>
            </sp>
            <sp xml:id="SDT4-OZZ-Nujna-013-2006-10-18.sp56">

               <speaker>MAG. DUŠAN BLAGANJE:</speaker>

               <p><stage>/Brez mikrofona!/</stage> Ne, ravno nasprotno sem rekel... <stage>/Nerazumljivo - brez
               mikrofona!/</stage></p>
            </sp>
            <sp xml:id="SDT4-OZZ-Nujna-013-2006-10-18.sp57">

               <speaker>PREDSEDNIK LJUBO GERMIČ:</speaker>

               <p>Potem bi bilo dobro, če je bilo tako rečeno, tudi glede opozoril gospoda ministra, da
               nov mandat, ki ste ga začeli, ni imel na neki točki črke na papirju, da o tem
               govorimo danes. In bi bilo smiselno, da potem dobimo predlog tega zakona v parlament
               čim prej v tem mandatu. To je seveda čisto kot razmislek.</p>
               <p>Drugo, kar bi želel povedati, je naslednje. Jaz sem razpravljal o tem, da nekaterih
               programov, ki so zapisani in jih potem črtamo in prenašamo na neko drugo programsko
               področje v okviru preventivnih programov zdravstvenega varstva - jaz sem to opazil
               sam. Opozoril pa sem na dejstvo, da ko ukinjamo ene programe in jih prenašamo drugam,
               v nek nov naslov, recimo, programi varovanja zdravja in zdravstvene vzgoje, je seveda
               zaradi tega povišanja na tej postavki to povišanje nižje, kot je obseg sredstev na
               tistih programih, ki jih črtate. Jaz vam lahko samo seštejem te stvari, vendar
               mislim, da ste jih sposobni narediti sami. Ker če samo seštejemo prehransko politiko,
               ki je slabih 300 milijonov, 294,733, pa če seštejemo preprečevanje zasvojenosti, ki
               je 207, v tem primeru se boste morali strinjati, da je to več kot 500. Medtem ko,
               recimo, povečujemo programe varovanje zdravja in zdravstvene vzgoje za 357. Seveda,
               to je en tak primer, zakaj se mi zdi pomembno opozoriti na to vprašanje in mogoče
               tudi reči opozorilo na tej točki.</p>
               <p>Ali želi še kdo razpravljati? Glede na to, da nimamo več kandidatov za razpravo...
               Gospod Blaganje, prosim.</p>
            </sp>
            <sp xml:id="SDT4-OZZ-Nujna-013-2006-10-18.sp58">

               <speaker>MAG. DUŠAN BLAGANJE:</speaker>

               <p>Hvala, gospod predsednik. Prej sem prenehal, preden bi povedal še o uresničevanju
               porabe v letu 2006. Glede na to, da je bil omenjen proračunski sklad za investicije
               in da je bil tudi predmet večkratnih razprav v preteklosti zaradi nižje porabe
               sredstev vsakokrat od načrtovane, velja nemara povedati, da so tako rekoč vsa
               razpoložljiva sredstva proračunskega sklada predobremenjena s sklenjenimi pogodbami
               in da je v tem trenutku intenzivnost izvajanja tekočih investicij omejena samo s
               tehničnimi možnostmi izvajalcev, torej je maksimalna. Za ilustracijo naj povem, da bo
               samo v naslednjih 8 mesecih, to se pravi, <stage type="mag"/><stage>(Nadaljevanje)</stage> do junija 2007, samo z dokončanjem pediatrične klinike v
               Ljubljani porabljenih za 8,5 milijarde sredstev, preostalih za gradnjo in za
               instalacije. In da enako z maksimalno intenziteto potekajo tudi vsi ostali projekti,
               ki so v dokončanju. Tako da je realizacija investicij v celoti in posebej poraba
               sredstev iz sklada večja, kot je bila kadarkoli do zdaj v zgodovini izvajanja zakona
               o investicijah v javne zdravstvene zavode. Hvala lepa.</p>
            </sp>
            <sp xml:id="SDT4-OZZ-Nujna-013-2006-10-18.sp59">

               <speaker>PREDSEDNIK LJUBO GERMIČ:</speaker>

               <p>Hvala lepa. Glede na to, da ni več razprave, bi razpravo zaključil in bi prešli na
               glasovanje.</p>
               <p>Sam bom predlagal dva sklepa, in bi vas prosil, da prisluhnete, ko bomo potem tudi
               odprli razpravo, da poveste svoje mnenje. Predlagam bom pa sklepe ločeno, tako sklepe
               za predlog sprememb proračuna za 2007 in potem ločeno za predlog proračuna za leto
               2008.</p>
               <p>Prvi sklep, glede na to, da na odboru ni bilo predlogov za amandmaje, bi se glasil
               sledeče: Odbor državnega zbora Republike Slovenije za zdravstvo se je seznanil s
               predlogom sprememb proračuna Republike Slovenije za leto 2007 v delu, ki se nanaša na
               področje zdravstva. To je prvi sklep.</p>
               <p>Kot dodaten sklep bi pa predlagal naslednje besedilo: Odbor državnega zbora
               Republike Slovenije za zdravstvo daje pobudo odboru za finance in monetarno politiko,
               da skupaj z vlado Republike Slovenije ob pripravi amandmajev k predlogu sprememb
               proračuna za leto 2007 zagotovi dodatna sredstva na podprogramu 17062703,
               preprečevanje zasvojenosti, in podprogramu 10772704, sekundarji in pripravniki.</p>
               <p>Jaz ne bi tu ponavljal razprave, ki je tukaj tekla. Namen tega dodatnega sklepa je,
               da naj bo odbor za finance kot matično delovno telo pozorno na spremembe, ki jih
               prinašajo te postavke v predlogu proračuna. In da naj potem ponovno še omogoči
               razpravo na matičnem delovnem telesu, skupaj z vlado, da se še enkrat prouči
               ravnanje, kar se tiče sekundarjev in pripravnikov. Medtem ko preprečevanje
               zasvojenosti pa nisem dobil zadovoljivega odgovora v tem smislu, da bi programi, ki
               bi po mojem mnenju morali biti deležni večje podpore, kajti kot ste že sami, gospa
               Seljakova, dejali, gre za civilno iniciativo, gre za društva, ki se ukvarjajo s temi
               vprašanji, se mi zdi, da bi bilo korektno, da ponovno pretehtamo, ali je sredstev na
               teh postavkah dovolj ali ne.</p>
               <p>Sedaj pa dajem v razpravo oba predloga sklepov. Ali želi kdo razpravljati? Če ne
               želi, potem prehajamo na glasovanje. Najprej glasujemo o predlogu sklepa, da se je
               odbor za zdravstvo seznanil s predlogom sprememb proračuna Republike Slovenije za
               leto 2007.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>In sedaj glasujemo še o predlogu dodatnega sklepa.</p>
               <p>Kdo je za predlog dodatnega sklepa? <stage>(2 člana.)</stage> Kdo je proti? <stage>(5 članov.)</stage></p>
               <p>Predlog sklepa ni sprejet.</p>
               <p>Sedaj pa prehajamo na sklepe, ki bi jih sprejeli, vezane na predlog proračuna za
               leto 2008. Predlagal bi enako oba sklepa, enega, da se je odbor državnega zbora
               Republike Slovenije za zdravstvo seznanil s predlogom proračuna Republike Slovenije
               za leto 2008 v delu, ki se nanaša na področje zdravstva. In predlagal bi tudi dodaten
               sklep, ki ima enako oziroma podobno vsebino kot sklep, ki sem ga prej prebral. <stage type="mag"/><stage>(Nadaljevanje)</stage> Torej, odbor državnega zbora
               Republike Slovenije za zdravstvo daje pobudo odboru za finance in monetarno politiko,
               da skupaj z vlado Republike Slovenije pripravi amandmaje k predlogu proračuna za leto
               2008 in da zagotovi dodatna sredstva na podprogramu "preprečevanje zasvojenosti" in
               podprogramu "sekundarji in pripravniki".</p>
               <p>Oba predloga sklepov dajem v razpravo. Ni razprave. Oba predloga sklepov dajem na
               glasovanje.</p>
               <p>Kdo je za prvi sklep? <stage>(6 članov.)</stage> Je kdo proti? <stage>(Nihče.)</stage></p>
               <p>Predlog sklepa je sprejet.</p>
               <p>In dajem na glasovanje še drugi sklep.</p>
               <p>Kdo je za? <stage>(2 člana.)</stage> Kdo je proti? <stage>(5 članov.)</stage></p>
               <p>Sklep ni dobil podpore.</p>
               <p>S tem ugotavljam, da smo končali s 1. točko dnevnega reda. Vsem, ki ste sodelovali
               pri 1. točki dnevnega reda, se iskreno zahvaljujem. Zahvaljujem se vabljenim in
               zahvaljujem se tudi vsem poslankam in poslancem, ki ste aktivno bili prisotni pri
               razpravi pri 1. točki.</p>
               <p>S tem zaključujem 1. točko.</p>
               <p>Prehajamo na <title>2. TOČKO DNEVNEGA REDA - RAZNO.</title>
               </p>
               <p>Glede na to, da ni prijavljenih k razpravi, zaključujem to točko in hkrati s tem
               ugotavljam, da je dnevni red današnje seje izčrpan, zato zaključujem 13. nujno sejo
               odbora in se ponovno vsem zahvaljujem za sodelovanje in dobro voljo. Hvala lepa.</p>
               <stage type="time">(Seja je bila končana 18. oktobra 2006 ob 15.03 uri.)</stage>
            </sp>
         </div>
      </body>
   </text>
</TEI>
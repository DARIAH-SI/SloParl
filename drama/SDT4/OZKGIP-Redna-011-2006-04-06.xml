<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZKGIP-Redna-011-2006-04-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8C73C2DEB16FD5C6C125713A00283944</idno>
               <idno type="custom" subtype="day">97511E69D7DBC667C125714900440BB3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=97511E69D7DBC667C125714900440BB3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKGIP-Redna-011-2006-04-06.OZKGIP" n="011">
               <name>Redna</name>
               <date when="2006-04-06"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKGIP-Redna-011-2006-04-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKGIP-Redna-011-2006-04-06.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE  ZA KMETIJSTVO, GOSPODARSTVO IN PREHRANO</stage>
            <stage type="session">11. redna seja</stage>
            <stage type="date">(6. april 2006)</stage>
            <stage type="chairman">Sejo je vodil Alojz Sok, predsednik komisije. </stage>
            <stage type="time">Seja se je pričela ob 9.34 uri. </stage>


            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Spoštovani, pričenjam 11. sejo odbora in vas prav lepo pozdravljam. Naj vas obvestim,
               da je tokrat tudi neposredni prenos seje odbora za kmetijstvo, gozdarstvo in prehrano
               tako, da nas verjetno tudi kdo spremlja preko televizije torej pozdravljam tudi vse
               te, ki nas bodo gledali. Sedaj kot nadomestni člani nisem obveščen, da bi kdorkoli
               nadomeščal katerega od kolegic oziroma kolegov poslancev. Dnevni red ste dobili, ni
               bilo nobenega predloga v skladu s poslovnikom za kakršnokoli spremembo tako, da
               ugotavljam, da je dnevni red takšen kot je bil z vabilom posredovan tudi sprejetSe
               pravi: 1. točka - predlog zakona o spremembah in dopolnitvah zakona o zadrugah. 2.
               točka - pobude in pa vprašanje članov odbora. Kar se tiče 1. točke naj vas spomnim,
               da smo s to sejo že začeli in sicer je zakon bil uvrščen na 6. sejo odbora to je bilo
               18. novembra 2005. Takrat smo zakon preložili na eno od naslednjih sej in sicer po
               predpostavko, da je treba počakati na sprejem zakon o gospodarskih družbah. Zakon o
               gospodarskih družbah je bil sprejet in sedaj lahko s to spremembo zakona o zadrugah
               nadaljujemo. Predlog zakona je v zakonodaji postopek predložila Vlada Republike
               Slovenije tako da sem k 1. točki vabil ministrstvo za kmetijstvo, gozdarstvo in
               prehrano, potem zakonodajno-pravno službo, Kmetijsko-gozdarsko zbornico Slovenije,
               Sindikat kmetov Slovenije, zadružno zvezo in pa Agencija Republike Slovenije za javno
               pravne evidence in pa storitve. S sklicem za današnjo sejo pa ste prejeli tudi mnenje
               državnega sveta Republike Slovenije na ta zakon, potem pripombe Agencije Republike
               Slovenije za javno upravne evidence in pa storitve. Na klop pa danes tudi pregled
               amandmajev.</p>
               <p>Jaz predlagam, da preidemo na drugo obravnavo predloga zakona. In najprej sprašujem,
               ministrica za kmetijstvo se je opravičila, ker je na seji vlade, tukaj med nami je
               državni sekretar mag. But in sprašujem, če želi podati kratko obrazložitev predloga
               zakona? Prosim lepo.</p>
            </sp>
            <sp who="SDT4:ButFranc">

               <speaker>MAG. FRANC BUT:</speaker>

               <p>Hvala lepa, gospod predsedujoči. Sedaj kar se tiče predlaganega zakona v bistvu je v
               prvi vrsti predlagan v spremembah, zaradi ureditve statusnih preoblikovanj zadruge v
               druge pravne osebe ali pa drugih pravnih oseb v zadruge. Do sedaj se je analogno
               uporabljala ureditev s področja prava družb. Večkrat je prišlo do raznih pravnih
               praznin v praksi. V bistvu pa hkrati tudi uporaba pravil, ki veljajo za gospodarske
               družbe ne omogoča upoštevanja posebnosti zadrug, ki so značilne in so posledica tudi
               zgodovinskega razvoja zadrug. Tako da v bistvu namen tega predlaganega zakona,
               zagotovitev prestrukturiranja zadruge kot gospodarskega subjekta, zaradi prilaganja
               tržnim razmeram in še nekatere druge rešitve so seveda tukaj, ki so pomembne.</p>
               <p>Predlagani zakon ureja statusno preoblikovanje zadrug in sicer se lahko zadruga
               statusno na osnovi tega predloga preoblikuje z združitvijo bodisi pripojitvijo ali
               spojitvijo, z delitvijo, ki je lahko razdelitev, oddelitev, izčlenitev in mogoče tudi
               združitev in delitev z udeležbo drugih pravnih oseb in sicer z gospodarsko družbo
               razen tihe družbe, gospodarskih interesnim združenjem, evropsko zadrugo. Skratka,
               osnovni namen predlaganega zakona je dejansko uskladiti oziroma predlagati spremembe
               glede statusnih preoblikovanj zadruge, ki bodo omogočile čim bolj življenjski potek
               dogodkov v primerih, ko do tega pride in ki bodo pravzaprav na ta način tudi zadruge
               lahko bolj prilagodile dejanskim tržnim razmeram in potrebam na trgu.</p>
               <p>Sedaj seveda je opisan tudi način oziroma ureditev spremembe pravne organizacijske
               oblike, ki omogoča zadrugi, da se preoblikuje lahko tudi v gospodarsko  družbo razen tihe družbe,
               gospodarsko interesno združenje, evropsko zadrugo. Nekaj je tudi manjših sprememb
               tako imenovanih manjših sprememb, ki jih predlagamo v rešitvi, sedaj ne vem ali je
               potrebno, da grem skozi vse podrobneje, mislim da ne, lahko se o tem tudi kaj več
               konkretno pri sami razpravi pove. Skratka, to je to, kar bi jaz v uvodu povedal. Je
               pa seveda tudi pomembno področju ureditev revizije tako, da v kolikor bo potrebno bi
               pri samih členih se tudi še dodatno oglasil in povedal stališče. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa za to dodatno obrazložitev. Sicer je tudi za vse člane odbora zelo
               natančno opisana v poglavitnih rešitvah zakona tako, da lahko ste si to tudi
               prebrali, ampak mislim, da je prav, da zaradi prenosa je bilo še enkrat povedano, kaj
               pravzaprav s tem zakonom želimo urediti. Če še enkrat ponovim. Se pravi, ta zakon
               želi posodobiti zbiranje podatkov članov in pa vodenje imenika članov, potem
               posodobiti zagotavljanje pravic članov do obveščenosti o delovanju zadruge, potem
               uvaja računovodske standarde po zakonu o gospodarskih družbah, rešuje vprašanje
               revizije zadrug v skladu s pač novostmi na področju revizijskega prava in pa ureja
               statusno preoblikovanje zadrug ter usklajuje nekatere določbe z zakonom o prekrških.
               To je ena od sprememb, že takrat pa je ministrstvo napovedalo, da se bo lotilo tudi
               drugih sprememb zadružne zakonodaje, kajti zakon, ki ga imamo prej seboj je iz leta
               1992 in praktično od takrat ni doživel nekih popravkov. Sprašujem predstavnika
               zakonodajno-pravne službe, če želi besedo? Prosim, gospa Palhartinger.</p>
            </sp>
            <sp who="SDT4:PalhartingerMira">

               <speaker>MIROSLAVA PALHARTINGER:</speaker>

               <p>Hvala, za besedo. Menim, da na tem mestu najbrž ne bo potrebno ponovno povzemati
               našega mnenja v celoti bom pa prosila v nadaljevanju seje za besedo ob obravnavi
               posameznih amandmajev. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Boste dobila besedo. Predloženi zakon vsebuje 27. členov, odbor bo
               najprej razpravljal in glasoval o posameznih predlogih za amandmaje odbora. Tako
               predlagam odboru, da po končanem glasovanju o predlogih za amandmaje odbora v skladu
               s tretjo alinejo 128. člena poslovnika glasujejo o vseh členih skupaj in dajem tak
               predlog na glasovanje.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog soglasno sprejet.</p>
               <p>V razpravo dajem 1. člen in pa predlog amandmaja, v kolikor bo seveda sprejet bo
               postala amandma odbora. K 1. členu predlagatelje tega amandmaja je Zadružna zveza
               Slovenije in sicer Zadružna zveza predlaga, da se  k 1. členu doda nov četrti odstavek, ki se glasi:
               zadruge so upravičene do državne pomoči pod enakimi pogoji kot gospodarske družbe, ki
               so pravne osebe. Torej naj vas spomnim, da smo se ravno pri tem amandmaju na prejšnji
               seji odbora za kmetijstvo ustavili in preložili razpravo na čas, ko bo sprejet zakon
               o gospodarskih družbah. Nekako v upanju, da bo to vprašanje uredil zakon o
               gospodarskih družbah, ki pa se tega urejanja na takšen način kot je predlog tega
               amandmaja ni lotil. Dajem besedo predstavnikom zadružne zveze, če želijo dodatno
               obrazložiti ta amandma, potem pa bomo poslušali kakšno je mnenje ministrstva oziroma
               predstavnika vlade. Prosim, gospod Vrisk.</p>
            </sp>
            <sp who="SDT4:VriskPeter">

               <speaker>PETER VRISK:</speaker>

               <p>Spoštovani predsednik, hvala lepa za besedo, Spoštovane poslanke in poslanci. Ta prvi
               člen je eden ključnih členov, ki bi naj izenačil naše zadruge z ostalimi
               gospodarskimi družbami in seveda postavljajo se razna vprašanja zakaj se v tem zakonu
               to ureja, zakaj ni bilo urejeno v zakonu o gospodarskih družbah, vendar menimo, da je
               to zakon o zadrugah, ki v osnovi rešuje problematiko slovenskih zadrug, kmetijskih in
               gozdarskih, pa tudi ostalih in moram povedati, da do sedaj smo bili naše zadruge v
               mnogih primerih izločene iz raznih državnih pomoči kar menimo, da je krivično. Moram
               povedati, da smo to zadevo obravnavali tako v organih zadružne zveze, tudi kmetijsko
               gozdarske zbornice, tudi državni svet se je strinjal s temi našimi predlogi in jaz
               menim, da s tem 1. členom v taki obliki nikamor ne posegamo v nekaj tistega kar
               zadrugam ne pripada, ampak se samo izenačujemo z ostalimi gospodarskimi subjekti,
               zadruge plačujemo vse enake dajatve kot ostala podjetja v slovenskem prostoru in prav
               se nam zdi, da imamo tudi enake pogoje delovanja kot ostala podjetja v tem prostoru.
               Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa za to dodatno obrazložitev, ki je tudi obširno v obrazložitvi v okviru
               amandmajev zapisana. Dajem potem besedo predstavniku vlade oziroma ministrstvu za
               kmetijstvo, mag. But, izvolite.</p>
            </sp>
            <sp who="SDT4:ButFranc">

               <speaker>MAG. FRANC BUT:</speaker>

               <p>Hvala lepa. Zdaj pa, če smo napovedali stališče vlade, ki je, da tega amandmaja ne
               podpira iz razloga, ker se ocenjuje, da to ni pravno mesto za rešitev tega problema,
               zagotovo bi bilo verjetno pravo mestno zakon o pomoči podjetjem v težavah ali pa
               kateri drugi zakon, po vsebini pa seveda imajo prav, gre za diskriminatorno ureditev,
               ki jo bo potrebno urediti v ustrezni pravni obliki v ustreznem zakonu.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Predstavnica zakonodajno-pravne službe, gospa Miroslava Palhartinger.</p>
            </sp>
            <sp who="SDT4:PalhartingerMira">

               <speaker>MIROSLAVA PALHARTINGER:</speaker>

               <p>Hvala za besedo. V zvezi s predlaganim amandmajem bi želela v bistvu bolj mimogrede
               opozoriti, da mogoče tudi lokacija te določbe ni ustrezno izbrana, ampak to je manj
               pomembno opozorilo v tem primeru, predvsem bi morala opozoriti, da je sistemsko
               vprašanje dodeljevanja državnih pomoči urejeno v že omenjenem zakonu o pomoči za
               reševanje in prestrukturiranje gospodarskih družb v težavah, ta zakon je bil sprejet
               leta 2002. Ta zakon ureja tudi namen, vrste državnih pomoči, merila in postopke, ter
               način zagotavljanja proračunskih sredstev za namen pomoči gospodarskim družbam. Tukaj bi izrecno
               omenila, da je bila tovrstna rešitev v postopku sprejemanja tega zakona že poskušana,
               mislim poskus sprejeti tako rešitev je bila že leta 2002, takrat je pač prevladalo
               tudi stališče, da se v takšno rešitev ne gre, saj v bistvu ni mogoče enačiti
               gospodarskih družb in zadrug kljub nekaterim možnim paralelam gre vendarle za pravno
               obliko organiziranja, katere namen je nekoliko drugačen in ju ni mogoče medsebojno
               popolnoma izenačiti. Iz tega vidika se potem zastavlja tudi vprašanje v kolikšni meri
               je ta pravila uveljavljena v tem zakonu, ki se nanaša na gospodarske družbe tudi
               možno aplicirati na zadruge. S tega vidika je mogoče tudi takšno rešitev kot je tukaj
               predlagana oceniti tudi kot nedodelano. Toliko v bistvu še iz naše strani. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Odpiram razpravo. Kdo je želel? Dr. Ovsec.</p>
            </sp>
            <sp who="SDT4:AvsecFranci">

               <speaker>DR. FRANCI AVSEC:</speaker>

               <p>Franci Avsec, zadružna zveza. Če lahko podam svoje kratko mnenje k temu predlaganemu
               amandmaju. Mislim, da so državne pomoči zelo pomemben aspekt položaja zadrug, ki
               ureja to razmerje zadrug, gospodarskih subjektov in države in, ker gre pri zakonu o
               zadrugah za statusni predpis mislim, da je vmesno, da se to vprašanje v tem predpisu,
               ki splošno in celovito ureja položaj zadrug tudi uredi. Položaj državnih pomoči ne
               ureja samo zakonodaja in pravo Republike Slovenije v ožjem smislu, ampak tudi
               predpisi Evropske skupnosti že v ustanovni pogodbi, ki govori o državnih pomočeh
               podjetjem. In mislim osebno, da ni v skladu s črko in duhom ustanovnega akta Evropske
               skupnosti, da so nekateri gospodarski subjekti, zadruge zaradi svoje pravno
               organizacijske oblike, čeprav izpolnjujejo vse druge vsebinske pogoje za določeno
               državno pomoč, izključene iz določene sheme in to je tisti osnovni razlog, ki govori
               za to, ne gre samo za vprašanje zadrug, gre tudi za zagotavljanje konkurence na trgu,
               ne samo za varovanje pravic nekega subjekta za zagotavljanje enake startne osnove
               zadrugam kot gospodarskim subjektom. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa.Kolega Džuban.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Hvala lepa, gospod predsednik. Gospod Vrisk nas je opozoril, da smo pravzaprav pri
               členu, ki bi naj bil najpomembnejši v tem delu zakona, ki ga obravnavamo. Istočasno
               velja verjetno ugotoviti, da takrat, ko govorimo o tem zakonu o zadrugah smo verjetno
               vsi pod vtisom, da govorimo o nekih zadrugah na področju kmetijstva, kar pa ni res.
               Iz priloge agencije za javno-pravne evidence lahko ugotovimo, da imamo opravka še z
               mnogimi drugimi zadrugami v katere posega  ta zakon in da rešitve, ki jih spreminjamo so pomembne tudi za druga
               področja, čeprav smo tukaj kot odbor tako tudi gostje vsi bolj kmetijsko usmerjeni.
               Pomeni, da je pomembno kaj bomo rešili v tem 1. členu in imamo tudi različna
               stališča, na eni strani je mag. But kot predstavnik vlade nasprotoval tej rešitvi,
               ker se vlada s tem ne strinja, istočasno pa kot verjetno eden boljših poznavalcev
               zadružništva z osebnim mnenjem pravi, da bi to zadevo bilo potrebno rešiti, če nekje
               drugje, morda na tem mestu. In smo v malo zmedeni situaciji tudi zaradi pravnega
               mnenja naše pravne službe in je pri tej odločitvi zelo pomembno kako bomo odločili,
               ker bi tako lahko rekli o tem odločamo in glasujemo, če smo za v redu, če pa ne pa
               lahko gremo, ker vse druge rešitve niso toliko bistvene kot ta za področje dela
               našega odbora in mislim, da je pomembno, da to rešitev podpremo. Jaz bom glasoval za
               in je umestno in pomembno, da glasujemo za. Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa kolega Džuban. Naslednji se je prijavil k besedi kolega Janko Veber.</p>
            </sp>
            <sp who="SDT4:VeberJanko">

               <speaker>JANKO VEBER:</speaker>

               <p>Hvala za besedo. Lep pozdrav vsem! No, pri tem amandmaju bi želel opozoriti na
               dejstvo, da Evropska unija zelo natančno predpisuje pogoje za to kakšne pomoči lahko
               podeljujemo v državah članicah gospodarskim družbam, ti pogoji so zelo jasni v tem
               smislu, da pomoč lahko pridobiš pravzaprav samo enkrat, če lahko pridobiš večkrat
               moraš izpolnjevati posebne pogoje, posebne elaborate pripravljati in to posebnost
               utemeljevati, vendar v zadnjem zakonu, ki smo ga sprejeli, mislim, da pred par meseci
               oziroma v lanskem letu so ti pogoji v Sloveniji, se mi zdi še bolj zaostreni kot v
               drugih državah in bojim se, da v kolikor bi sprejeli ta amandma, ki govori o tem, da
               so zadruge upravičene do državnih pomoči pod enakimi pogoji kot gospodarske družbe,
               bi potem verjetno se postavilo vprašanje tudi vseh ostalih pomoči, ki jih zadruga
               zaradi svoje dejavnosti lahko pridobiva na kmetijskem področju. Tako, da ne vem, če
               je predlagatelj proučil to, po mojem mnenju, nevarnost, da bo to prej omejitev kot pa
               pomoč za zadruge. Če s prav spomini tudi v proračunu Republike Slovenije za 2006-2007
               so sredstva za pomoč gospodarskim družbam minimalna in tudi spisek podjetij, ki naj
               bi izpolnjevala te pogoje je, mislim, da celo ničen, torej ni podjetja, ki je v
               težavah v Sloveniji in bi izpolnjevalo pogoje, ki so zapisani v zakonu. In pred
               kakršnokoli dodatno ali pa dokončno odločitvijo se mi zdi, da bi vendarle morali
               predvsem razrešiti to vprašanje, ali ne pomeni to celo dodatne težave pri zadrugah,
               kajti v skladu s pravnim redom Evropske unije, tako kot predlagatelj tega amandmaja
               navaja, veljajo glede državnih pomoči posebna pravila. Gre za to kmetijsko področje.
               Če pa to izenačimo z gospodarskimi družbami, potem, po mojem mnenju, to ne gre skupaj
               s temi posebnimi pravili, ki veljajo za področje kmetijstva. Mislim, da bi bilo dobro
               to vprašanje razčistiti preden se dokončno odločamo o tem. Hvala.</p>
            </sp>
            <sp who="SDT4:SokAlojz">

               <speaker>PREDSEDIK ALOJZ SOK:</speaker>

               <p>Hvala lepa. Naslednji se je prijavil k besedi kolega Alojz Posedel.
               </p>
            </sp>
            <sp who="SDT4:PosedelAlojz">

               <speaker>ALOJZ POSEDEL:</speaker>

               <p>Hvala za besedo. Moje globoko prepričanje je podobno kot od kolega Geze, da je ta 1.
               člen v bistvu najbolj bistveni v današnji razpravi in v današnjem odločanju iz
               preprostega razloga, ker se prepričan, da vsi, ki smo danes na tej seji in ki
               prihajamo iz različnih sredin, ki poznamo in spremljamo delovanje zadrug poznamo
               njihove probleme, njihovo uspešnost, tudi vemo kaj pomeni ali je takšno dopolnilo
               vnešeno v zakon ali ne bo. Ker če ne bo je dejansko potem po eni strani to izredno
               slabo za zadruge, ni naravnano tako kot drugje in se jim daje ena drugorazredna
               pozicija, kar mislim, da je za zadruge izredno nekorektno ali slabo in sem prepričan,
               da bi bilo prav, da ta stavek in ta amandma ostane, da se zadruga lahko po vseh
               ostalih zakonih, ki urejujejo dodeljevanje pomoči prijavijo. Jaz sem prepričan, da se
               s tem stališčem strinjamo vsi. Vsakdo, ki je poslušal gospoda Buta je lahko razložil,
               razumel, kakšno je stališče vlade, ki je zapisano in kakšno je stališče nekoga, ki je
               strokovnjak na tem področju in ki pozna problematiko v kmetijstvu in zato nebi
               škodilo, da ta amandma ostane, da ta možnost je vnešena v zakon in da jo preprosto
               pustimo in zapišemo v zakon. Kako se bo potem izvajala je vprašanje ostale
               zakonodaje. Če jo ne vnesemo, pa z današnjim glasovanje postavimo zadruge v nek
               drugačen položaj kot ga imajo ostale družbe in jih onemogočimo, da le pridejo do teh
               pomoči v primeru, kot je urejeno z zakonom in kot je praksa in kot se bo potem
               izvajalo. Tako, da mislim, da tisti, ki poznamo in želimo dobro zadrugam bomo
               glasovali za ta amandma. Tisti, ki sicer poznajo problematiko in tudi želijo dobro
               kmetijstvu in zadrugam bodo zopet pod vplivom stališča vlade, bodo pa zopet glasovali
               proti tem in jaz tudi mislim, da če bo ta amandma preglasovan, je potem tudi vse
               ostalo brezpredmetno, ker verjamem, da dobre rešitve, ki jih tudi mi podpiramo, bi
               jih tudi v nadaljevanju potrjevali, ampak očitno je tistih, ki bodo potrjevali dovolj
               in tudi mislim, da je ta 1. člen tako pomemben, da je treba dobro razmisliti in
               predlagam, da ga vsi podpremo, zagotovo sam ga bom.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej zakon, ki je pred nami prinaša mnoge dobre rešitve, ne samo eno,
               tako da je treba zadevo gledati kot celoto. Ali želite magister But na to, pa mogoče
               še kar je izpostavil kolega Veber v zvezi s temi pomočmi. Izvolite.</p>
            </sp>
            <sp who="SDT4:ButFranc">

               <speaker>MAG. FRANCI BUT:</speaker>

               <p>Hvala lepa. Za dodatno pojasnitev mogoče sem jaz bil tudi narobe razumljen, ampak
               mislim, da sem zelo jasno rekel. Vlada ne podpira te rešitve iz preprostega razloga,
               ker ocenjuje, da to ni primerno mesto, na katerem bi rešili ta problem. To sem rekel.
               Če bi bilo na primer v zakonu o gospodarskih družbah ekvivalentno navedeno, da so
               gospodarske družbe upravičene do državnih pomoči, potem bi bilo smiselno ekvivalentno
               zadevo zapisati tudi v ta zakon za zadruge. Samo potem bi morali v vsaki pravni
               obliki zapisati v zakonodajo tudi to. To je tisti razlog, zakaj vlada tega ne
               podpira. Hkrati sem povedal, da je ta zadeva, ki dejansko je diskriminatorna  tista, ki jo je potrebno urediti na
               nekem ustreznem mestu in verjetno bi primerno mesto za to bil zakon o pomoči
               podjetjem v težavah, to je osnovna zgodba tako da, bo zelo jasno zakaj vlada temu
               nasprotuje in mislim, da je na tem tudi jasna pravna logika.</p>
               <p>Kar se pa tiče vprašanja, vezanega na razmišljanje gospoda Vebra, v bistvu tukaj je
               osnovno pravilo naslednje, ministrstvo za kmetijstvo, gozdarstvo in prehrano je
               pristojno za izvajanje ukrepov skupne kmetijske politike, ki so predmet jasno
               opredeljenih regulativ in direktiv in tam je zapisano kateri so ukrepi, ki jih lahko
               izvajamo in nudimo v okviru programa tržnih ureditev, v okviru programa razvoja
               podeželja. Torej, naše ministrstvo lahko v okviru tega izvaja vse rešitve, vse
               podpore, ki jih predvideva evropski pravni red in tukaj gre za nesporazum, skratka
               naše ministrstvo nikoli ne more izvajati ukrepov, na primer rešitev grozdenja
               podjetij, združevanja podjetij v tistem delu, ki jih pravna ureditev Evropske unije
               ne omogoča za ukrepe razvoja podeželja in jih lahko izvaja v vseh tistih delih, ki
               gredo v podpore podjetjem ali zadrugam oziroma komurkoli ne glede na pravno obliko,
               ki so predmet programa razvoja podeželja ali drugih shem, tudi državnih pomoči,
               seveda tukaj moramo upoštevati tudi ureditev doma in ureditev v Bruslju, to pomeni,
               da nekatere ukrepe je mogoče izvajati preko regionalne politike, preko drugih
               ukrepov, strukturne in kohezijske politike, ki jih izvajajo druga ministrstva in ne
               naše ministrstvo in zmotno je mišljenje, da lahko naše ministrstvo izvaja nekatere
               ukrepe podobno, ekvivalentno kot jih izvaja na primer neko drugo ministrstvo za
               določen namen. Tisto kar naše ministrstvo izvaja je dodatno in se izvaja zaradi
               drugih razlogov, zaradi razlogov uskladitve z pravnim redom na področju varne hrane,
               na področju varstva potrošnikov zaradi tega je naše ministrstvo vpeto tudi v te
               dodatne ukrepe, ki jih mogoče drugi resorji ne predpisujejo tako da, jaz tukaj,
               konkretni odgovor je, ne vidim težav, da bi zadruge bile izključene ali pa katerakoli
               druga pravna oseba, lahko tudi gospodarska družba iz ukrepov, ki jih naše ministrstvo
               na osnovi evropskega pravnega reda izvaja, ti se bodo izvajali naprej in ti ne morejo
               hkrati in ne smejo biti izključujoč dejavnik za možnost zaprosila ali konkuriranja na
               katerem drugem razpisu, ki gre za drug namen in za drugačne razloge.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Želite repliko? Edino če imate repliko, <gap n="..."/><stage>/Vmesno govorjenje./</stage><gap n="..."/> če ne
               boste dobili besedo potem. V redu.</p>
            </sp>
            <sp who="SDT4:VeberJanko">

               <speaker>JANKO VEBER:</speaker>

               <p>Replika v toliko, da ni bil moj namen postaviti pod vprašaj črpanje sredstev za
               področje kmetijstva do katerega so zagotovo upravičene tudi zadruge, moje vprašanje
               je bilo usmerjeno v to smer, ker zapisujemo oziroma sprejemamo amandma k 1. členu naj
               bi zapisali nekaj v zakon o zadrugah kar smo ugotovil, da ne sodi v ta zakon, ker pa
               zapišemo to v zakon o zadrugah lahko postavi zadruge v slabši položaj prav do črpanja
               sredstev iz področja kmetijstva. To je ta neznanka, ki se mi odpira, kajti omejitve
               za gospodarske družbe so, kot sem povedal, zelo hude in če zapišemo, da lahko zadruge
               pod enakimi pogoji kot gospodarske družbe torej, da so upravičene do državnih pomoči
               pod enakimi pogoji se mi zdi, da obstaja nevarnost, da izključijo to ureditev, ki sicer relativno dobro ureja
               področje kmetijstva. Samo ta dilema se mi poraja.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>No saj, kot sam razumem, taka pomoč se vedno če se dodeli, se dodeli na podlagi neke
               vloge, to ni nek avtomatizem</p>
            </sp>
            <sp who="SDT4:VeberJanko">

               <speaker>JANKO VEBER:</speaker>

               <p>Ampak se seštevajo, tudi to je pomembno.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Ja, seveda, se potem vsak sam odloča ali bo potem po nečem takšnem posegel ali pa
               ne, v kolikor mu seveda zakon sploh daje to možnost. Ali ste še želeli mag. But, na
               to?</p>
            </sp>
            <sp who="SDT4:ButFranc">

               <speaker>MAG. FRANC BUT:</speaker>

               <p>Hvala lepa. Zelo na kratko. Mi tega problema ne vidimo, mislimo, da zaradi tega nebi
               v ničemer bile ogrožene druge oblike pomoči, ali kot ste jih omenil gospod poslanec
               Veber, enostavno menimo, da je to sicer diskriminatorna ureditev, ki izloča zadrugo
               kot pravno obliko, potrebno urediti v zakonu, ki je za to pristojen, to je pa zakon o
               pomoči podjetjem v težavah ali pa v zakonu, ki ga bo država imela v ta namen. V tem
               zakonu pa bi verjetno potem bilo potrebno ekvivalentno urejati za vsako pravno obliko
               v pristojnih področnih zakonih, če bi šli na ta princip, zato vlada nasprotuje
               temu.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Naslednja je kolegica Marjeta Uhan.</p>
            </sp>
            <sp who="SDT4:UhanMarjetka">

               <speaker>MARJETKA UHAN:</speaker>

               <p>Hvala lepa za besedo, lepo pozdravljeni. Predstavnik vlade, državni sekretar je
               dejal, da je temeljni namen sprejemanja tega zakona tudi zagotovitev
               prestrukturiranja zadrug in prilagoditev tržnim razmeram, potrebam na trgu, hkrati pa
               je predsednik zbornice tudi dejal, da zadruge plačujejo enake dajatve in zahteve in
               imajo enake pogoje kot ostale gospodarske družbe, zato tudi sama in v Novi Sloveniji
               ne vidimo nobenega razloga, da nebi bile zadruge opravičene do državne pomoči pod
               enakimi pogoji kot gospodarske družbe, ki so pravne osebe. Iz tega vidika ta amandma
               v Novi Sloveniji podpiramo, se mi pa pri tej dilemi, ki se je zdaj v razpravi odprla,
               se sprašujem, ali je res na mestu, vsekakor je na mestu ta amandma, ampak če je pri
               pravem členu oziroma v prvem zakonu, to pa verjetno morajo povedati pravniki in druge
               službe, ki so za to pristojne. Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Dr. Avsec, izvolite.</p>
            </sp>
            <sp who="SDT4:AvsecFranci">

               <speaker>DR. FRANCI AVSEC:</speaker>

               <p>Najlepša hvala, spoštovani. Samo za razjasnitev bi poskušal povedati to, da je po
               pravnem redu evropske skupnosti urejeno dodeljevanje državnih pomoči podjetjem. Vsaka
               država članica ima zelo različne gospodarske subjekte kar se tiče
               pravno-organizacijske oblike in do slej je Evropska unija na področju zadružništva,
               razen z uredbo evropske zadruge, ki je svojevrsten pravni subjekt, ni posegala in ne
               posega in, ko gre za to določbo, da so zadruge izenačene z gospodarskimi družbami
               glede dostopa do državnih pomoči gre samo za to vprašanje, da morajo vse enake pogoje
               izpolnjevati kot vsi drugi upravičenci, popolnoma enake pogoje, ne smejo pa biti
               izključene zaradi svoje pravno-organizacijske oblike in to seveda velja tako za
               pomoči na področju kmetijstva, kjer evropski predpisi seveda le specificirajo v
               kakšni pravni obliki mora biti upravičenec organiziran, ker to je stvar pač vsake
               države članice, tako za državne pomoči na področju človeških resursov, zaposlovanja,
               tehnološkega razvoja, kjer pridejo zadruge lahko pač v poštev kot možni upravičenci
               oziroma kandidati in zato se ne morem strinjati, da gre samo za vprašanje enega
               zakona, ki je bil omenjen, zakona, ki si nanaša na reševanje gospodarskih družb v
               težavah, zadruge se prijavljajo tudi na državne pomoči za tehnološko prestrukturiranje, za uvajanje novih
               tehnologij in tako naprej, ne samo za reševanje in tudi tam imamo probleme in zadruge
               v praksi nam pravijo takole: Zakaj nismo enakopravni? Ali nam s tem, ko država
               določene državne pomoči v Sloveniji omejuje samo na gospodarske družbe, daje signal,
               da zadruga ni enakovredna gospodarska oblika in, da lahko pride do državne pomoči
               samo na ta način, da se organizira tako da, ustanovi hčerinsko družbo, d.o.o. samo
               zaradi tega ali pa, da se pač preoblikuje v neko nezadružno obliko in na ta način
               izenači. Mislim, da razmišljanje v tej smeri ni pravilno. Toliko. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Naslednji se je k besedi prijavil kolega Kramberger, izvolite.</p>
            </sp>
            <sp who="SDT4:KrambergerJanez">

               <speaker>MAG. JANEZ KRAMBERBER:</speaker>

               <p>Hvala lepa, gospod predsednik, kolegice in kolegi. Jaz mislim, da je tale 1. člen
               tukaj zelo pomemben člen in tudi dopolnilo, ki ga je predlagala zadružna zveza
               Slovenije. Poglejte v 1. členu v predlogu te spremembe zakona je zapisano, da država
               spodbuja okolje za prilagajanje zadružništva načelom delovanja skupnega trga in zdaj
               aplikativno, kaj to pomeni, na kak način potem država to spodbuja in mislim, da nič
               ni narobe če sprejmemo to dopolnilo, da so zadruge opravičene do državnih pomoči pod
               enakimi pogoji, predvsem iz teh razmišljanj, ki so jih podali,tako kolegi, člani in
               članice odbora, kakor tudi sami predlagatelji in tudi če, ko čitamo obrazložitev k 1.
               členu v katerem je tudi zelo jasno zapisano: zadrugam je treba zagotoviti enake
               možnosti nastopanja in konkuriranja na tem skupnem trgu, seveda tukaj misli skupni
               evropski trg in zdaj če je neka hierarhija pravnih aktov ali mnenje pravnikov, da je
               pač potrebno to zapisati v zakon o pomoči podjetjem, ki zaidejo v težave, jaz mislim,
               da mirno, torej lahko vlada tudi pridi s spremembo tega zakona in še tudi v tisti
               zakon to zadevo decimirano zapišemo. Jaz osebno bom in tudi v naši poslanski skupini
               Slovenske ljudske stranke bomo podprli ta predlog oziroma ta predlog amandmaja, ker
               mislimo, da ne smemo deliti pravnih subjektov, torej gospodarskih družb in zadrug in
               jim nuditi različne pogoje gospodarjenja, mislim, da jih moramo izenačiti in zato je
               potrebno, da tudi ta predlog amandmaja podpremo.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Kolega Posedel se je še enkrat prijavil k besedi, izvolite.</p>
            </sp>
            <sp who="SDT4:PosedelAlojz">

               <speaker>ALOJZ POSEDEL:</speaker>

               <p>Hvala za besedo. Da nebi bilo nesporazuma, zagotovo je ta zakon, prinaša veliko
               dobrih rešitev, tako kot ste sami reki in jaz ga tudi v celoti podpiram, še enkrat bi
               pa povedal, da to kar se zdajle sliši je tisto bistvo kar bi lahko rekli tudi zdrava
               kmečka logika, če smo že na tem odboru, da če se pogovarjamo o zakonu o zadrugah je
               prav, da je to zapisano to določilo, da se pač lahko in, da so zadruge opravičene do
               državnih pomoči pod enakimi pogoji kot gospodarske družbe, ki so pravne osebe in da
               ne prepuščamo usodi ali pa milosti nekoga, da bi zadruge v nekem drugem zakonu
               uvrstil v tisto kategorijo, ki
               lahko omogoča, boljše je, da je to zapisano že v tem zakonu, ki ureja in zato pravim,
               da bomo glasovali za ta amandma.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Kolega <gap n="..."/><stage>(?)</stage>, izvoli.</p>
            </sp>
            <sp who="SDT4:unknown-M">

               <speaker>GOSPOD ____________:</speaker>

               <p>Hvala lepa, predsedujoči, pa vsem skupaj lep pozdrav. Seveda tudi jaz se s stališčem
               vlade nikakor ne morem strinjati, ker v isti sapi tudi govorimo, da je zakon
               diskriminatoren, kar je res, kdor pozna in ve kaj pomenijo zadruge na podeželju in
               kako je to podeželju pomembno, ne samo zaradi te osnovne gospodarske dejavnosti, pač
               pa zaradi multifunkcionalnosti kmetijstva potem je jasno, da je treba zadevo
               podpreti, ne bom ponavljal predhodnih razpravljavcev s katerimi se v celoti strinjam,
               me pa moti nekaj drugega tudi, s tem kažemo tudi nek odnos in pa pomen do slovenskega
               kmetijstva, nekaj je kmetijstvo odpirati na načelni ravni, nekaj pa je storiti tiste
               korake, ki mu pri tem pomagajo in če so zadruge izenačene z drugimi gospodarskimi
               subjekti, potem je to prav gotovo korak v pravo smer. Še nekaj kar me pa sploh
               navdaja s tem, da bom pa to dopolnilo dopolnil pa je to praksa, ki se uvaja v tej
               državi, sprejemamo številne zakone, številne rešitve, vemo, da nismo idealne pa v
               isti sapi, ko jih sprejemamo obljubljamo, da jih bomo slej ko prej kasneje popravili,
               spomnite se samo zakona o vinu, spomnimo se zakona o azbestu in pa še kaj bi se dalo
               našteti in pa seveda kar mi je bližje, dejanje, ki ga lahko storimo danes in to bomo
               tudi storili, kot pa, da spet nekaj prelagamo naprej. Zadruge so področje, ki
               potrebujejo neko spremembo, neko aktivnost, s tem je povezana pač usoda podeželja in
               zato bom to zadevo z veseljem podprl.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej predlagam, da ostanemo pri zakonu o zadrugah, tiste druge smo
               nekako že dokončali. Še želi kdo besedo? Prosim, kolega Rugelj.</p>
            </sp>
            <sp who="SDT4:RugeljBojan">

               <speaker>BOJAN RUGELJ:</speaker>

               <p>Hvala lepa. No, jaz bi rekel, da usmeritve vlade niso samo načelne, da se kmetijstvo
               podpira, zdaj ali je tole primerno mesto, da tukaj rešujemo te stvari o zakonu o
               zadrugah, ker vemo, da zadruge niso samo iz področja kmetijstva, ampak iz mnogih
               drugih področij tako da, jaz mislim, da na tem mestu nebi tule bilo za reševati, tako
               kot tudi vlada predlaga, seveda pa je jasno, da v svojem bistvu zadruge, ki so bile
               ustanovljene niso bile mišljene kot neke profitne organizacije, ampak to je bilo bolj
               združevanje kmetov, da so pač svoje interese lažje uveljavljali, to je bilo bistvo
               zadrug, danes seveda postajajo tržne razmere, postaja vse drugo in je pridobivanje
               dobička izredno pomembna stvar in seveda tudi zadruge gredo verjetno v to smer, ampak
               jaz niti ne vidim tako hudih ovir, da se nebi mogla ena zadruga v kolikor je to tak
               problem znajti in se preoblikovati v gospodarsko družbo in bi pač potem bila lahko
               upravičena pod enakimi pogoji. In še enkrat bi poudaril, podpiramo kmetijstvo, to je
               jasno, vlada ga podpira, samo če je res tlele to smiselno glede na to, da je toliko
               vrst zadrug in vsega tukaj, v tem zakonu reševati pa bi se jaz priključil mnenju
               vlade. Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Še kolega Džuban se je prijavil k besedi, potem ni več prijavljenih k
               tej razpravi.
               </p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Jaz bi še enkrat poskušal vplivati na kolege, da razmislijo. Namreč ta logika, da
               podpiramo kmetijstvo, ne podpiramo pa zadrug, ki so neprofitno interesno združenje.
               Če to ne podpiramo, potem kmetijstva ne podpiramo, če ne podpiramo zadrug. Kaj so
               kmetijske zadruge? Kmetijske zadruge so profitne organizacije, vendar do določene
               mere na način, da morajo ustvarjati nek dohodek, danes ne more biti kmetijska
               zadruga, mislim pod to kaj jaz vem ne presijo, pač pa pod vtisom tega, da se menimo o
               kmetijskih zadrugah, čeprav zakon ureja tudi druge zadruge. Danes je kmetijska
               zadruga sistem, ki združuje proizvodnjo, predelavo, trgovino in še kaj. In ustvarja
               neki profit, da se lahko na tržišču pojavi na različne načine in ceneje zagotavlja
               repromaterial in dražje trži proizvodnjo kmetijsko. In če ustvarja nekih 5 milijard
               prometa, potem ne preživi, pove da so to močni sistemi in vsi mali propadajo. In da
               je znotraj države so to že sistemi, ki so gospodarsko zelo pomembni, ker niso samo
               vključenih v tistih 3 in pol procentov narodnega dohodka, pač pa so vključeni s
               sistem, ki že posega v 7, 8% narodnega dohodka skupaj s predelavo, trgovino in vsem
               ostalim. In to določilo v tem členu ne pomeni, da zadruge morajo dobiti pomoč, pač pa
               da lahko dobijo pod določenimi pogoji. In takrat, ko bo vlada pisala pogoje, pod
               katerimi dobijo se lahko zelo natančno definira kdaj in kako in seveda se izloči vse
               tiste, ki bi eventualno lahko zlorabljali to določilo. In s tem, če mi to sprejmemo,
               nič ne prejudiciramo, ker smo že večina nas ugotovili, da v drugem zakonu, kjer smo
               pričakovali, da neke rešitve bodo, se niso zgodile in jih ne bomo doplirali. Jih bomo
               samo tukaj zapisali, da lahko dobijo pod določenimi pogoji in seveda bi bilo smiselno
               to podpreti in da potem se naprej godi, kar se mora.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa kolega Džuban. Še kolega Pajk.</p>
            </sp>
            <sp who="SDT4:PajkStane">

               <speaker>STANE PAJK:</speaker>

               <p>Hvala za besedo. Tudi jaz vse prisotne lepo pozdravljam. Ne mislim podpreti tega
               amandmaja s preprostega razloga, ker zadruge niso samo kmetijske. Zadrug je veliko
               vrst in bi s takim amandmajem zašli v neznano področje. Kar se pomoči tiče, je
               potrebno tudi spremeniti ali pregledati proračun zato, ker če bi sprejeli tak zakon,
               ker do sedaj, ob pomoči v gospodarskih družbah je to stvar gospodarskega ministrstva
               in bi bilo potem to potrebno pretehtati tudi po tej plati. Če bi bile zadruge samo s
               področja kmetijstva, bi imel težko dilemo ali podpreti ali ne podpreti, pa vendar,
               ker je zadrug iz, zadruge so iz mnogih področij, ne samo iz kmetijstva in govorimo o
               zakonu o zadrugah, tega ne morem podpreti. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Še kolega Veber.</p>
            </sp>
            <sp who="SDT4:VeberJanko">

               <speaker>JANKO VEBER:</speaker>

               <p>Jaz bi mogoče še enkrat poskušal izčistiti to vprašanje, kajti menim, da recimo samo
               besedilo 1. člena, ki govori o tem, da država spodbuja okolja za prilagajanje
               zadružništva načelom delovanja skupnega trga zelo široko pojem, ki odpira možnost, da
               se po mojem mnenju zadruge vključujejo tudi v vsa okolja, ki spodbujajo delovanje
               skupnega trga, tudi če preberemo obrazložitev k 1. členu govori o tem, da olajšave,
               ki jih zagotavlja država zagotavljajo zlasti doseganje take stopnje razvoja zadrug,
               da je omogočeno njihovo konkuriranje drugim pravno organizacijskim oblikam, ki
               nastopajo na trgu. Po mojem mnenju je s tem podana pravna podlaga, da se lahko v vseh
               ostalih zakonih, ki jih sprejemamo za konkretne pomoči zadruge tudi konkretno  zapišejo kot tiste ustanove, ki
               jim take pomoči pripadajo. Še enkrat opozarjam, če v zakon o zadrugah zapišemo, da so
               te pomoči pod enakimi pogoji kot gospodarske družbe, pa pri meni še vedno obstaja
               zelo močen dvom, da ne bomo celo skrčili te pravice pri zadrugah na gospodarske
               družbe.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Še želi kdo besedo? Prosim gospod Vrisk.</p>
            </sp>
            <sp who="SDT4:VriskPeter">

               <speaker>PETER VRISK:</speaker>

               <p>Dvakrat je bilo to vprašanje izpostavljeno. Hvala lepa predsednik še enkrat za
               besedo. Da nebi mešali to, kar se tiče teh normalnih pomoči kmetijstvu, torej ki se
               nanašajo na te bruseljske zadeve, po površini, po glavi živali in tako naprej, to so
               zadeve, ki so popolnoma jasno definirane in ki so na njih upravičene lahko zadruge,
               če imajo zemljišča in živino, ali tudi delniške družbe. Poglejte, imamo Perutnino
               Ptuj, ki ima ogromno zemlje, živine, imamo Rakičan in tako naprej in tudi za te
               namene ta denar dobijo. To, o čemer tukaj govorimo so pa druge zadeve, ki nimajo neke
               povezave in ni bojazni, da bi v primeru, da ta člen tako zapišemo, da bi zdaj zadruga
               v nekem drugem delu bila izključena, pa še mogoče ne vem nekaj številk, kaj pomeni to
               zadružništvo, ker ni bilo danes rečeno, 20 tisoč članov, 20 tisoč članov, največje
               kmetije so članice teh naših zadrug, ki so tudi v glavnem članice zadružne zveze, 150
               milijard letnega prometa, 3 tisoč 500 zaposlenih v zadrugah. In kjerkoli po terenu
               tudi ste in vidite, da dejansko, če govorimo o skladnem regionalnem razvoju si jaz
               tega brez vpliva zadrug ne znam predstavljati in vsa Evropska unija zadruge
               intenzivno podpira, ker tu ne gre za kopičenje dobička ampak gre za to, da se pomaga
               svojim članom. Kamorkoli pogledamo po Evropi, Italija, Skandinavija zadružništvo
               izjemno podpirajo. In to, kar mi tukaj želimo je samo izenačenje, nič več kot ostali,
               samo da se izenačimo. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Če ni več prijavljenih k razpravi bom povedal še svoje mnenje. Ta dilema
               ni nova, to se dejansko vleče od takrat, ko je ta zakon bil vložen v državni zbor.
               Sam razumem, da gre pri pomoči gospodarskim družbam, ki zaidejo v težave za zelo
               specifično določene pogoje. Se pravi, to ne more ta pomoč biti podeljena kar takole
               čez palec, ampak je potrebno te pogoje ugotoviti in potem seveda tudi na vlogo in na
               vsa dokazila se potem pomaga takšni gospodarski družbi. Trenutno bi opozoril na to,
               da celo na ravni Evropske unije poteka ta razprava in ker je bil tudi sprejet ta
               sklep pomoči in sicer pomoč perutninarstvu, se pravi reji perutnine zaradi nastale
               situacije, ki se je pojavila v Evropi z pojavom ptičje gripe in o tem se odloča na
               ravni Evropske unije. In tako, kot bo tam odločeno, tako je seveda tudi potem
               Slovenija zavezana, da te odločitve spoštuje. Kar se tiče tega se močno strinjam, da
               so tukaj zadruge v neenakopravnem položaju in sam vem, da smo to zadevo poskušali
               spremeniti v zakonu o pomoči podjetjem v težavah in da smo takrat s strani
               ministrstva prejeli, ministrstva za gospodarstvo prejeli en dopis, da so zadruge ena
               določena specifika, da zadruge niso ustanovljene zato, da bi ustvarjale dobiček,
               ampak da je  tu povsem druga
               gospodarska logika in da zaradi tega zadruge v ta zakon o pomoči gospodarskim
               družbam, ki so zašle v težave ne sodijo. Tukaj je bilo tudi povedano, da če bi
               zadruge s tem postopkom nadaljevale in dokazovale, da so na nek način diskriminirane,
               da bi najverjetneje v tem postopku tudi uspele. Zdaj dilema, ali je to pravi zakon
               ali ni pravi zakon, torej če bomo to dilemo odpirali potem nikoli verjetno ne bomo
               prišli do neke dokončne rešitve. Glede na vse te pomisleke bom naredil tako, da bom
               odredil 10 minut odmora in bomo po desetih minutah o tem amandmaju glasovali. Sedaj
               je ura 5 do desetih, se pravi 5 minut čez 10 vas vabim nazaj v dvorano.</p>
               <stage type="time">(Seja je bila prekinjena 6.4.2006 ob 9.55 uri in se je nadaljevala 10.07 uri.)</stage>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Torej predlagamo, da nadaljujemo z današnjo sejo. Ker še vedno nisem zaključil
               razprave sprašujem, če želi še kdo besedo v zvezi z prvim amandmajem k 1. členu? V
               kolikor ne, razpravo zaključujem in prehajamo na glasovanje o tem amandmaju.</p>
               <p>Kdo je za ta amandma? <stage>(6 članov.)</stage> Kdo je proti? <stage>(4 člani.)</stage></p>
               <p>Ugotavljam, da je s šestimi glasovi za in štirimi proti ta amandma k 1. členu
               sprejet.</p>
               <p>Prehajamo k dvema amandmajema k 4. členu. Prvi je amandma ministrstva za kmetijstvo,
               gozdarstvo in prehrano. Ta amandma je v bistvu bolj redakcijske oziroma če rečem
               lepotne narave in potem amandma pod številko 2, ki je vsebinske narave. Odpiram
               razpravo o teh dveh amandmajih. K besedi se je prijavila gospa Palhartinger. Izvolite
               prosim.</p>
            </sp>
            <sp who="SDT4:PalhartingerMira">

               <speaker>MIROSLAVA PALHARTINGER:</speaker>

               <p>Hvala za besedo ponovno. Torej kot ste že ugotovili, je amandma pod zaporedno
               številko ena je pretežno redakcijske narave oziroma izključno redakcijske narave. Gre
               za amandma, ki sledi enemu delu pripomb, ki smo jih podali v našem pisnem mnenju, to
               je seveda v tej točki, ki se nanaša na 4. člen bistveno bolj obširno. Ker v bistvu
               drugih predlogov amandmajev k tem določbam, spremenjenim, 13. člena ni, bi zato
               ponovno želela opozoriti na po naši oceni nekoliko problematično rešitev, ki naj bi
               uvedla rešitev, da naj bi se registru posredovale spremembe glede članstva zgolj
               enkrat letno. Po našem mnenju kaže tovrstno ureditev ponovno zelo pozorno preveriti,
               tudi z vidika načel, ki so uzakonjene v okviru zakona o sodnem registru. In sicer tu
               so načelo javnosti registra, načelo zaupanja v podatke, ki jih ta vsebuje in vse to
               je v bistvu treba ponovno preveriti. Menimo, da se taka rešitev bistveno oddaljuje od
               teh principov, ki so seveda bom rekla v službi zagotavljanja pravne varnosti in
               zaradi tega to opozorilo ponovno podajam tudi na tem mestu. Hvala. 
               </p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej bilo je povedano mnenje zakonodajno-pravne službe k tema dvema
               amandmajema. Preden nadaljujemo moram opravičiti državnega sekretarja mag. Buta, ker
               so ga poklicali, da mora priti na vlado in se nam bo, če bo dovolj časa, pozneje
               pridružil. Želite, bo sedaj stališča ministrstva gospa Geč. Prosim.</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVERŽINA:</speaker>

               <p>Hvala lepa. V zvezi s pripombo sekretariata za zakonodajno-pravne zadeve, v zvezi s
               članskim imenikom in vodenjem članskega imenika oziroma podatkov v sodnem registru
               moram povedati, da je racijo teh sprememb v načini vodenja članov zadrug v tem, da se
               razbremeni sodišče, drugi racio je pa v tem, da se spreminjajo podatki v članskem
               imeniku, ki so posledica novih ureditev oziroma novo nastalih podatkov o fizičnih in
               pravnih osebah pa o sprejemu zakona o zadrugah. Dejstvo je namreč, da se članstvo v
               zadrugah spreminja zelo hitro, namreč člani lahko prosto vstopajo in izstopajo iz
               zadruge, lahko so tudi izključeni, pri tem pa, ko izstopijo iz zadruge sicer ne <stage>(?)</stage>
               prenehajo njihove upravljavske dolžnosti in pravice, ne prenehajo pa njihove
               premoženjske premoženjsko-pravne pravice in dolžnosti, kar pomeni, da je pomembno, da
               obstajajo v članskem imeniku podatki, ki omogočajo tudi konec koncev izterjavo teh
               njihovih dolžnosti kljub temu, da so iz zadruge izstopili. Glede na dejstvo
               spreminjanja podatkov oziroma članstva v zadrugah pa pomeni vodenje članskega imenika
               in enkrat letno vpisovanje v sodni register, pomeni precejšno razbremenitev sodišča
               pa seveda tudi v manjši meri pa glede stroškov tudi razbremenitev zadrug. Hkrati pa,
               ko govorimo o načelu zaupanja v sodni register seveda moram povedati, da tudi, ko se
               ustanavlja recimo delniška družba se vpiše v sodni register samo ustanovitelji,
               kasneje kasnejši lastniki, delničarji delnic seveda niso vpisani v register tako da,
               nekako primerljiva ureditev glede vodenja tega registra bi bila tudi, ko gledamo
               ureditev delniške družbe in zato menimo, da je ta sprememba dovolj utemeljena in, da
               doprinese k racionalnosti ureditve. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Ali to pomeni, če sem vas pravilno razumel, da vi ne vidite potrebe, da
               se spreminja četrti odstavek 13. člena, da je ta rešitev, ki je v zakonu ustrezna se
               pravi, da amandmaja zadružne zveze pod številko 2. ne podpirate, ker se niste
               dokončno izrekli o tem.</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVERŽINA:</speaker>

               <p>Vlada je na svoj način preuredila in uredila vsebine in način vpisovanja članstva v
               register in v imenik in meni, da je to pač najbolj racionalna možna zadeva, zdaj
               možno bi sicer bilo tudi vpis samo v imenik članov vendar menimo, da iz vidika
               vendarle nekega zaupanja v pravno varnost pa, da bi le moralo biti vpisani vsaj
               ustanovitelji v registru in enkrat letno potem spremembe.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa za to dodatno obrazložitev. Želi kdo razpravljati o teh dveh amandmajih.
               Prosim, dr. Avsec.</p>
            </sp>
            <sp who="SDT4:AvsecFranci">

               <speaker>DR. FRANCI AVSEC:</speaker>

               <p>Dovolite, da nekako zelo na kratko povzamem ozadje tega amandmaja, ko je bil zakon o
               zadrugah sprejet se člani niso bili dolžni vpisovati v sodni register. Obveznost
               opisa v sodni register za člane zadruge je predpisal šele eno leto po uveljavitvi
               zakona o zadrugi zakon o sodnem registru, ki na splošno govori o članih,
               ustanoviteljih, družbenikih, gospodarskih subjektov, ki so predmet vpisa v sodni register. Vse skozi so zadruge
               opozarjale od sprejema tega zakona o sodnem registrom, kot je že bilo iz te strani
               predstavnice ministrstva za kmetijstvo povedano, na velikansko administriranje, ko
               gre za sprotno vpisovanje sprememb v članstvu v sodni register, kajti zadruga je po
               svoji definiciji organizacija s spremenljivim številom članov, kjer se članstvo
               spreminja in ima lahko tudi zelo veliko članov. Največja evropska zadruga Finska
               zadruga gozdarska ima 130.000 članov, ena sama zadruga in kolikor je meni poznano so
               vse evropske države odstopile od tega, da morajo zadruge sproti prijavljati spremembe
               v članstvu v sodni ali katerikoli drug register s tem seveda, da jim vodijo na svojem
               sedežu ustrezen register z ustreznimi podatki v katerega lahko vsaka oseba vpogleda.
               Vlada se je očitno odločila za eno kompromisno rešitev, ki pa, po mojem mnenju,
               ostaja na pol poti in tudi ni najboljša zaradi tega, ker ti podatki, če se enkrat na
               leto predlagajo registru zastarijo zelo hitro. Bolje bi bilo zadevo podobno rešiti
               kot v drugih državah, v večini drugih držav kolikor nam je poznano, da se pač ta
               članski imenik vodi na samem sedežu zadrug. Dosledno izvajanje te določbe sprotnega
               vpisovanja v sodni register zadrugam povzroča izredno velike stroške in tudi gre za
               takse, gre za obremenjevanje sodišč in tako naprej, kar seveda zmanjšuje
               konkurenčnost naših zadrug v primerjavi z zadrugami v drugih državah članicah in
               omeniti moram še en aspekt, ki se bo pojavil z uvedbo uredbe v evropski zadrugi, ki
               se vpisuje v sodni register v skladu s predpisi države članice o delniških družbah in
               po predpisih o delniških družbah se delničarji ne vpisujejo v sodni register, zato pa
               uredba v evropski zadrugi izrecno določa, da mora evropska zadruga na svojem sedežu
               voditi imenik članov z ustreznimi podatki v katerega lahko pogleda vsakdo kdor ima
               pravni interes in če bi sprejeli naš amandma, amandma, ki ga je predlagala zadružna
               zveza Slovenija mislim, da bi sprejeli rešitev, ki je primerljiva z rešitvami v
               drugih državah članicah in bo tudi z ureditvijo, ki bo od 18. avgusta 2006 veljala za
               evropsko zadrugo. Najlepša vam hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Če ni več prijavljenih k razpravi zaključujem razpravo in prehajamo na
               glasovanje. Glasujemo najprej o amandmaju pod zaporedno številko 1.</p>
               <p>Kdo je za ta amandma? <stage>(11 članov.)</stage> Je bil kdo proti? Ugotavljam, da je amandma pod
               številko 1. soglasno sprejet.</p>
               <p>Kljub temu, da ni bilo širše razprave iz strani kolegic in kolegov poslancev bom dal
               na glasovanje tudi amandma pod zaporedno številko 2 s tem, da v kolikor bo sprejet bo
               to postal amandma odbora, slišali pa smo obrazložitev iz strani predlagateljev in pa
               tudi s strani ministrstva.</p>
               <p>Kdo je za ta amandma? <stage>(5 članov.)</stage> Kdo je proti? <stage>(7 članov.)</stage></p>
               <p>Ugotavljam, da amandma pod številko 2. ni bil sprejet.</p>
               <p>Prehajamo na en amandma k 7. členu. Predlagatelj je ministrstvo za kmetijstvo,
               gozdarstvo in prehrano. Želi kdo besedo? Prosim, gospa Palhartinger, izvolite.</p>
            </sp>
            <sp who="SDT4:PalhartingerMira">

               <speaker>MIROSLAVA PALHARTINGER:</speaker>

               <p>Hvala ponovno. Tudi v tem primeru bi želela pač ugotoviti, da predlagani amandma
               sledi našim pripombam le v nekem manjšem delu, in sicer v razširitvi kroga oseb, tudi
               z bivšimi člani in njihovimi pravnimi nasledniki, na kar smo v pisnem mnenju že
               opozorili, ostaja pa aktualen naš načelen pomislek glede predlagane ureditve v tem 7. členu, in sicer
               menimo, da kaže ponovno že na načelni ravni oceniti ustreznost rešitve, ki v bistvu
               omejuje možnost pridobivanja članov, informacij, glede informacij in vpogleda v
               podatke v poslovanje in gospodarsko delovanje zadrug. Menimo, da bi namreč takšna
               rešitev po našem mnenju z vidika namena zadrug, ki je prav v pospeševanju gospodarske
               koristi teh istih članov treba to ureditev ponovno pozorno preveriti tudi glede na
               to, da imajo člani določene upravljavske pravice in da tudi odgovarjajo za obveznosti
               zadruge, s tega vidika se nam zdi taka rešitev problematična oziroma menimo, da bi jo
               kazalo uveljaviti tukaj restriktivno in ob točno določenih pogojih. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Kot je razumeti ta amandma pride do zahteve, da sodišče odloča o dostavi
               določenih podatkov in nepravdnem postopku samo v primeru če seveda zadruga, vodstvo
               zadruge člane oziroma nekdanjemu članu pač teh podatkov ne želi posredovati tako da,
               če sem prav razumel, je ta popravek sedaj z amandmajem v tej smeri, vi pa, če vas
               prav razumem, da še vedno ni zadosti dobro ta zadeva definirana, ali sem vas napačno
               tako. Prosim predstavnico ministrstva, če lahko na to odgovorite, gospa Geč.</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVERŽINA:</speaker>

               <p>V prvem odstavku 7. člena to je v 17. členu nov drugi odstavek določa, da se lahko
               zavrnejo kljub pravici do podatkov pa se lahko zavrne ta pravica v primerih, ko bi
               lahko povzročilo škodo oziroma ko bi šlo za kaznivo dejanje ali prekršek ali bi bili
               kršeni dobri poslovni običaji. Tukaj gre zato, da bi morale obstajati resne možnosti,
               da bodo posledice oziroma, da bodo dajanje teh informaciji posledično vplivalo
               negativno na poslovanje zadruge. Moram reči, da ta pravica do obveščenosti ni edina
               in prvič in edinkrat zapisana samo v tem zakonu o zadrugah in tudi omejitve do pravic
               obveščenosti so zapisane tudi v zakonu o gospodarskih družbah, ki je bilo mislim, da
               že sprejeto v državnem zboru, in sicer glede pravice obveščenosti delničarjev govori
               zakon o gospodarskih družbah enako in tudi omejitve kdaj lahko zavrne uprava podatke
               so naštete skoraj dobesedno enako.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Želi kdo razpravljati o tem amandmaju? Ugotavljam, da ne. S tem razpravo
               zaključujem in dajem amandma k 3. členu v potrditev.</p>
               <p>Kdo je za? <stage>(9 članov.)</stage> Je bil kdo proti? <stage>(1 član.)</stage>.</p>
               <p>Ugotavljam, da je z 9 glasovi za in 1 proti amandma k 7. členu sprejet.</p>
               <p>Prehajamo na amandma k 13. členu. Želi kdo razpravljati o tem amandmaju, gre za
               redakcijski popravek? Ugotavljam, da ne. dajem amandma v potrditev.</p>
               <p>Kdo je za ta amandma? <stage>(12 članov.)</stage> Je bil kdo proti? <stage>(Nihče.)</stage></p>
               <p>Ugotavljam, da je amandma k 13. členu soglasno sprejet. In prehajamo na razpravo in odločanje o štirih
               amandmajih k 15. členu, pri čemer opozarjam, da sta tretji in četrti amandma v bistvu
               enaka. Sicer so pa tudi ti amandmaji amandmaji, ki bolj jasneje določajo obveznosti
               zadrug, glede vodenja knjigovodstva. Želi kdo razpravljati o teh amandmajih?
               Ugotavljam, da ni želje po razpravi.</p>
               <p>Zaključujem razpravo in prehajamo na glasovanje o amandmaju pod številko 1 k 15.
               členu.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Prehajamo na odločanje o amandmaju pod zaporedno številko 2, k 15. členu, pri čemer
               je amandma povezan z amandmajem pod zaporedno številko 3 k 25. členu. Dajem amandma v
               potrditev.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Prehajamo na odločanje o tretjem amandmaju k 15. členu. Opozarjam, da v kolikor bo
               ta amandma sprejet, je amandma pod zaporedno številko 4 brezpredmeten. Dajem na
               glasovanje amandma pod zaporedno številko 3.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>S tem je postal amandma pod zaporedno številko 4, brezpredmeten in o njem ne bomo
               glasovali.</p>
               <p>Prehajamo na razpravo in odločanje o enem amandmaju k 16. členu. Je redakcijske
               narave. Želi kdo razpravljati? <stage>(Ne.)</stage> Dajem amandma na glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>In prehajamo na razpravo in odločanje o osmem amandmaju k 17. členu. 17. člen v
               bistvu predstavlja novo poglavje v tem zakonu. Amandmaji niso neke vsebinske narave,
               ampak bolj natančneje določajo obveznosti zadrug. Želi kdo razpravljati o teh
               amandmajih? <stage>(Ne.)</stage> Hvala lepa. Nismo sprejeli sklepa, da bi lahko glasovali o
               amandmajih skupaj. Izvolite, gospa Geč.</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA:</speaker>

               <p>Oprostite, sem pozabila. V zvezi z amandmajem k 48.r členu, kjer se evro nadomesti z
               besedami SIT, ta amandma pod številko 6 umikam. Gre pa za to, da je zakon o
               gospodarskih družbah, ki je bil sprejet v državnem zboru, na enak način uredil in
               določil evre v teh primerih in mislim, da lahko ureditev identična.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>V redu. Se pravi amandma pod zaporedno številko 6 je umaknjen. O ostalih amandmajih
               bomo glasovali. Glasujemo najprej o amandmaju pod zaporedno številko 1.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Glasujemo o amandmaju pod zaporedno številko 2.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Glasujemo o amandmaju pod zaporedno številko 3.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Glasujemo o amandmaju pod zaporedno številko 4.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage>  Ugotavljam, da je amandma soglasno sprejet.</p>
               <p>Glasujemo o amandmaju pod zaporedno številko 5.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Amandma pod zaporedno številko 6 je bil umaknjen.</p>
               <p>Prehajamo na glasovanje o amandmaju pod zaporedno številko 7.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>In glasujemo še o zadnjem amandmaju k temu členu, to je amandma pod zaporedno
               številko 8.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma pod zaporedno številko 8 soglasno sprejet.</p>
               <p>S tem smo izglasovali vse amandmaje k temu členu.</p>
               <p>In prehajamo na razpravo in odločanje o treh amandmajih k 18. členu. Prvi amandma
               predlaga agencija Republike Slovenije za javno pravne evidence in storitve, pri
               čemer, če je ta amandma sprejet, je amandma pod zaporedno številko 2 brezpredmeten.
               Amandma pod zaporedno številko 2 je predlagatelj Zadruga Artus in pa še amandma pod
               zaporedno številko 3, ki ga predlaga ministrstvo za kmetijstvo, gozdarstvo in
               prehrano.</p>
               <p>Najprej bomo razpravljali in odločali o amandmaju pod zaporedno številko 1, pa tudi
               2, ker sta nekako v soodvisnosti. Kdo želi besedo? Prosim, gospa Palhartinger.</p>
            </sp>
            <sp who="SDT4:PalhartingerMira">

               <speaker>MIROSLAVA PALHARTINGER:</speaker>

               <p>Hvala. V zvezi s predlaganima amandmajema pod zaporedno številko 1 in 2, bi morda
               podala zgolj opozorilo, da po naši oceni in po našem vpogledu v predlagano gradivo se
               vsebina teh amandmajev nanaša na vprašanje obveznega izvajanja opravljanja zadružne
               revizije, kar pa je vprašanje, ki ga v osnovnem zakonu sicer ureja 50. člen. S tega
               vidika, ta člen pa je v okviru predlaganega noveliranja bil izpuščen oziroma poseg v
               ta člen ni predviden. Zato menimo, da bi kazalo preveriti to predlagana amandmaja
               tudi iz tega vidika, z vidika umeščanja predlagane vsebine v zakon. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Prosim, gospa Geč.</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA :</speaker>

               <p>Jaz bi v zvezi s predlagano vsebino teh amandmajev mogoče opozorila samo na sklep
               ustavnega sodišča, ki je odločalo o pobudi za začetek postopka za oceno ustavnosti iz
               drugega in tretjega odstavka 50. člena zakona o zadrugah in je to pobudo zavrnilo. V
               tej pobudi so pobudnice navajale ravno tako, da je revizija prevelik strošek za
               nekatere majhne zadruge, in da bi s tem onemogočili tudi njihov obstoj in bi mogoče
               kar prebrala en del te, samo dva stavka sta te ustavne odločbe, ki pravi, da sicer
               pritrditi je mogoče pobudnicam, da revidiranje res pomeni strošek, vendar pa
               pobudnice niso izkazale, da bi šlo v primeru obveznost zadružne revizije za
               prekomeren poseg v pravico do zasebne lastnine. Poleg tega pa je tudi ustavno sodišče
               ugotavljalo, da so razlogi, ki so korist v obvezni reviziji predvsem v varnosti
               pravnega prometa in pravic članov ter javna korist, tako da pri  razmišljanju o ukinitvi zadružne revizije za
               majhne ali zadrge, ki imajo samo 500 milijonov prometa, bi mu vendarle kazalo
               upoštevati tudi to odločbo ustavnega sodišča. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>O nečem vas še vprašam. Ali ministrstvo ne podpira nobenega od teh dveh amandmajev?
           </p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA:</speaker>

               <p>Ne.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Odpiram razpravo o amandmajih. V kolikor ni želje za razpravo,
               zaključujem razpravo. Mislim, da ni potrebno, da o teh dveh amandmajih glasujemo. Ni
               potrebno. Potem o teh dveh amandmajih ne bomo glasovali.</p>
               <p>In prehajamo na glasovanje in odločanje o amandmaju pod zaporedno številko 3.</p>
               <p>Kdo je za? Amandma je lepotne redakcijske narave. Glasujemo. <stage>(12 članov.)</stage> Je kdo
               proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>In prehajamo na glasovanje in odločanje o amandmaju k 19. členu. Ge za redakcijski
               popravek besedila. Želi kdo razpravljati? <stage>(Ne.)</stage> Dajem amandma na glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>In prehajamo na razpravo in odločanje o amandmaju, enem amandmaju k 21. členu. Torej
               amandma govori o tem, da v kolikor občni zbor zadruge ni sklican v skladu z zahtevami
               članov, da potem lahko pooblaščeni revizor skliče tak občni zbor, se pravi gre za
               jasne določene pristojnosti delovanja zadruge. Želi kdo razpravljati o tem amandmaju?
               Ne vidim želje po razpravi. S tem zaključujem razpravo in dajem ta amandma v
               potrditev.</p>
               <p>Kdo je za ta amandma? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>In prehajamo na razpravo in odločanje o štirih amandmajih k 23. členu. Amandma pod
               zaporedno številko tri je predlog zadružne zveze Slovenije. Želi kdo besedo? Prosim,
               gospa Palhartinger.</p>
            </sp>
            <sp who="SDT4:PalhartingerMira">

               <speaker>MIROSLAVA PALHARTINGER:</speaker>

               <p>Hvala. Jaz bi v bistvu rada sedaj samo vprašala, če smem že sedajle ponovit eno
               opozorilo k 22. členu. Ta ni bil deležen predlogov amandmajev, bi pa rada, ali na
               koncu<gap n="..."/></p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Predlagate, da se vrnemo k 22. členu. Seveda lahko razpravljamo najprej o 22. členu
               in se vračamo, izvolite besedo o 22. členu.</p>
            </sp>
            <sp who="SDT4:PalhartingerMira">

               <speaker>MIROSLAVA PALHARTINGER:</speaker>

               <p>Hvala lepa. V bistvu tukaj bi rada ponovno opozorila le na našo pripombo, ki je bila
               predstavljena že tudi v pisnem mnenju. Namreč 22. člen v okviru drugega odstavka
               spremenjenega 56. člena daje možnost, da se zadrugam omogoči opravljanje vseh
               dejavnosti pod enakimi pogoji kot to velja za gospodarske družbe. Opozorilo dajemo
               tudi z vidika dejstva, da ta določba posebej ni obrazložena in  dajemo vprašanje in opozorilo, da bi kazalo
               ponovno preveriti ali takšna rešitev morda ne pomeni preširoke izenačitve dejavnosti
               zadrug z dejavnostjo gospodarskih družb in bi morda lahko segla tudi na področja,
               kjer pa sicer delovanje zadrug doslej ni bilo predvideno. Morda zgolj odgovor na to
               vprašanje, menimo pa, da se velja temu vprašanju nekoliko podrobneje tudi posvetiti.
               Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Kot sam razumem, se je vlada odločila predlagati tako široko paleto
               delovanja zadrug, se pravi, da lahko zadruge opravljajo vse dejavnosti pod enakimi
               pogoji kot gospodarske družbe. Ne vem, če želite na to kaj odgovarjati ali niti ni
               potrebno? Izvolite. Gospa Geč.</p>
            </sp>
            <sp who="SDT4:GečZvržinaMojca">

               <speaker>MOJDA GEČ ZVRŽINA:</speaker>

               <p>Samo na kratko bi morda povedala, da dejansko je v posameznih predpisih zaradi
               neznanih oziroma neracionalnih razlogov zadruga kot oblika, tudi opravljanja
               določenih gospodarskih dejavnosti tudi izpadla. Gre pa za to, da imamo svobodno
               gospodarsko pobudo, in da pravzaprav tudi zadruga je, njen namen je tudi opravljanje
               gospodarske dejavnosti. In glede na to, da zakon o gospodarskih družbah določa, da
               lahko opravljajo družbe vse dejavnosti, ki se smejo opravljati kot gospodarski posli
               v skladu z zakonom, razen če ni določeno z drugim zakonom drugače, menimo da bi ne
               glede na to, da gre sicer za drugačno obliko organiziranja, vendar po vsebini enako
               dejavnost opravljanja gospodarske dejavnosti morale zadruge imeti enake možnosti.
               Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa za to pojasnilo. Sedaj ne vem, k besedi se je prijavil kolega Posedel.
               Naj vas opomnim, da ni amandmaja na ta člen. Se pravi, zakonodajno-pravna služba je
               to možnost dala, opozorila iz svojega stališča na eventualne posledice takšne
               odločitve. Odločitev je sprejela vlada, tako da v kolikor bi želeli karkoli, potem
               predlagam, da predlagate kakšen amandma. Izvolite.</p>
            </sp>
            <sp who="SDT4:PosedelAlojz">

               <speaker>ALOJZ POSEDEL:</speaker>

               <p>Samo stavek, če lahko. Ne bom dolg. To dokazuje pravilnost našega glasovanja v 1.
               členu, prvem amandmaju.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Še želi kdo kaj pripomniti k temu? V kolikor ne, potem to razpravo v
               zvezi z 22. členom zaključujem in jemljemo na znanje to pripombo zakonodajno-pravne
               službe.</p>
               <p>In prehajamo sedaj k tistemu kar sem že začel, ponovno k 23. členu. Sprašujem, želi
               kdo razpravljati o amandmajih k 23. člen? V bistvu so, razen amandmaja Zadružne zveze
               Slovenije, ki nekako izključuje iz nadzorstvenega postopka Davčno upravo Republike
               Slovenije, so vsi ti amandmaji bolj redakcijske narave kot vsebinske. Prosim, dr.
               Avsec.</p>
            </sp>
            <sp who="SDT4:AvsecFranci">

               <speaker>DR. FRANCI AVSEC:</speaker>

               <p>Če dovolite, bi po premisleku in usklajevanju s predlagateljem umaknili naš amandma,
               ki se nanaša na zajeti v 3. točki.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. S tem ste nam nekoliko olajšali delo. Želi še kdo razpravljati? V
               kolikor ne, zaključujem razpravo in prehajamo na glasovanje. Najprej o amandmaju pod
               zaporedno številko 1.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Prehajamo na glasovanje o amandmaju pod zaporedno številko 2.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage>  Ugotavljam, da je amandma soglasno sprejet.</p>
               <p>Prehajamo na glasovanje o amandmaju pod zaporedno številko dve.</p>
               <p>Kdo je za ta amandma? <stage>(12 članov.)</stage> Je kdo proti? <stage>(Nihče.)</stage></p>
               <p>Amandma je soglasno sprejet.</p>
               <p>Amandma pod zaporedno številko 3 je umaknjen.</p>
               <p>Glasujemo potem še o amandmaju pod zaporedno številko 4.</p>
               <p>Kdo je za ta amandma? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>S tem zaključujemo razpravo o 23. členu ih prehajamo k razpravi in odločanju o enem
               amandmaju k 24. členu, ki ga je predlagala Zadružna zveza Slovenije. Želi kdo
               razpravljati o tem amandmaju? V kolikor ne, zaključujem razpravo in dajem amandma k
               24. členu na glasovanje.</p>
               <p>Kdo je za ta amandma? <stage>(6 članov.)</stage> Kdo je proti? <stage>(4 člani.)</stage></p>
               <p>Ugotavljam, da je s šestimi glasovi za in štirimi proti ta amandma k 24. členu
               sprejet.</p>
               <p>Prehajamo na razpravo in odločanje o štirih amandmajih k 25. členu. S tem, da
               mislim, da sta amandmaja pod zaporedno številko 3 in zaporedno številko 4 vsebinsko
               enake narave, amandma pod številko 3 je predlog Zadružne zveze Slovenije, amandma pod
               zaporedno številko 4 pa je predlog ministrstva za kmetijstvo, gozdarstvo in prehrano.
               Želi kdo razpravljati o teh amandmajih? Dr. Avsec.</p>
            </sp>
            <sp who="SDT4:AvsecFranci">

               <speaker>DR. FRANCI AVSEC:</speaker>

               <p>Če dovolite bi enako podobno kot prej umaknili pod zaporedno številko 3 amandma, ki
               ga je predlagala Zadružna zveza Slovenije. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej, amandmaji so redakcijske narave. Glasujemo potem najprej o
               amandmaju pod zaporedno številko 1.</p>
               <p>Kdo je za ta amandma? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Glasujemo potem o amandmaju pod zaporedno številko 2.</p>
               <p>Kdo je za amandma pod zaporedno številko dve? <stage>(12 članov.)</stage></p>
               <p>Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Amandma pod zaporedno številko 3 je bil umaknjen, tako nam preostane samo še, da
               glasujemo o amandmaju pod zaporedno številko 4. Glasujemo.</p>
               <p>Kdo je za ta amandma? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>In tako smo prišli do zadnjega člena, 26. člena in treh amandmajev k 26. členu. S
               tem, da ste na mizo dobili še predlog amandmaja, ki v kolikor bo sprejet bo postal
               amandma odbora, in sicer ga predlaga ministrstvo za kmetijsko, gozdarstvo in
               prehrano. Odpiram razpravo o teh treh amandmajih. Kdo želi besedo? Prosim gospa Geč.
           </p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA:</speaker>

               <p>Jaz bi za začetek umaknila amandma pod številko 3, ker je povezan z umikom
               prejšnjega amandmaja in je nepotreben. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej, amandma pod številko 3 je umaknjen, ker je bil opravljen tudi
               umik amandmaja k  mislim, da
               18. členu z enako vsebino, ostaneta torej dva amandmaja, to je amandma pod zaporedno
               številko 1, katerega predlagatelj je Agencija Republike Slovenije za javno-pravne
               evidence in storitve in pa amandma pod številko 2, ki ga predlaga Zadružna zveza
               Slovenije. Amandmaja sta podobna, nista povsem identična in potem amandma, ki ga je
               na novo predlagalo ministrstvo za kmetijsko in prav tako povzema vsebino rešitev, ki
               jih predvidevata tudi ostala dva amandmaja k 26. členu. Želi kdo razpravljati o teh
               treh amandmajih? Prosim, dr. Avsec.</p>
            </sp>
            <sp who="SDT4:AvsecFranci">

               <speaker>DR. FRANCI AVSEC:</speaker>

               <p>Samo pomislek, ki se nanaša na opombo k amandmaju pod 1. točko k 26. členu, tu gre
               za amandma, ki ga je predlagala agencija za javno-pravne evidence in storitve in se
               nanaša na problematiko zadrug, ki se niso uskladile z zakonom o zadrugah. Gre za
               predlog o skrajšanjem postopku, poenostavljenem postopku njihovega prenehanja. In
               piše, če je sprejet amandma je amandma pod zaporedno številko 2, ki ga je predlagala
               zadružna zveza brezpredmetna. Mislim, da je tukaj pomota, ker amandma, ki ga je
               predlagala zadružna zveza se na to problematiko ne nanaša, ampak se nanaša na rok za
               izdajo podzakonskih izvršnih predpisov, in sicer predpisov o registru. Ta zakon v
               določbah, ki se nahajajo pred tem sklepnim poglavjem prehodnih in končnih določb
               namreč ureja zelo obsežno statusno pravno materijo od imenika članov preko statusnih
               preoblikovanj združitev, delitev in sprememb organizacijske oblike, kar nujno zahteva
               najmanj uskladitev uredbe o opisu družb in drugih pravnih oseb v sodni register in
               tudi prilagoditev poslovanja zadrug in zadružnih zvez spremenjenim določbam zakona.
               Zato mislim, da ne gre za isti amandma, tako da bi bil s sprejemom amandmaja pod 1.
               točko amandma, ki ga predlaga zadružna zveza brezpredmeten. Hvala</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa za to opozorilo. V bistvu smo sedaj tu na mizo dobili še amandma povsem
               nov, ki ga ni bilo prej možno pregledati, ampak sam mislim, da v kolikor bo sprejet
               ta amandma ministrstva za kmetijstvo, da bosta potem v bistvu oba amandmaja postala
               brezpredmetna oziroma jih bo treba dodelati. Ali lahko pomagate gospa Geč?</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA:</speaker>

               <p>Hvala. Amandma, ki je bil pripravljen zaradi amandmaja k 26. členu in ga je
               pripravila agencija za javno-pravne evidence in storitve je posledica ugotovitve, da
               gotovo obstajajo razlogi zaradi katerih bi bilo smiselno pospešiti oziroma
               zagotoviti, da se reorganizirajo tiste obstoječe zadruge, ki so niso v roku, ki je
               bil določen v zakonu o zadrugah v 71. členu, pa ni bilo posledic predpisanih in je
               gotovo smiselno to sedaj urediti zato, da glede na to, da so zadruge, kot je bil
               priložen tudi seznam AJPES-a v obliki en <gap n="..."/><stage>/nerazumljivo./</stage><gap n="..."/> kar ne spada v
               področje naše nove družbeno ekonomske ureditve in ustave je gotovo potrebno te
                  zadeve sanirati, vendar se
               nam ni zdelo oziroma se nismo strinjali popolnoma z načinom saniranja takega stanja
               kot ga je predlagal AJPES, zato smo predlagali, da sicer se obstoječe zadruge
               izbrišejo iz registra, vendar šele po podaljšanju roka za uskladitev z zakonom o
               zadrugah in zato predlagamo, da se ta rok za uskladitev organiziranosti podaljša za
               dve leti po uveljavitvi zakona. V teh dveh letih bo pa izpolnjen pravzaprav tudi eden
               od izbrisnih razlogov po zakonu o finančnem poslovanju, na katerega se pa ravno tako
               v amandmaju sklicujemo, namreč predvideli smo, da bi postopek izbrisa tekel kot je
               smiselno po postopku o izbrisu po zakonu o finančnem poslovanju, kjer je pa eden od
               izbrisnih razlogov tudi do dveh letih ne predložijo letnega poročila ravno agenciji
               oziroma AJPES-u. Tako da bi po podaljšanjem roku, če bi obstajali izbrisni razlogi po
               zakonu o finančnem poslovanju sodišče izbrisalo obstoječe zadruge, ki se ne bi
               reorganizirale brez likvidacije. Ker, pa postopek teče po zakonu o finančnem
               poslovanju pa bi to seveda pomenilo, da obstajajo vmes še možnost ugovora in pritožbe
               nad tem postopke, kar pomeni, da bi imeli člani možnost ugovarjati postopku izbrisa.
               Pa ravno tako, če bi se vmes našlo premoženje bi lahko ta postopek tekel, potem po
               postopku redne likvidacije, če pa temu ne bi bilo tako bi pa končno nekje po dveh
               letih uredili stanje in zato smo tudi zavezali sodišče, da v treh mesecih po poteku
               tega roka poskrbijo za izbris vseh zadrug, ki se niso reorganizirale v skladu z 71.
               členom zakona. V primeru, da bi se pa vendarle našlo še premoženje izbrisanih zadrug
               naknadno pa smo predvideli, da bi se prenesla na zadružno zvezo, ki združuje zadruge
               za enako ali podobno dejavnostjo. Sedaj v tem kratkem času smo pač glede na podatke,
               ki jih pravzaprav skoraj, da nimamo oziroma le manjši del, ki jih je predstavil AJPES
               ocenili, da bi bila možna reorganizacija oziroma ukinitev tistih, ki niso ustrezno
               reorganizirali na predlagani način. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Ali lahko še v zvezi s tem amandmajem, ki ste ga predlagali opredelite
               viz-a-viz amandmaja zadružne zveze? Vi namreč predlagate rok za izbris tri mesece,
               zadružna zveza pa šest mesecev. To je mislim, da razlika.</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA:</speaker>

               <p>Amandma zadružne zveze pod številko 2 ureja v bistvu spremembe, ki so potrebne tudi,
               zaradi novega načina vodenja članskega imenika, se pravi, enkrat letnega vpisa v
               sodni register se mora ta uredba spremeniti, kar pomeni, da ta prvi del podpiramo.
               Drugi odstavek je povezava z vpisom oziroma včlenitvijo zadruge, ki ima nerazdelno
               premoženje v revizijsko zadružno zvezo, kar pomeni, da ta drugi odstavek ravno tako
               podpiramo, ker je to smiselno in potrebno, potem gre pa samo še za spremembe, ki pa
               so v bistvu posledice teh novih določb in mislim, da so potrebne in jih podpiramo
               tako da podpiramo v bistvu cel amandma pod 2. točko, ki ga je predlagala zadružna
               zveza.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala. Odpiram razpravo naprej. Kolega Posedel pa potem kolega Džuban.</p>
            </sp>
            <sp who="SDT4:PosedelAlojz">

               <speaker>ALOJZ POSEDEL:</speaker>

               <p>Hvala. Jaz bi imel vprašanje. Ni mi jasno sedaj glede na te tri možnosti oziroma tri
               predloge. V tem zadnjem, ki smo ga dobili na mizo je urejeno kako se izbriše, mislim
               da 3 ali 6 mesecev ne predstavlja bistveno pri celi zadevi in se bolj nagibam za 6
               mesečno, ker je bolj realna. Pri tem mi pa manjka opredelitev, kako je z kasneje
               najdeno obveznostjo, ki je v enem amandmaju pod številko 1 urejena za morebitne
               obveznosti zadruge izbrisane iz registra so odgovorni člani zadruge ne glede na vpliv, ki so ga imeli
               na poslovanje in za nastanek obveznosti zadruge. Pri tem predlogu amandmaja, ki smo
               ga dobili pa se nanaša samo na kasneje ugotovljeno in najdeno premoženje, kam se
               prenese in kako se reši, ni pa nič rečeno glede obveznosti naknadno najdenih pa me to
               zanima. Prosim.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa, za vprašanje. Lahko pojasnite?</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA:</speaker>

               <p> Z amandmajem je predvideno, da se to izvede na račun članov zadruge, vse tiste
               obveznosti, ki se bodo pač v času, ko bo sodišče ugotovilo, da obstajajo razlogi za
               prenehanje bo ugotovilo tudi obveznosti in te to, namreč takole piše, izbris opravi
               sodišče po uradni dolžnosti na račun članov zadruge, kar pomeni, da bo sodišče
               ugotavljalo pogoje <gap n=".."/><stage>/Nerazumljivo./</stage><gap n=".."/> in v kolikor bo ugotovilo obveznosti bo seveda
               tudi obveznosti šle na račun članov zadruge pri tem pa mislim, da bi pa znale te
               obveznosti že tudi zastarati, ker če so to zadruge, ki od leta 1992 načeloma niso
               poslovale je to 14 let, ko pa je že vse zastarano.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Več kot 10 let. Naprej, kolega Džuban, želiš razpravljati? Prosim.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Jaz sem imel isti problem. Imam sedaj na mizi dva amandmaja v pregledu, potem pa tega
               enega, ki bi verjetno moral biti boljši kot ta dva. Glasovali bomo kako?</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Glasovali bomo najprej o amandmaju, ki ste dobili danes na mizo, v kolikor bo ta
               sprejet, potem bo amandma pod zaporedno številko 1 ne bomo glasovali.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Ker sedaj na te dileme, kaj jaz vem, kazalo bi razčistiti, če res ta amandma pokrije
               vse tisto, kar je treba in tudi to, kar dodatno zajema ta prvi amandma. Moj predlog
               gre v tej smeri, da ne bi izglasovali kakšne nesmiselne rešitve in da morda bi se mi
               službe posvetovale, da vidimo, če je ta tretji amandma res rešuje vse tisto, kar bi
               ta dva.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Saj na to sem želel tudi sam opozoriti, ker smo sedaj to zadevo dobili
               na mizo in je tako hitro ni mogoče tega primerjati, ampak v kolikor bo ta amandma
               sprejet, potem bo seveda člen ostal odprt in ga bo možno s kakšnim odstavkom
               dopolniti v kolikor bi se ugotovilo, da je pomanjkljiv. Prosim, izvolite.</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA:</speaker>

               <p>Jaz se strinjam s pomisleki vašimi in sicer tudi sama sem, ko sem tale amandma
               AJPES-a prebrala ugotovila, da pravzaprav ni podatkov na podlagi, katerih se
               pravzaprav sploh lahko odločamo o vsebinah. Amandma, ki sem ga prebrala sem ga
               pravzaprav samo, zaradi tega, ker se mi je zdelo bolj smiselno urediti na ta način,
               kot ga predlagam kot je pa predlagano s tem AJPES-ovim amandmajem, vendar je pa
               seveda možno, da zadeve še dorečemo, premislimo in mogoče tudi ob kakšni naslednji
               priložnosti spreminjanja zakona določimo. Tako da te pomisleki zagotovo so, zadeva ni
               dovolj preštudirana.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Če je še kaj člen bo ostal odprt in tu bo možno do plenarnega zasedanja
               zadevo, če se pojavi v katerem elementu nedodelana z amandmajem dopolni, tako da
               danes s tem nič ne izgubimo priložnosti za eventualno naknadno dopolnitev. V kolikor
               bi na to, kar so kolegi opozorili  ob teh dveh amandmajih, ki predvidevam, da bosta sprejeta ostalo še
               kakšno vprašanje v 26. členu nepojasnjeno. Je lahko doktor Avsec še, potem bomo
               zaključili razpravo.</p>
            </sp>
            <sp who="SDT4:AvsecFranci">

               <speaker>DR. FRANCI AVSEC:</speaker>

               <p>Najlepša hvala. Gospod predsednik, predlagali bi, če je možno, da bi se vendarle
               izrekli o predlaganem amandmaju pod 2. točko. Gre samo za izdajo izvršilnih predpisov
               na podlagi določb te predlagane zakonske novele. To se pravi, za amandma, ki nikakor
               ni vsebinsko povezan s to problematiko, ki je bila sedajle omenjena in v zvezi s
               katero sta bila predlagana amandmaja s strani AJPES in s strani ministrstva.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Saj če lahko, kot smo razumeli predstavnico ministrstva, je ta amandma pod zaporedno
               številko dva podprla in tudi vidim, da ni nekega nasprotovanja med poslankami in
               poslanci tako, da bomo o tem amandmaju glasovali. Hvala.Prosim, še enkrat kolega
               Posedel.</p>
            </sp>
            <sp who="SDT4:PosedelAlojz">

               <speaker>ALOJZ POSEDEL:</speaker>

               <p>Jaz bi obrazložil, da bi bilo glasovanje tako, kot smo dobivali gradivo, se mi zdi,
               da je ta predlog k 26. členu, ki ga je predlagal agencija AJPES širši kot ta, ki ga
               je danes vlada dala nam na mizo. Predstavnica je sama povedala, da ta tretji vzbuja
               dvome, ali pokriva vso problematiko ali ne in da očitno je premalo doštudiran, z vsem
               spoštovanjem do vlade in do služb mislim, da <gap n="..."/><stage>/Nerazumljivo./</stage><gap n="..."/> tale ni najboljši,
               da imamo takšno dilemo, zato predlagam oziroma da glasujemo za amandma AJPES-ov, ki
               ga potem tudi lahko popravljamo. Ta, ki je danes na mizi je že od predlagatelja
               ocenjen kot takšen, ki dvomi v pokritje vseh stvari, ki jih je treba s tem rešiti.
           </p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Prosim gospa Geč.</p>
            </sp>
            <sp who="SDT4:GečZvržinaMojca">

               <speaker>MOJCA GEČ ZVRŽINA:</speaker>

               <p>Jaz sicer res priznala, da je zadeva oziroma te okoliščine obstoječih zadrug, ki se
               niso reorganizirale premalo naštudirana, tudi z vladne strani zaradi tega, ker smo se
               seveda soočili z amandmajem šele pred dobrimi 14-timi dnevi. Vendar moram reči, da
               vladni amandma je širši in na drugačen in jaz meni, da tudi na bolj racionalen in
               boljši način ureja prenehanje obstoječih zadrug, kajti prvič jim dajemo podaljšanje
               roka dve leti za uskladitev, ne glede na to, ali imajo transakcijski račun ali ga
               nimajo. Gre za to, da vse tiste zadruge, ki še niso reorganizirane v skladu z 71.
               členom imajo možnost, imajo enako možnost in so opozorjene na to, da se lahko
               reorganizirajo v dveh letih, da če se ne bodo reorganizirale, jih seveda čakajo
               posledice, ki so v izbrisu. AJPES je sicer tudi predvidel izbris iz registra, vendar
               je dal krajši rok, mislim da je 3 mesece od uveljavitve tega zakona, kar se mi zdi
               čisto prekratek rok za to, da je stanje trajalo pravzaprav od leta 1992 do danes in
               se mi zdi zato ta vladin amandma mogoče bolj oziroma lažje se ga bo dalo realizirati
               in izpeljati kot AJPES-ovega.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Še želi kdo razpravljati? Prosim, kolega Džuban.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Ta tretji amandma, ki je na mizi ni napovednega stavka in razumem, da spreminja cel
               člen. Samo drugi odstavek. Zdaj je spet nova situacija potem.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Ja, glejte saj v bistvu je prav, da si to pojasnimo, ker bo, v kolikor bo to sprejeto
               bo to amandma odbora in res ni dobro, da takole zadeva pride na sam odbor in ni bilo
               možno tega pogledati pravočasno, s tem, da moram reči, da je bila napoved s strani
               ministrstva za kmetijstvo, da bodo poskušali dati neko dopolnilo k 26. členu že pred
               sejo odbora, ampak na žalost smo to dobili sem na mizo med samo sejo. Torej za
               napovedni stavek ostaja takšen, kot je napovedni stavek v amandmaju pod številko ena.
               Se pravi,  za drugim odstavkom
               26. člena se doda novo in potem ne vem koliko en, dva, tri, štiri, pet nov tretji,
               četrti, peti, šesti in sedmi odstavek, ki se glasijo in potem v tekstu tako, kot ste
               dobili na mizo. V bistvu jaz moram še, da neke velike razlike med tema amandmajema
               ni. Zdaj kar se tiče premoženja, naknadno najdenega. Tukaj je zadnji odstavek tega
               amandmaja, pravi, kasneje najdeno premoženje se prenese na zadružno zvezo, katere
               član je bila izbrisana zadruga in na zadružno zvezo, ki združuje zadruge z enako ali
               podobno dejavnostjo. Ne vem če je, tako, da je tudi ta zadeva na tem, kar ste kolega
               Posedel opozorili nekako zajeto. Izvolite. Kar priklopite se. Ali je kdo priklopljen?
           </p>
            </sp>
            <sp who="SDT4:unknown-M">

               <speaker>GOSPOD _____:</speaker>

               <p>Saj v bistvu mislim, da tudi ni stvar odbora, da se zdaj spuščamo v strokovne rešitve
               v kaj je v katerem amandmaju, ampak je prav, da še enkrat opozorimo, da je odnos
               ministrstva do tega odbora zagotovo takle amandma slika tega odbora in da to moramo
               protestirati, ker verjetno tudi 14 dni verjamemo, da je kratek rok, ampak od tiste
               prve obravnave tega zakona pa je preteklo dovolj časa in jaz mislim, če bomo kasneje
               popravljali in da pustimo amandma odprt potem zagotovo je ta vsaj bolj primerno
               vložen s strani AJPES-a kot pa tu, ko zdaj ugotavljamo, da manjkajo celo napovedni
               stavki in podobno. Tako, da to je moje mnenje.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Dobro. Hvala lepa. Še želi kdo razpravljati? V kolikor ni več želje za razpravo,
               razpravo zaključujem in v skladu s predlogom kolega Posedela dajem na glasovanje
               najprej amandma pod zaporedno številko ena, ki ste ga dobili v pregledu amandmaja. V
               kolikor bo ta amandma sprejet o temu amandmaju, ki ste ga dobili na mizo ne bomo
               glasovali. V kolikor ta amandma ne bo sprejet, bomo potem glasovali pod 2. točko o
               tem amandmaju in potem še o amandmaju pod zaporedno številko dva, ki ga je predlagala
               zadružna zveza Slovenije. Torej kdo je za amandma pod številko ena, katerega
               predlagatelj je Agencija Republike Slovenije za javnopravne evidence in storitve.
               Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Glasujemo potem o amandmaju, kot sem obrazložil, se pravi napovedni stavek ostane
               enak za drugim odstavkom 26. člena se dodajo nov tretji, četrti, peti, šesti in sedmi
               odstavek. Vsebino teh odstavkov ste dobili brez tega napovednega stavka na mizo.
               Glasujemo o tem amandmaju.</p>
               <p>Kdo je za ta amandma? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma soglasno sprejet.</p>
               <p>Tako nam ostane še amandma, ki je v pregledu zapisan pod zaporedno številko 2 in ga
               predlaga zadružna zveza, ministrstvo pa temu amandmaju ne nasprotuje.</p>
               <p>Kdo je za ta amandma? Izvolite.</p>
               <p><gap n="....."/>Samo en medklic. Tukaj bi rada opozorila na napovedni stavek, ki ga je treba
               ustrezno prilagoditi prej sprejetemu amandmaju. Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej verjetno bo napovedni stavek, potem doda se nov osmi in deveti odstavek, ki se glasita, s
               tem popravkom dajem ta amandma na glasovanje.</p>
               <p>Kdo je za? <stage>(10 članov.)</stage> Je kdo proti?</p>
               <p>Ugotavljam, da je amandma soglasno sprejet.</p>
               <p>Amandma pod številko tri je bil umaknjen. S tem smo spoštovane kolegice in kolegi
               glasovali o vseh predlaganih amandmajih v skladu s sprejeto odločitvijo na začetku
               seje.</p>
               <p>Prehajamo na razpravo in glasovanje o vseh členih skupaj. Želi kdo razpravljati?
               Zaključujem razpravo in prehajamo na glasovanje o vseh čelnih skupaj.</p>
               <p>Kdo je za? <stage>(12 članov.)</stage> Je kdo proti?</p>
               <p>Ugotavljam, da so vsi členi skupaj sprejeti. S tem zaključujem drugo obravnavo
               predloga zakona o spremembah in dopolnitvah zakona o zadrugah. Vsi sprejeti amandmaji
               bodo vključeni v dopolnjen predlog zakona, ki bo sestavni del poročila odbora. Želi
               kdo biti poročevalec na seji državnega zbora? V kolikor ne, bom poročevalec sam. S
               tem zaključujem to točko dnevnega reda.</p>
               <p>Prehajamo na <title>2. TOČKO - POBUDE IN VPRAŠANJA ČLANOV ODBORA.</title> Torej
               ministrica se je opravičila že pred samo sejo, sekretar je mogel med samo sejo oditi
               na sejo vlade tako, da če boste postavili kakšna vprašanja bomo seveda na ta
               vprašanja pridobili pisni odgovor. Ima kdo kakšno vprašanje, kakšno pobudo? Prosim,
               kolega Sajovic.</p>
            </sp>
            <sp who="SDT4:SajovicBorut">

               <speaker>MAG. BORUT SAJOVIC:</speaker>

               <p>Hvala lepa. Predsednik, mene zanima kako so bile v letošnjem letu, v bistvu gre za
               leto 2005 do zdaj 2006 razdeljene dodatne premijske pravice iz nacionalne rezerve za
               ovce, dojilje in za krave dojilje. Na terenu je moč opaziti, da so odgovori na
               prošnjo, ki so jo rejci posredovali agenciji v marcu, aprilu in maju 2005 začeli
               prihajati šele sedaj in s področja Gorenjske, s katerega prihajam so vsi po vrsti v
               glavnem negativni. Zanima me, kako je bila ta kvota nacionalne rezerve razdeljena,
               kako, komu in v kakšnem številu. Predvsem mi je sporna pri dojiljah, tako ovcah kot
               govedu ta obrazložitev, da recimo tistim, ki redijo samo po dve kravi tretjo striktno
               zavračajo, podobno tudi pri ovcah, kjer se tistih, ki redijo pod 10 živali enostavno
               ne stimulira iz praktičnih izkušenj pa vam rečem, da vsi ti rejci, vsaj na Gorenjskem
               gospodarijo v predelih, ki so za večje kmete izrazito nezanimivi in so ravno ti v tej
               vlogi izjemno pomembni zato, da krajino vzdržujejo v tisti kondiciji kot je in so
               tako pomembni tudi za razvoj turizma in še kaj. In jaz mislim, da bi v Sloveniji
               poleg združevanja in nastanka večjih kmetij morali stimulirati manjše kmetije ali
               izrazito majhne, predvsem če so te v hribovitem in gorskem svetu. Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Bomo pridobili pisni odgovor na to vaše vprašanje. Še želi kdo postaviti
               kakšno vprašanje? Kolega Džuban, izvoli.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Na zadnji seji pod številko dnevnega reda, ki je obravnaval poslanska, kjer so bila
               poslanska vprašanja je doktor Bajuk posredoval informacijo, da bodo do preteklega
               petka izdane vse odločbe v zvezi z izplačili subvencij v kmetijstvu in da bodo v
               petih dneh izvršena vsa izplačila. Mene zdaj zanima koliko je ta informacija oziroma
               trditev Bajuka realizirana, ker je zdaj, ti dnevi so skozi, jaz ne pričakujem, da bi
               to ravno danes bilo vse realizirano, ampak v naslednjih dneh bi potem moralo biti, v
               kolikor je ta informacija točna. Nerodno je v tem, ker zdaj nimamo kompetentnega
               predstavnika vlade, ker ta informacije čez mesec dni več nič ne bo vredna, pač je to
               v naslednjih dneh lahko aktualno.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Tako se je zgodilo, da je seda odbora v  četrtek, ob četrtkih so tudi seje vlade in moramo razumeti,
               da ministrica ne more biti na dveh sejah istočasno. Bomo to vprašanje posredovali v
               pisni obliki. Prosim kolegica Pozsonec.</p>
            </sp>
            <sp who="SDT4:PozsonecMaria">

               <speaker>MARIA POZSONEC:</speaker>

               <p>Hvala lepa. Moje vprašanje je tudi povezano z subvencijami. Ljudje oziroma kmetje
               nimajo denarja za enostavno reprodukcijo in imajo še nekateri probleme z subvencijo
               iz leta 2004. Kako je to mogoče, da če so dobili enkrat negativen odgovor, pritožili
               so, zdaj je predano ministrstvu za kmetijstvo, pravni službi in potem oni kar nekaj
               časa sedijo na teh prošnjah. Tako naj izhajajo iz tega, da kakšna razmerja so v
               kmetijstvu. Se mi zdi da ne vedo.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa tudi za to pripombo. Še kdo? Še kolega Kramberger.</p>
            </sp>
            <sp who="SDT4:KrambergerJanez">

               <speaker>MAG. JANEZ KRAMBERGER:</speaker>

               <p>Hvala predsednik. Jaz bi predlagal, da v kolikor je mogoče, vemo, da službe državnega
               zbora urejajo kdaj je seja in delajo ta razpored za seje. Ampak vseeno bi prosil
               vodstvo odbora, da poskušati naslednje seje sklicevati tako, da bodo prisotni pri tej
               točki, pri točki pobude in vprašanja tudi predstavniki vlade oziroma ministrstva, ker
               drugače je pravzaprav, ta točka nima pomena, ker na pisne odgovore moramo pravzaprav
               čakati zelo dolgo.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Se strinjam s to pripombo s tem, da na to lahko odgovorim. Razpored sej
               dela kolegij predsednika državnega zbora in je en določen problem v tem, da so sedaj
               se začeli neposredni prenosi teh sej in da je pravzaprav to edini, edini prostor, iz
               katerega je te prenose možno vršiti in da sedaj nekako je razpored takšen, da bodo
               vsi odbori se zvrstili in bodo zasedali v tem prostoru, dokler ne bo še nek drug
               prostor v državnem zboru opremljen s to možnostjo neposrednega prenosa. Tako, da zato
               je tudi ta razpored sej sedaj takšen, da enostavno ni bilo možno drugače splanirati.
               Bom kot predsednik odbora si prizadeval, da bo na teh naših sejah, če ne bo mogla
               biti v bodoče ministrica, da bo državni sekretar prisoten in da bo lahko na nekatera
               od teh vprašanj odgovoril. Ampak danes je to prvič, prvič je ta prenos in vas prosim,
               da to razumete. Bomo na vsa ta vprašanja, ki ste jih seveda dobili in ki se moramo
               ugotoviti ponavljajo vsaki mesec opozorili in poskušali dobiti odgovore, se pravi,
               kako so se te nacionalne rezerve delile in kaj je z subvencijami za letošnje leto.
               Sam sem seznanjen, da je veliko število odločb bilo izdanih, nekje mislim da preko 40
               tisoč, ne pa seveda še vse.</p>
               <p>Še kdo? Če ni več, se vam vsem lepo zahvaljujem in s tem zaključujem današnjo sejo
               odbora za kmetijstvo, gozdarstvo in prehrano.</p>
               <stage type="time">(Seja je bila končana 6. aprila 2006 ob 11.15 uri)</stage>
            </sp>
         </div>
      </body>
   </text>
</TEI>
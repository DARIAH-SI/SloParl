<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KKPD-Redna-019-2005-04-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>KPDZ - Kolegij predsednika DZ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">5BB7F2ED4FBFD2E3C1256FD9002C45AA</idno>
               <idno type="custom" subtype="day">A34B085740CEF055C1256FE0004635FE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=A34B085740CEF055C1256FE0004635FE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KKPD-Redna-019-2005-04-11.KKPD" n="019">
               <name>Redna</name>
               <date when="2005-04-11"/>
            </setting>
         </settingDesc>
         <particDesc>
            <listOrg>
               <org xml:id="SDT4-KKPD-Redna-019-2005-04-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KKPD-Redna-019-2005-04-11.KKPD">
                        <orgName key="KKPD">KPDZ - Kolegij predsednika DZ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE KOLEGIJ PREDSEDNIKA DRŽAVNEGA ZBORA</stage>
            <stage type="session">19. seja</stage>
            <stage type="date">(11. april 2005)</stage>
            <stage type="chairman">Sejo je vodil France Cukjati, predsednik državnega zbora.</stage>
            <stage type="time">Seja se je pričela ob 12.03 uri. </stage>


            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Lep pozdrav vsem skupaj. Začenjam 19. sejo kolegija predsednika državnega zbora. Seja
               je bila s petka preložena na ponedeljek na pobudo Nove Slovenije. Povprašali smo
               poslanske skupine, če je to pobudo možno uresničiti in je bilo možno. Zaradi tega smo
               prestavili na današnji dan. Pred vami je dnevni red. Ima kdo kakšno pripombo na
               dnevni red, ki je nekoliko obsežnejši?</p>
               <p>Potem začenjamo s <title>1. TOČKO DNEVNEGA REDA - TO JE DOGOVOR O PRIPRAVI SKLICA 5.
                  SEJE ZBORA, KI SE BO PRIČELA 18. APRILA.</title> Od prejšnjega tedna so v gradivu
               dodane še ratifikacije, ki izpolnjujejo pogoje za obravnavo na seji državnega zbora.
               Tako, da glejte drugo obnovljeno gradivo pod številko 2. Moram reči, da je nekaj
               zakonov, ki ne izpolnjujejo pogoje in sicer zakon o zdravstvenem varstvu in
               zdravstvenem zavarovanju, odbor še ni pripravil poročila. Zakon o istospolni
               partnerski zvezi je končan, zaradi tega ga ne uvrščamo. Predlog zakona o planinskih
               poteh odbor še ni obravnaval, ker čaka še na mnenje vlade. In prav tako tudi predlog
               zakona o poroštvu kreditiranja Univerzitetne knjižnice v Ljubljani, ki ga odbor še ni
               obravnaval. Odpiram razpravo. Izvolite gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Predlog je korektno pripravljen, k njemu je težko imeti kakršnokoli
               pripombo, razen ene. Kdaj bomo začeli seje državnega zbora polniti z vsebinskimi
               vprašanji? Predvsem s tistimi, ki so bila obljubljena v programu vlade in zadevajo
               gospodarsko politiko, doslej enega takšnega resnega zakona nismo obravnavali. To ni
               vprašanje vam, bolj vprašanje vladi. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Še kdo želi besedi? Mogoče<gap n="..."/> Hvala, potem zaključujem 1. točko. Gospod Gulič
               izvolite.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Lepo pozdravljeni. Gre za to, da sta bila zakona o planinskih poteh in predlo zakona
               o poroštvu Republike Slovenije za kredite Narodni univerzitetni knjižnici preložena
               že decembra leta 2004. Da gre v bistvu za zelo dolgotrajno odlaganje obravnave obeh
               zakonov in mislim, da bi lahko, pravzaprav, moj predlog je, da v imenu Liberalne
               demokracije predlagam, da kot predsednik državnega zbora, vlado opozorite na to, da
               naj da čimprej svoje mnenje.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Ravnokar sem slišal, da za NUK že imamo mnenje.</p>
            </sp>
            <sp who="SDT4:GuličAleš">

               <speaker>ALEŠ GULIČ(?):</speaker>

               <p>NUK je mislim, da bilo enkrat poslano, medtem ko za oni drugi zakon pa še vedno
               ne.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Torej, takoj ko bo izpolnjeval pogoje za uvrstitev, ga bomo uvrstili, bo odbor
               obravnaval NUK. Dobro. Potem bo tudi ta uvrščen. Želite govoriti? <stage>(Ne.)</stage> Potem
               zaključujem 1. točko.</p>
               <p>Prehajamo na <title>2. TOČKO,</title> kjer imamo dva predloga za obravnavo zakona po
               skrajšanem postopku in sicer predlog zakona o spremembah in dopolnitvah zakona o
               dohodnini, kjer so predlagatelji Študentska organizacija Slovenije in pa predlog
               zakona o spremembah in dopolnitvah zakona o ustanovah, kjer je predlagatelj vlada
               Republike Slovenije. Odpiram razpravo. Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Jaz oba predloga podpiram, da se obravnavata po skrajšanem postopku. Pri
               vladi gre res za dopolnitve, ki so potrebne, zaradi neposrednega operativnega
               izvajanja tega zakona. Kar pa zadeva predlog sprememb in dopolnitev zakona o
               dohodnini, je naše mnenje, vesel
               sem bil pa, ko sem slišal, da tudi mnenje večine poslanskih skupin, da je prav čim
               prej obravnavati ta segment zakona o dohodnini posebej zaradi tega, ker predpostavlja
               obveznost plačevanja študentom akontacijo dohodnino tudi v delu, ki kasneje nesporno
               po samem zakonu ostaja oproščena dohodnine in je pravzaprav to na nek način
               akontiranje države za leto dni brez dejanskih učinkov, razen, da gre za materialno
               obveznost študentov in nobenega korista za državo, ki čez eno leto pa to mora vrniti.
               Upam, da bodo tudi drugi iz poslanskih skupin in tudi iz vlade, ki je neko
               naklonjenost, čeprav ne, bi rekel, kristalno jasno v tej smeri dajala, da bo ta zakon
               prišel na dnevni red in da se bomo vsaj o tem vprašanju odločali. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospodu Potrču. Še kdo? Če ne, dajem na glasovanje predlog, da se zakon o
               spremembah in dopolnitvah zakona o dohodnini, EPA 170-IV, obravnava po skrajšanem
               postopku.</p>
               <p>Kdo je za naj dvigne roko? NSi, LDS, DeSUS, SLS, SD, SDS. Je kdo proti? <stage>(Nihče.)</stage></p>
               <p>Sklep je sprejet.</p>
               <p>Dajem na glasovanje predlog, da se zakon o spremembah in dopolnitvah zakona o
               ustanovah, EPA 173-IV, sprejema po skrajšanem postopku.</p>
               <p>Kdo je za, naj dvigne roko? NSi, LDS, DeSUS, SLS, SD, SDS in SNS.</p>
               <p>Predlog je soglasno sprejet.</p>
               <p>Prehajamo na <title>3. TOČKO DNEVNEGA REDA - TERMINSKI PROGRAM DRŽAVENGA ZBORA ZA MAJ
                  2005.</title> Odpiram razpravo. Če razprave ni, potem zaključujem to točko. Gospod
               Gulič ste vi želeli? Izvolite.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Poslanski klub LDS se strinja s predlaganima terminskima planoma za maji in junij,
               vendar predlaga, da se na maj ali junij uvrsti t udi predlog zakona o dopolnitvah in
               spremembah predloga zakona o zdravstvenem varstvu in zdravstvenem zavarovanju.
               Predlagamo pa tudi, da se za maj uvrsti predlog zakona o spremembah in dopolnitvah
               zakona o praznikih in dela prostih dnevih v Republiki Sloveniji, ki ga je državnemu
               zboru predložila skupina poslancev s prvo podpisanim Zmagom Jelinčičem. Namreč gre za
               to, da se uveljavljata dva nova državna praznika, in sicer 3. oktober in pa 17.
               avgust, kot dan priključitve Prekmurja. Glede na to, da se je vlada odločila, da bomo
               z državnimi proslavami že to počastili so predlogi LDS-a in gospoda Jelinčiča
               utemeljeni.</p>
               <p>Rečeno je bilo tudi to oziroma to je rekel gospod Aleksander Zorn ob predstavitvi
               odločitve vlade za državne proslave, da naj bi državni zbor te proslave čim prej
               pokril. Mislim, da ne gre za odlašati s to obravnavo.  proslave čim prej pokrival. Tako, da mislim, da ne gre
               odlašati s to obravnavo. V postopku sta namreč poleg zakona gospoda Jelinčiča še dve
               spremembi zakona in mislim, da bi bilo smotrno to uvrstiti čim preje oziroma v maju.
               Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Če sem prav razumel, predlagate, da se zakon o praznikih uvrsti na majsko.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p><gap n="..."/><stage>/Ni vključen./</stage><gap n="..."/> Tako. Medtem ko v zakonu o dopolnitvah spremembah zakona o
               zdravstvenem varstvu, zdravstvenem zavarovanju pa <gap n="..."/></p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Sprašujem strokovno službo, ali bi lahko, je ta predlog izvedljiv, za maj in junij.
               Odpiram razpravo o tem predlogu. Izvolite.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo. V Slovenski nacionalni stranki podpiramo predlog, da se zakon o
               dela prostih dnevih uvrsti na majsko sejo državnega zbora. Rad bi pa poudaril, da gre
               za zakon poslanske skupine Slovenske nacionalne stranke s prvo podpisanim gospodom
               Zmagom Jelinčičem. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Še kdo želi o tem razpravljati? Imamo torej dva predloga, da se zakon o praznikih,
               kot je bil naveden, to je EPA 052-IV uvrsti na majsko sejo.</p>
               <p>Kdo je za? LDS, DeSUS, SLS, SD in SNS. To bo pa treba računati. Je kdo proti? NSi in
               SDS.</p>
               <p>Ugotavljam, da predlog ni sprejet.</p>
               <p>Ali lahko zahtevajo, čeprav niso predlagatelji. Predlagatelj torej v skladu s
               poslovnikom lahko zahteva eno točko, da se uvrsti na sejo. Ali izkoriščate to
               poslovniško možnost?</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Seveda, izkoriščamo jo.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Dobro. Potem je zakon o praznikih EPA 052-IV na zahtevo SNS uvrščen na majsko sejo.</p>
               <p>Glasujemo o drugem zakonu, zakon o zdravstvenem varstvu in o zdravstvenem
               zavarovanju oziroma spremembe in dopolnitve, EPA 136-IV, da se uvrsti na junijsko
               sejo. <gap n="..."/><stage>/Medsebojni pogovor./</stage><gap n="..."/></p>
               <p>Dobro. To se pravi<gap n="..."/> No, uvrstimo lahko, in če bodo odbor, če bo razrešil zadevo,
               bo potem realizirano to. Tako.</p>
               <p>To se pravi, glasujemo o tem, da se zakon o spremembah in dopolnitvah zakona o
               zdravstvenem varstvu in zdravstvenem zavarovanju, EPA 136-IV uvrsti na majsko sejo.</p>
               <p>Kdo je za? LDS, SD in SNS. Je kdo proti? NSi in SDS, SLS in DeSUS.</p>
               <p>Ugotavljam, da predlog ni sprejet.  Ali želi poslanska skupina LDS - gospod Gulič, vas
               sprašujem - izkoristiti možnost, da zahteva uvrstitev točke na dnevni red? <stage>(Da.)</stage>
               Dobro, potem je to brez glasovanja sprejeto in uvrščeno na majsko sejo.</p>
               <p>Prehajamo na <title>4. TOČKO DNEVNEGA REDA - OKVIRNI TERMINSKI PROGRAM DRŽAVNEGA ZBORA
                  ZA JUNIJ 2005.</title>
               </p>
               <p>Odpiram razpravo. Razprave ni. Gospod Plevelj, izvolite.</p>
            </sp>
            <sp who="SDT4:PleveljMatjaž">

               <speaker>MATJAŽ PLEVELJ:</speaker>

               <p>Gospod predsednik, glede na to, no, da se pač uvrščajo vsi zakoni, ki jih je možno
               obravnavati na seji državnega zbora, na terminske plane, sta po pripravi tega gradiva
               dva zakona, za katera je bil v tistem času še odprt rok za splošno razpravo, zdaj že
               v drugi obravnavi pred matičnim delovnim telesom in ju je pač mogoče uvrstiti na
               terminski plan za junij. Gre za spremembe in dopolnitve zakona o davku od dohodka
               pravnih oseb ter za zakon o ukrepih za zmanjševanje onesnaževanja okolja s prašnimi
               delci v Zgornjemežiški dolini. Tako da je možno tudi ta dva zakona obravnavati.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>To je prvi zakon EPA<gap n="..."/>?</p>
            </sp>
            <sp who="SDT4:PleveljMatjaž">

               <speaker>MATJAŽ PLEVELJ:</speaker>

               <p>162 in 163.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Za junij, 163/IV. Torej imamo še dva zakona, ki se lahko uvrstita na junijsko sejo,
               EPA 162/IV in EPA 163/IV. Torej, tudi ta dva zakona sta v razpravi. Želi kdo
               razpravljati? Če ne, dajem ta dopolnjen okvirni terminski program za junij na
               glasovanje.</p>
               <p>Kdo je za? <stage>(NSi, LDS, DeSUS, SLS, SD, SDS in SNS.)</stage></p>
               <p>Soglasno sprejeto.</p>
               <p>Prehajamo na <title>5. TOČKO DNEVNEGA REDA.</title>
               </p>
               <p>In sicer, Slovenska demokratska stranka predlaga, da se v komisiji za peticije ter za
               človekove pravice in enake možnosti poslanski skupini dodeli eno dodatno mesto, s tem
               da se v odboru za obrambo odpovedo enemu sedežu. In da v odboru za kulturo, šolstvo
               in šport pridobi SDS eno dodatno mesto in se ob tem odpoveduje enemu mestu v odboru
               za zadeve Evropske unije. Predlog je torej oblikovan po načelu, da število sedežev v
               delovnih telesih ostane nespremenjeno, gre samo za prenos sedeža poslanske skupine.
               Besedo dajem, če želi, predstavniku poslanske skupine za dodatno obrazložitev. Če ne,
               odpiram razpravo. Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Formalno temu ni mogoče ugovarjati, poslanska skupina takšno pravico ima.
               Je pa najbrž prav povedati, da bodo zdaj, vsaj kar zadeva komisijo za peticije,
               mislim, da tri mesta imeli iz poslanske skupine SDS ob sedmih članih tega delovnega
               telesa, kar je nesorazmerje; formalno, pravim, pa ne bom nič rekel, da to ni
               mogoče.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>No, morda bi povedal še svoje mnenje. Znani so zapleti, ker komisija za peticije nima
               - nihče v tej komisiji nima večine in ne pride do odločitev, do sprejetja
               kakršnihkoli sklepov. Zaradi tega tudi na državnem zboru, na seji državnega zbora
               nismo mogli obravnavati poročila varuha človekovih pravic o izbrisanih. Jaz
               pozdravljam to gesto, ki pomeni deblokado dela  komisije. Izvolite, gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Naslednji korak se nam lahko zgodi v odboru za zdravstvo, kjer je enaka
               taka blokada in je prišlo do takega odločanja. Jaz nimam proti, da jo rešujemo, rekel
               sem samo to, da, prvič, lahko do blokade pride tudi potem, če kdo manjka, ne samo če
               je sestav takšen. In drugič, pričakoval sem, da se boste v okviru koalicije
               dogovorili pa morda našli še koga drugega, ki bi imel interes, da sodeluje v tem
               delovnem telesu, ne samo SDS. To je bila moja edina ugotovitev.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Dobro. Želi še kdo razpravljati? Jaz bi samo vprašal, ali še drugi sklep, to je
               poseben sklep, glede vodenja delovnega telesa<gap n="..."/></p>
            </sp>
            <sp who="SDT4:PleveljMatjaž">

               <speaker>MATJAŽ PLEVELJ:</speaker>

               <p>O tem sklepu razpravlja državni zbor neposredno.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Neposredno. To se pravi, kolegij<gap n="..."/></p>
            </sp>
            <sp who="SDT4:PleveljMatjaž">

               <speaker>MATJAŽ PLEVELJ:</speaker>

               <p>Kolegij s tem v zvezi nima nobene pristojnosti.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Dobro. Potem zaključujem razpravo in dajem na glasovanje predlog sklepa, kot ga imate
               v gradivu pod številko 5.</p>
               <p>Kdo je za? <stage>(NSi, LDS, SLS, SD in SDS.)</stage> Je kdo proti? <stage>(Nihče.)</stage></p>
               <p>Predlog je sprejet.</p>
               <p>Prehajamo na <title>6. TOČKO DNEVNEGA REDA.</title>
               </p>
               <p>In sicer, vprašanje v zvezi sodelovanja državnega sveta in državnega zbora pri
               oblikovanju skupnih mednarodnih delegacij in nastopanja teh delegacij v tujini.
               Vprašanje je bilo sproženo na prejšnji seji kolegija, in sicer na pobudo poslanske
               skupine Socialnih demokratov. Po dogovoru na kolegiju smo potem sklicali sestanek s
               predstavniki državnega sveta in s strokovnimi službami. Po daljši razpravi smo
               ugotovili, da je vrsta zakonsko nerešenih vprašanj, ki bodo zahtevala dopolnitev ali
               celo spremembo nekaterih ustavnih ali najmanj nekaterih zakonskih določb za
               podrobnejše definiranje tega statusa in sodelovanja. Da pa v vmesnem času sprejmemo
               nek dogovor, ki ga imate v tem gradivu na koncu obrazložitve na strani 4, dogovor v
               obliki izhodiš, ki so navedena pod a, b, c in d. Pri čemer so ta izhodišča v skladu z
               veljavno zakonodajo in ustavo in bi pomenila začasno rešitev, dokler ne bi bila
               zakonodaja temu ustrezno tudi še dopolnjena. Isto gradivo bo obravnaval tudi državni
               svet, ne vem, če ga je že obravnaval, samo dogovorjeni smo, da ga na nek način
               ratificira kolegij in državni svet. V tem primeru seveda, če bo tudi državni svet to
               potrdil in seveda tudi kolegij, potem pomeni to osnovo za sodelovanje do nadaljnjega.
                   Morda bi še gospod Cerar
               oziroma predstavnica zakonodajno-pravne službe dopolnila mojo razlago.</p>
            </sp>
            <sp who="SDT4:BitencPengovTina">

               <speaker>TINA BITENC PENGOV:</speaker>

               <p>Gospod predsednik, v okviru zakonodajno-pravne službe pripravljeno je bilo mnenje,
               ki je dejansko izhodišče za nadaljnje razprave. Glede na to, da gospod Cerar tvorno
               sodeloval kot zunanji sodelavec v njegovi pripravi bi mogoče za komentiranje njemu
               dala besedo, če lahko.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Izvolite.</p>
            </sp>
            <sp who="SDT4:CerarMiro">

               <speaker>DR. MIRO CERAR:</speaker>

               <p>Hvala lepa. Bom zelo zelo kratek. Sem pa pripravljen odgovarjati na vprašanja, če bi
               se kakšna pojavila. Mi ugotavljamo, da, kot ste že rekel gospod predsednik je treba
               to razmerje med državnim zborom in državnim svetom zakonsko dograditi, tudi glede te
               mednarodne vloge oziroma delovanja državnega sveta posebej ali v sodelovanju z
               državnim zborom, kot ste pravilno povzel. Tukaj so neke smernice, ki so lahko vodilo,
               nek začasni dogovor morda v tem situaciji, ko nimamo nekih jasnih pravil, vendar pa
               se nikakor ne moremo tu ustaviti. Menimo, da je treba tako pomembne zadeve, kot sem
               jih prej omenil, torej razmerje med državnim zborom in svetom na področju mednarodne
               dejavnosti nujno urediti na ravni zakona, seveda, ob predpostavki, da mora vse to
               potekati v okviru ustavnih določb, kajti velja pravna država torej terja, da so
               organi, njihovo delovanje strogo vezani na zakon. Izhajamo iz predpostavke, ki se je
               nekako v Sloveniji po dolgih letih vsaj teoretično, bi rekel, ustalila. Izrazito
               večinsko mnenje je namreč naslednje. Da lahko državni svet štejemo za nek zelo
               omejen, zelo poseben, ampak še vedno z drugi dom parlamenta. Seveda pa to nikakor ne
               pomeni, da bi ta teoretična, kakršnakoli druga opredelitev lahko dala znak, da sme
               državni zbor delati karkoli izven svojih ustavno in zakonsko določenih pristojnosti.
               Se pravi, statusna opredelitev daje zeleno luč, da se zadeve pravzaprav uredijo, da
               se morajo urediti bolj natančno, hkrati pa seveda v skladu z ustavo in državni svet
               ne sme delati nič zakonitega oziroma neustavnega, tudi ne v tej svoji mednarodni
               vlogi. Toliko morda za uvod. Če je potrebno kaj več, bom pa z veseljem se oglasil.
               Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospodu Cerarju. Želite besedo? Gospod Kokalj izvolite, imate besedo.</p>
            </sp>
            <sp who="SDT4:KokaljAnton">

               <speaker>ANTON KOKALJ:</speaker>

               <p>Ker sem tudi sam kot predsednik odbora za zadeve Evropske unije naslovil pismo na
               kolegij predsednika državnega zbora v zvezi s to zadevo, potem sicer ne vem kako, da
               je prišlo samo do pisma takratne Združene liste v zvezi s tem, se mi zdi, da je
               dejansko problem na katerega sem v tem pismu opozoril se tudi tu pokazal kot dejanski
               problem. Namreč, pravna podlaga za tako ali drugačno delovanje v mednarodnih zadevah
               je nujna jasna osnova, ki pa ta trenutek očitno ni. Zato mislim, da je bila praksa,
               ki je bila v tem mandatu vpeljana pravzaprav tudi v skladu s tem, kar je tu na nek
               način svetovano in mislim, da je to dobra rešitev in da se bo dalo v tem kontekstu
               zadevo v redu tudi naprej peljati, dokler se bolj jasno to ne uredi. Tudi upam, da na
               samem odboru ne bo več zapletov v zvezi s sestavo delegacij. Je pa treba povedati, da
               tudi praksa v prejšnjem mandatu je bila zelo podobna, tudi zapisniki kažejo na to, da
               so se delegacije na podoben način sestavljale, kot sedaj prakticiramo in mislim, da
               je to v redu praksa in da bo <gap n="..."/><stage>/Nerazumljivo./</stage> potekala naprej.</p>
               <p>Opozoril bi še na nekaj tudi strokovnjake. Namreč, v prejšnjih zapisnikih in tudi v
               enem od zapisnikov v tem mandatu smo napisali,  da so parlamentarno delegacijo zastopali predstavniki
               državnega zbora in državnega sveta in o tem se je razvnela potem široka polemika ali
               je parlament isto kot državni zbor in mislim, da bi bilo dobro v izogib terminologijo
               tudi to distinkcijo enkrat pravno pojasniti zato, da ne bo prihajalo še naprej do
               zapletov potem v zapisnikih, ki jih posredujemo na sam odbor. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Hvala lepa za pripravljeno gradivo in gospod predsednik tudi vam za
               priprave, ki ste jih v tej zvezi opravil. Jaz mislim, da pripravljeno gradivo in
               predlogi sklepov potrjuje utemeljenost tega vprašanja in potrebnega dogovora, da bi
               našli rešitev, ki bi bila manj sporna od obstoječe. Jaz izhajam pri tem iz treh
               bistvenih ugotovitev, ki jih je pripravila zakonodajno-pravna služba s podpisom
               namestnice in zunanjega svetovalca, in sicer prvič, da načelno državnemu svetu ni
               možno odrekati možnosti, da išče mednarodne povezave s sorodnimi državnimi organi,
               jaz tukaj vidim celoto, da pred sorodnimi državnimi organi naredimo piko, se pravi
               povezave v okviru svojih ustavnih pristojnosti, to je ena ugotovitev. Drugo. Da je
               glede na ustavno in zakonsko ureditev nedopustna vsakršna takšna mednarodna dejavnost
               državnega sveta v okviru katere bi državni svet samostojno predstavljal na primer kot
               predstavnik slovenskega parlamenta ter oblikoval in predstavljal parlamentarna
               stališča, to je za mene takšna druga pomembna ugotovitev. In tretja. Ker ni ustrezne
               jasne podlage, da bi bilo dobro oblikovati čim prej v zakonu položaj državnega sveta
               v okviru veljavne za enkrat ustavne pristojnosti. In potem, ko gremo iz teh
               ugotovitev na predloge sklepov, bi jaz najprej predlagal, če je mogoče, da sklep o
               pripravi zakona tudi sprejmemo na današnji seji, ker ta ni, bi rekel, formuliran
               dovolj jasno, mislim pa da kaže, da bi bilo treba k pripravi ustrezne zakonske
               ureditve ali bo to urejeno v zakonu o sodelovanju parlamenta in vlade pri urejanju
               evropskih zadev ali bo to urejeno v zakonu o državnem svetu, ne vem, ampak mislim, da
               je treba te stvari pripraviti. Kar zadeva pa konkretne rešitve, ki so tukaj
               pripravljene, pa moram reči, da me ne zadovoljuje v celoti, samo prvi sklep pri
               katerem absolutno gremo na število 4:2, jaz nimam nič proti temu, da takšno število
               je, ker iz tega je najmanj pomembno delati zaključke, samo iz materiala pa ne sledi,
               ker iz materiala sledi, da bi praviloma državni svet naj zagovarjal tudi v
               mednarodnih kontaktih interese skupin, ki jih predstavlja in bi v primeru, ker gre za
               recimo ta vprašanja, bilo normalno močnejše zastopstvo, kar gre za pa za vprašanja,
               kjer gre za izrazito samo za pristojnosti državnega zbora, pa ne vem ali je ta
               avtomatizem nujen, lahko bi bilo tudi kako drugače. In predlagal bi ali je
               pripravljen, da se ta točka A le ne kot obveznost, ampak kot možnost naj pa edina
               formulira, da je torej povezana z vsebino kamor gre delegacija ne pa z avtomatizmom.</p>
               <p>Glede vprašanja, ki ga je gospod Kokalj postavil, se mi zdi pa utemeljeno. In verjetno bodo strokovnjaki o
               tem povedali svoje mnenje. Za enkrat, če berem gospoda Cerarja in njegovo razpravo,
               legalistično in normalno, vsaj tako je tudi pisal, potem bi težko rekel, da je tudi v
               ustavi napisano, da imamo parlament in dva domova, kar mi je najbližje to kar je
               napisano na začetku, namreč da gre za organ suigenersis. Mislim, da je to tudi
               najenostavnejša formulacija. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala. Še kdo želi razpravljati? Ja, gospod Peče, izvolite.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Spoštovani navzoči! Nadaljeval bom tam kjer smo vsebinsko nekako umetno zaključili
               razpravo na enem izmed prejšnjih kolegijev. Verjamem oziroma sem trdno prepričan, da
               v našem primeru si ne smemo odgovarjati na vprašanje delegacij, do vprašanja
               delegacij in pa sestavo delegacija ali naj bodo sestavljeni iz predstavnikov
               državnega sveta ali predstavnikov državnega zbora sploh ni pomembno v dani situaciji.
               Mislim, da je vprašanje s katerim bi se moral ta kolegij sedaj srečati, mnogo širši,
               torej sploh z ustavno vlogo državnega sveta. Po naši oceni izhajanje, da bi se
               izhajalo iz izhodišča, da je državni svet drugi dom parlamenta, je napačno. Isto
               ocenjujemo, da je napačno, da zakonsko urejamo to vprašanje, naj si bo delegacij ali
               pa pristojnosti na področju mednarodnega delovanja. Če hoče državni zbor urediti to
               vprašanje in državni zbor ima to pristojnost, glede na to, da smo ustavodajalec,
               enkrat za vselej, in da ne bo nedvoumno ali je in pa kakšna je vloga državnega sveta,
               bi pač morali pristopiti k spremembi ustave v poglavju oziroma v členih, ki določajo
               naj si bodo prvič, delitev oblasti v Republiki Sloveniji, torej zakonodajna izvršba
               in pa sodna, ter drugič na področju vprašanja pristojnosti državnega sveta. Verjamem,
               da ne smemo zanemariti tudi vprašanja, ki so bila izpostavljena prejšnjič, torej
               kakšen je sploh zakonodajni postopek v Republiki Sloveniji. Če upoštevamo stališče
               dvodomnosti oziroma drugega doma, državnega sveta, in če izhajamo iz tega, da je
               sestavljena delegacija, ki pač potuje, potem lahko z zagotovostjo gremo tudi na
               trditev, da imamo v Sloveniji pet fazni zakonodajni postopek. Se ne moremo ustaviti
               na treh fazah, ki jih opravi državni zbor, moramo iti na četrto fazo, ki jo lahko
               opravi državni svet in lahko seveda zadevo še razširimo na obliko referenduma kot
               peto fazo zakonodajnega postopka. Verjamem, da je škoda oziroma sem prepričan, da je
               škoda, če se danes zadovoljimo z odgovori, ki so bili podani v pisni obliki.
               Verjamem, da je bilo smiselno, da državni oziroma, da kolegij predsednika državnega
               zbora, še enkrat poudarjam to kar sem zadnjič, pristopi k ustavnim spremembam na tem
               področju. Dileme, ki se bodo odvijale v kolikor bomo pristajali na tovrstne rešitve h
               katerim smo bili priča danes, bodo po moji oceni seveda vprašljive v realnosti. Ne
               samo vprašanje koga se bo zastopalo v okviru sistema 2.4. delegacije ali 33,66%, naj
               si bo delodajalce - delojemalce, sindikate, predstavnike lokalne skupnosti, ampak je
               seveda še mnogo širša dimenzija in sicer tista dimenzija o kateri smo govorili, v
               kolikor se najde interes oziroma tista faza o kateri je državni svet pristojen. Ampak
               potem takem, če enkrat sprejmemo to stališče, je državni svet pristojen za karkoli,
               ker njegova je celotna četrta faza zakonodajnega postopka. In državni svet se lahko
               vključi v zakonodajni postopek pri kateremkoli zakonu, ne samo v tistem, ki naj bi
               bil pod narekovajih, iz dopisa sprejet iz njegovih pristojnosti.  Zato jaz osebno ocenjujem in seveda v okviru
               poslanske skupine Slovenske nacionalne stranke, da predsednik državnega zbora, glede
               na to, da vi vodite ustavno komisijo in glede na to, da vi vodite praviloma kolegij
               državnega zbora pripravite oziroma vaše strokovne službe z gospodom Cerarjem ustrezne
               ustavne spremembe, ki bodo nedvoumno govorile ali je prostor državnemu svetu v okviru
               zakonodajnega postopka, torej v okviru zakonskega procesa v okviru Republike
               Slovenije ali ni. Takrat pa nastopi politično vprašanje kako se bomo odločali, ali
               bomo imeli državni svet ali ne. Za Slovensko nacionalno stranko pa z gotovostjo lahko
               trdim, da ocenjujemo, da je popolnoma brezpredmeten obstoj državnega sveta in po naši
               oceni se je to tudi izkazalo skozi dosedanjo aktivnost državnega sveta. Enkrat niso
               bili zadovoljni v opoziciji, enkrat niso bili zadovoljni v vladi, ampak redkokdaj smo
               naleteli na zadovoljstvo z vseh strani političnih strank ali pa poslancev ali pa
               navsezadnje tudi državljanov na delo državnega sveta.</p>
               <p>Jaz osebno ocenjujem, da je zelo kratkoročno sprejemati polovičarske rešitve oziroma
               govoriti o različnih delegacijah in dopuščati možnost dvojne kombinirane sestave,
               kakor ob temu ne razrešimo osnovnega vprašanja, to je vprašanja državnega sveta. To
               vprašanje, poprej sem nakazal, za sabo nosi vsaj tri izjemno pomembna vprašanja, ki
               bi lahko definirala zakonodajni postopek v naši državi. Toliko z moje strani. Hvala.
           </p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospodu Pečetu. Bi mogoče gospod Cerar? Izvolite.</p>
            </sp>
            <sp who="SDT4:CerarMiro">

               <speaker>DR. MIRO CERAR:</speaker>

               <p>V bistvu pričakovana vprašanja, dileme, pravzaprav nič novega. Jaz opozarjam hkrati
               z nekaterimi drugimi strokovnjaki, da že od leta 1992 je pravzaprav status državnega
               sveta nedopustno nedefiniran. Menim, da je nastopil tudi nek čas tudi zaradi teh
               vprašanj, ki so sedaj na mizi, da se o tem povpraša širšo stroko. Mi nikakor ne bi
               želeli, mislim, da lahko tukaj prehitim gospod Bitenčevo, rečem v imenu pravne službe
               in mene kot sodelavca, da bi mi bili tisti, ki bi določili, da je status državnega
               sveta. Jasno, da to je ustavno-pravno vprašanje. Ko smo mi pisali to mnenje smo
               pravzaprav izhajali iz raznih analiz, stroka je delala na tem področju. Tukaj
               ugotavljam, seveda so nekatere izjeme. Vi poznate, da je dr. France Bučar je bil od
               nekdaj mnenja, ki ga tudi vedno znova javno pove, bi bilo treba državni svet mnogo
               bolj vezati na interesne skupine, mu dati neko popolnoma drugo vlogo, mnogo šibkejšo
               in tako dalje. Vendar zakon o državnem svetu mu pač ni dal vloge ravno v takšni
               smeri, poleg t3ega pa tista analiza ustavnih pristojnosti kaže, da sicer državni svet
               ni zakonodajalec, to je evidentno, tudi nima nekaterih drugih pristojnosti zelo
               pomembnih v primerjalnem smislu, kot recimo ustavodajnem postopku ni udeležen, nima
               direktnega odnosa do vlade in podobno, vendar pa ima zelo pomembne funkcije v
               zakonodajnem postopku, zelo pomembne. Tudi iz tujine, ko sem dobil kakšno mnenje na
               to temo, čisto tako interno, strokovno, sem bil opozorjen v tem smislu, pa kaj
               pravzaprav komplicirate, jasno, da je drugi dom je rekel strokovnjak, ki je gledal
               zgolj na papirju zadeve.</p>
               <p>Mnenja so deljena, ugotavljam pa, da tudi ustavna stroka v Sloveniji. Nekatere
               strokovnjake smo omenili v samem dopisu. Še, bi rekel, sicer bolj plašno, morda
               sramežljivo, če smem ta izraz v narekovajih uporabiti, le izreka, da lahko govorimo
               pri nas o neki zelo omejeni dvodomnosti. Poglejte, ne glede na to, dejstvo je, da
               dokler ne bomo na ustavni ravni ali morda na zakonodajni, kolikor bi se dalo to
               korigirati, zadeve bolj jasno razčistili bodo te dileme ostale, zato verjetno je
               smiselno, da bi tudi državni zbor naredil en korak in angažiral to stroko,
               organiziral nek posvet, morda organiziral ustanovil neko posebno strokovno skupino,
               pa ne da bi sedaj odlagal rešitev, ampak da bi dejansko relevatni ustavni
               strokovnjaki se zbrali na kupu in podali neko mnenje, ki bi imelo večjo težo.</p>
               <p>Rekel bi še to. Pravniki, ki smo to mnenje pisali smo izhajali iz tudi iz nekega
               zatečenega stanja. Sedaj ni vprašanje da bi mi to odkrivali ta status državnega sveta
               zato, ker bi radi nekaj naredili.  Državni svet že sodeluje v mednarodnem okviru oziroma se
               predstavlja kot drugi dom parlamenta, ki je vabljen na srečanja drugih domov
               parlamenta, vključno te zadeve. Se pravi, zadeva ima še neko politično dimenzijo, ki
               jo morate tudi sami politiki pravzaprav ovrednotiti. Bi pa rekel, da naše stališče
               glede statusa, da samo ta del zaključim, je baziralo zgolj na analizi pravzaprav
               ustavnega položaja, pristojnosti in funkcij, ki jih državni svet ima.</p>
               <p>No, in seveda še zadnja misel zelo na kratko, morda bo gospa Bitenčeva več na to
               temo povedala. Pri teh vodilih, ki so označena pod a, b, c, d, ki so nekako tudi do
               neke mere samo povzetek oziroma zapis deloma tudi nekega političnega posveta, v
               kombinaciji seveda s pravno dopustnimi okviri, se strinjamo z gospodom Potrčem,
               Kokaljem in ostalimi, da je ta zadeva še zelo nedodelana. V mednarodnem okviru smo
               lahko soočeni s popolnoma nepredvidljivimi situacijami, v nekaterih bo relevanten
               subjekt samo državni zbor, nekje bosta morda, če bi bilo to sprejemljivo, sodelovala
               oba. Poudarili smo tudi, da lahko zastopajo stališča Republike Slovenije samo
               predstavniki državnega zbora in tako dalje. Skratka, to je nek material, ki je
               podlaga za nek prihodnji izdelek na ravni zakona, v kolikor ne bi morali že v ustavo
               tu poseči, ki bi to zadevo bolje definiral. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala. Gospa Bitenčeva, želite besedo? Izvolite.</p>
            </sp>
            <sp who="SDT4:BitencPengovTina">

               <speaker>TINA BITENC PENGOV:</speaker>

               <p>Samo eno dimenzijo bi k temu še dodala. Vsekakor, on je, kot sem že na začetku rekla,
               to ponudil kot neka izhodišča, kjer bi pravzaprav morali v nadaljnjem dogovoru, kot
               je že dr. Cerar tudi rekel, opredeliti konkretno, kako si predstavljamo to
               sodelovanje z državnim svetom v okvirih veljavne ureditve.</p>
               <p>Za naprej bi pa poudarila samo še eno dimenzijo. Stroka lahko določene rešitve
               pripravi do neke točke. Od tam naprej je pa tudi stvar politike, da bo razmišljala,
               kakšno organizacijo oblasti v nadaljnjem razvoju naše države želimo imeti. Ta
               vprašanja vsi poznamo, povezana so z regionalizmom, in je treba celo zadevo pogledati
               tudi v tej smeri in dati ustrezen vložek politike, hkrati z vložkom stroke. Hvala
               lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospe Bitenčevi. Morda bi jaz še dodal nekaj tehničnega. In sicer, izhodišča
               pod a, b, c in d so enako dana tudi državnemu svetu v potrditev. Bilo bi nerodno, če
               bi mi sedaj ta izhodišča spreminjali; potem bi morali še enkrat usklajevalni sestanek
               in pravzaprav prekiniti proceduro, kajti isto besedilo bodo tudi oni sprejeli ali
               zavrgli. Dogovorjeno je bilo, da se pač ne da dopolnjevati, ker potem bi morali -
               razen, če bi bilo zelo nujno. Mi lahko ta izhodišča kot nepopolna zavrnemo in gremo
               ponovno v pogajanja.</p>
               <p>Bistvo teh izhodišč je to, da rešujejo trenutno situacijo, v kateri se nahajamo,
               brez sprememb ustave, brez spremembe zakona, za stanje, kakršno je. In sicer
               spreminja to, da državni svet ne more zastopati stališč Slovenije v tujini, niti ne
               more glasovati v imenu Slovenije, to lahko samo predstavniki državnega zbora. Ostaja
               pa to razmerje, ki je bilo nekje dogovorjeno, pri skupnih delegacijah dva proti ena
               oziroma štiri proti dva. Namreč, državni svet dobiva tekoče vabila, tako kot državni
               zbor, za sodelovanje v nekaterih mednarodnih institucijah, in sicer je v teh vabilih
               rečeno, da ima Slovenija možnost delegirati največ 6 članov, pri čemer je ponavadi
               tako, kot je sicer v Evropi rečeno, naj se dogovorita državni zbor in državni svet o razdelitvi teh mest.
               In torej mi smo sedaj v tej situaciji dolžni, da rešujemo to zadevo tako, imamo šest
               mest na razpolago, lahko jih pošljemo manj, več kot šest jih ne moremo, ampak skupaj
               šest, tako državni zbor skupaj z državnim svetom. Tukaj je nek ključ, ki je bil
               uveljavljen, nekako potrjen. To je to kar želimo sedaj v tej situaciji rešiti.</p>
               <p>Drugo vprašanje je vprašanje dopolnitve zakona ali eventualno tudi ustave, če hočemo
               točneje definirati sedanje stanje. To je en pristop. Tretje vprašanje, ki je bilo
               sproženo, je pa sploh vprašanje o državnem svetu, smiselnost državnega sveta, dati
               državnemu svetu novo vsebino ali ne itd., to je pa politično vprašanje. In zagotovo
               mi ne moremo sedaj reševati ne drugo ne tretje vprašanje. To se pravi, vprašanje
               spremembe zakona kot politično vprašanje o pomenu državnega sveta. Vsako teh vprašanj
               ima določen postopek. Tudi ustavna komisija ne more kat tako začeti neko razpravo o
               tem vprašanju. Mi vemo, vsakdo, kolegij ne more biti predlagatelj ustavnih sprememb.
               Ne more biti. Tudi predlagatelj zakona ne more biti, tudi jaz ne morem biti
               predlagatelj kot predsednik predlagatelj zakona razen kot poslanec lahko predlagam.
               Nič več kot vsak drug poslanec. In vprašanje na ustavni komisiji se bo sprožilo kadar
               bo na ustavno komisijo prišel nek ustrezen predlog. Kako priti do tega ustreznega
               predloga, je pa politično vprašanje. Seveda je dobro, da se to vprašanje odpre, da o
               tem razmišljamo kako priti do tega predloga, če je potreben ali do predloga spremembe
               zakona, če je potrebno in potrebno je verjetno. Vsekakor pa ustavna komisija, ko bo
               dobila tak predlog, bo zagotovo šla po poti, ki smo jo že nekako nakazali. Če bo
               kakšen predlog glede razrešitve vprašanja državnega sveta dan na ustavno komisijo,
               potem bo ustavna komisija imenovala tri-člansko strokovno skupino, ki lahko vključi v
               delo tudi druge strokovnjake in se bo stvar začela vrteti. Mislim pa, da je sedaj na
               raznih političnih nivojih vendarle že toliko vprašanje toliko odprto, da se je stvar
               začela reševati, mislim tudi na nivoju posameznih strank kot vidimo, in pričakujemo,
               da bo podoben impulz, konkreten impulz prišel tudi na ustavno komisijo. Toliko z moje
               strani. Razprava se nadaljujem.</p>
               <p>Prosim, gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Gospod predsednik, glede na to kako smo pripravljali zakon o odnosih
               državnega zbora do vlade o zadevah EU, ker smo se tukaj dogovorili in je potem tudi v
               okviru služb bil ta zakon pripravljen, dopuščam možnost, da bi ob vaši
               pripravljenosti takšen dogovor za njegovo dopolnitev z vprašanji, jasno ta moment v
               okviru ustavnega sistema. Meni je jasno, drugače se zakon ne da pisati. Ampak bi bilo
               koristno o tem narediti in v tem delu je moj predlog še vedno, da je to dogovor, da v
               tej smeri opravimo, ker takrat se bodo stvari tudi precizneje lahko razčiščevale. In
               da poprosimo zakonodajno-pravno službo ob sodelovanju s službo odbora za evropske
               zadeve, da razmislijo o možnih iniciativah, potem bi pa seveda podpisniki bili
               poslanci ali odbora ali člani kolegija ali kdorkoli, ampak da se tukaj ne bi
               ustavili.</p>
               <p>Glede drugega pa, jaz sem tudi že javno povedal, vaš odnos je korekten, do ustavnih
               sprememb je pa formalen. 
               Mogoče bi ga bilo razprave o tem političnem vprašanju organizirati tudi na drug
               način, tudi vi bi jih lahko organiziral. Jaz ne trdim, da jih morate, ne me razumeti
               narobe, ampak lahko bi jih organizirali in dokler bo vsak od nas samostojno o tem
               razmišlja, bo to na ravni samostojnih stališč, ki ne bodo imela niti dovolj podpisov,
               da bi formalni predlog sploh bil vložen pa tudi če bo slučajno vložen, bo veliko
               vprašanj nekoliko ima realnih podlag, da se v njem kakorkoli doseže potrebna
               dvotretjinska večina. To pa je vprašanje, ki po mojem ga ne bi kazalo formalno
               sprožati dokler se nekaj o njem malo bližje ne ve, zato bi jaz bil pripravljen kot
               predstavnik poslanske skupine socialnih demokratov sodelovati v nekem političnem
               razgovoru ali sploh je kakšna pripravljenost o tem razmišljati in bi bil pripravljen
               sugerirati tudi potem, če bi takšna pripravljenost bila oblikovanje neke strokovne
               skupine spet delovno preden bi formalne procedure v ustavni komisiji bile sprožene.
               Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospod Peče.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Jaz mislim, da mojemu prejšnjemu izvajanju ne smemo pripisati vsebino političnega
               vprašanja, jaz mislim ravno, da je vprašanje strokovnosti, če zakonodajna veja
               oblasti ne ve kakšne so pristojnosti in pa kakšen zakonodajni postopek sploh v državi
               imamo. Torej, po moji oceni je to izključno strokovno vprašanje, če si politiki ne
               znamo odgovoriti na nekaj tako zelo enostavnega, to je prvič. Torej, hočem povedati,
               da to ne sme oziroma za enkrat ni politično vprašanje, ampak je vprašanje stroke in
               ta odgovor bi mogli dobiti s strani stroke. In pa drugič. Če bi šli po vzoru zakona o
               sodelovanju med Vlado Republike Slovenije in državnim zborom, takrat tisti zakon smo
               seveda lahko sprejeli, ker ni nastopala dilema kakšen je odnos v okviru zakonodajnega
               postopka ali kateregakoli drugega ali pa pristojnosti med vlado in državnim zborom,
               ker je odgovor vedno bil to, nikoli niso bila izpostavljena tako tehtna vprašanja kot
               so zdaj. Če bomo po enakem postopku šli razreševati vprašanje pristojnosti in pa
               seveda različnih mednarodnih delegacij med državnim svetom in pa med državnim zborom,
               pa pomeni, da bomo poskušali preko politične moči, ki bo na vsak način vplivala na
               sprejem ali ne sprejem zakona, nadgraditi in seveda vsebinsko nadgraditi, kaj pa jaz
               ocenjujem, da je sporno, Ustavo Republike Slovenije. To je osnovna dilema. In jaz
               tudi nisem rekel, da dajte vi kot predsednik ustavne komisije, češ, da se vam
               <gap n="..."/><stage>/nerazumljivo./</stage><gap n=".."/> toliko glasov, da boste lahko izpolnjevali kvoto za vložitev
               ustavne pobude na ustavno komisijo, verjamem pa, da bi bilo možno, da kolegij ali pa
               poslanci pod vašo taktirko začnejo s samo ustavodajno iniciativo. In ta korak, jaz
               mislim, da bi bil pravilen, da bi ga danes začeli. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospod Pečetu. Še enkrat bi morda omenil, da vendarle sta to dve stvari, ki se
               trenutno izključujeta, namreč ali sprejemamo stanje v ustavi zapisano glede državnega
               sveta in gremo samo v dograjevanje zakona s katerim želimo točneje definirati, tako
               kot ste rekli, da gre za strokovno vprašanje, ali pa odpremo širše vprašanje
               državnega sveta. Oboje hkrati ne gre.  Če sprejemamo sedanji politični ustavnopravni položaj
               državnega sveta kot dejstvo, potem gremo jasno spreminjati zakon in ga definirati
               konkretneje, potem je jasno, potem lahko strokovni službi tudi naložimo, da pripravi
               in se začne pogovor o dopolnitvi zakona. In tega pa ne moremo, dokler ne odgovorimo
               si na vprašanja ali smo z ustavnim položajem državnega sveta zadovoljni in ali gre,
               najprej za ustavno, vsekakor pa na kolegiju mislim, da tega ne bomo mogli razrešiti
               in to sodi pa vsekakor v nadaljevanje dela, tako ustavne komisije kot tudi pogovora z
               vodji poslanskih skupin, da vidimo pravzaprav, da ne <gap n="..."/><stage>/Nerazumljivo./</stage><gap n="..."/>
               razpoloženje in pa politično voljo poslanskih skupin do tega vprašanja.</p>
               <p>Izvolite gospod Zagorac.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo. Mislim, da je prvo vprašanje, na katerega bi si mogli odgovoriti,
               če želimo karkoli v zvezi z državnim svetom govoriti, je predvsem, če upoštevamo
               aktivnost državnega sveta v zadnjem mandatu o smotrnosti, potrebi državnega sveta,
               šele na to lahko vidimo, kaj bomo spreminjali ali zakon ali ustavo. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Izvolite gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Lahko razumem, da soglašate, da se poskuša zaenkrat oblikovati ustrezna zakonska
               določila. Mene ta moment to zadovoljuje, ker v vsakem primeru, ne glede na to, kakšen
               bi bil rezultat, jaz osebno ocenjujem, da vsebina vprašanja, dimenzija problema in
               tudi rok rešitve ni tako podoben med zakonsko ureditvijo in diskusijo o spremembi
               ustave, da ne bi bilo vredno zakon prilagoditi, da bi imeli jasne določbe sploh, ker
               to strokovno mnenje iz tega jasno izhaja, da bi bilo to treba storiti. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Dodal bi še gospod Potrč, da je poseben naš sklep, ki ga ne bi pridružili tem štirim,
               kajti potem bi stvar zmedli. To poseben sklep dodan temu oziroma poseben sklep
               kolegija. Izvolite gospod<gap n="..."/></p>
            </sp>
            <sp who="SDT4:BrenčičStanislav">

               <speaker>STANISLAV BRENČIČ:</speaker>

               <p>Hvala lepa. Glede na to, da se s podobnim vprašanjem, ki je seveda zdaj nekoliko
               bolj razkrojiral<stage>(?)</stage>, kar je tudi prav, srečuje naš ustavno pravni sistem že od leta
               1992 naprej, je po mojem smiselno, da se tako statusna kot pristojnostna vprašanja iz
               namembnosti in vsebine državnega sveta odpira v tem mandatu širše oziroma tokratnem
               mandatu državnega zbora in državnega sveta je treba to vprašanje ustavne kategorije
               celoviteje razrešiti, zato jaz nisem naklonjen oziroma v naši poslanski skupini temu,
               da bi z nekimi hitrimi ukrepi šli preko tega, kar je po mojem mišljenju iz teh štirih
               točk načelnega dogovora sprejemljivo. Morda kakšne hitre rešitve, ki bi jih iskali
               zdaj v zakonu o sodelovanju med državnim zborom in vlado v povezavi z državnim
               svetom, morda niso takoj na mestu, glede na to, da bi to vprašanje reševali širše, da
               bi se s tem ta potreba po celoviti rešitvi tega vprašanja nekoliko zopet odmaknila
               lahko v naslednji mandat. Tako, da se mi zdi, da bi bilo zelo dobro, če bi se
               kolegij, tako kot pričakujemo tudi s strani državnega sveta o teh štirih točkah
               sodelovanja vsekakor pozitivno odločil, in je v tem trenutku najbolje, da bi se tudi
               držali - v tem izhodišču se pa po mojem mora začeti širše odpirati vprašanje in
               zaključevati cilje, ki jih naj<stage>(?)</stage> dosežemo v ustavno pravnem sistemu države.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Brenčiču. Želi še kdo razpravljati? Gospod Gulič izvolite.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Spoštovani. Takole bom rekel, ta predlog o štirih točkah, se pravi skupne
               delegacije, dogovorjene in način ravnanja in nastopanja z Liberalno demokracijo
               Slovenije, sicer ne predstavlja najboljše možne rešitve. Ampak bomo to podprli, ker
               računamo, da gre v resnici za res kratko in pa začasno rešitev. Namreč še vedno
               mislimo, da velja premišljati seveda o drugačnih rešitvah, da je treba dokončno
               opredeliti ali pa določiti ustavno pravni položaj državnega sveta, in sicer  na osnovi neke široke razprave, in
               strokovne in tudi javne, ker ta zadeva se pravzaprav res vleče tam iz leta 1992 in
               kar naprej so neki nesporazumi. Tudi sedaj se zna zgoditi, da bodo člani delegacije
               mešane, člani državnega zbora imeli pravico glasovati in sprejemati odločitve, vendar
               v razpravi se lahko pokažejo različna stališča med državnim svetom in državnim
               zborom, kar doživljamo tudi tukaj, pa se bodo potem navzven. Torej, res računamo, da
               bo to kratkočasna in začasna rešitev. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospodu Guliču. Še kdo? Jaz bom dal na glasovanje dva predloga. Najprej
               predlog, da se sprejmejo izhodišča, na 4. strani pod A, B, C in D. In drugi, ločen
               predlog, da se sprejme naslednji sklep: <q>"Kolegij predsednika državnega zbora
               predlaga, da strokovne službe državnega zbora proučijo vsebino in obseg potrebnih
               zakonskih sprememb in dopolnil za ureditev sodelovanja državnega zbora in državnega
               sveta v mednarodnih zadevah."</q> Ta predlog dajem v razpravo. O prvem predlogu smo
               dokončali razpravo. Mislim, da je to to, gospod Potrč, kar ste predlagali.</p>
               <p>Na glasovanje dajem prvi predlog, in sicer da se sprejmemo izhodišča pod A, B, C in
               D. Ja.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Jaz bom glasoval za, samo moram reči, da bi rad, da se ve da imam zadržek k točki A,
               ker mislim, da bi jo bilo mogoče iz vsebine drugače formulirati.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala. Glasujemo o prvem predlogu.</p>
               <p>Kdo je za? NSi, LDS, DeSUS, SLS, SD, SDS. Je kdo proti? SNS.</p>
               <p>Predlog je sprejet.</p>
               <p>Dajem na glasovanje drugi predlog, da kolegij predsednika državnega zbora predlaga,
               da strokovne službe državnega zbora proučijo vsebino in obseg potrebnih zakonskih
               sprememb in dopolnil za ureditev sodelovanja državnega zbora in državnega sveta o
               mednarodnih zadevah.</p>
               <p>Kdo je za, naj dvigne roko? NSi, LDS, DeSUS, SLS, SD, SDS. Je kdo proti? SNS.</p>
               <p>Predlog je sprejet.</p>
               <p>Prehajamo na <title>7. TOČKO DNEVNEGA REDA.</title> Od poslanske skupine Liberalne
               demokracije in Socialnih demokratov smo prejeli dva dopisa s katerim poslanske
               skupine želijo, da razpravljamo o problemih v skladu s 24. členom poslovnika, ki
               predvideva, da o vprašanju ali pobudi razpravlja kolegij in nato predsednik državnega
               zbora obvesti o stališčih kolegija poslance, ki so to razpravo zahtevali.</p>
               <p>Najprej bi prosil, če želita predlagatelja v imenu poslanskih skupin dodatno
               obrazložiti zahtevo? Gospod Potrč, izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Jaz bi želel povedati, da je naš namen skupaj ugotoviti ali je bilo
               ravnanje gospoda podpredsednika Pečeta primerno ali ne in skupaj ugotoviti kako
               zagotoviti, da bomo ob različnih interesih, ki jih imamo v državnem zboru ob zahtevni
               vlogi, ki jo imamo vsak v okviru svojih pravic in obveznosti zagotavljali, da se bodo
               v čim večji meri spoštovale vse procedure,  da se bo spoštovala integriteta poslank in poslancev, da
               bodo posebej poslovodeči oziroma tisti, ki vodijo in predsedujejo v določenem času
               delu državnega zbora, pomagali k temu, ne pa škodovali takšnemu načinu delovanja. In
               da boste posebej tudi vi, gospod predsednik državnega zbora, v posebni funkciji, ki
               jo imate, kjer odgovarjate za izvajanje poslovnika in predstavljate državni zbor tudi
               v javnosti, poskrbeli za to, da kjer gre za probleme, poskušate te probleme reševati,
               ne pa da ste po našem mnenju premalo jasni v oceni posameznih ravnanj. In za
               konkretno, kar nas zadeva, je bilo ravnanje gospoda Pečeta neprimerno, mislim, da je
               mogoče reči, tudi nedostojno in žaljivo, v nasprotju s poslovnikom, ker pravice
               govoriti o tem, da bo nekoga nagnal iz govornice, pač predsedujoči nima, to bi lahko
               bil lapsus, ampak potem bi se moral takoj opravičiti pa reči, da uporablja
               poslovniške določbe, ki zadevajo vzdrževanje reda, ne pa na ta način govori. In
               pričakovali smo, da boste zoper ali pa ob takem ravnanju, gospod predsednik, se vi
               dovolj jasno distancirali v javnosti in rekli, da takšno ravnanje ni primerno; potem
               bi najbrž vse druge stvari ne nastopile tako, kot so nastopale. In pričakujemo, da bo
               današnji razgovor v tej smeri ugotovil našo skupno željo in obveznost sodelovanja,
               odgovornega ravnanja slehernega. Pri tem pa, da bomo uporabili tudi tisto prakso, ki
               je v državnem zboru že bila uveljavljena, da kadar nastopajo problemi - in, recimo,
               prav gotovo je problem ob obstrukciji ene poslanske, skupine največje opozicijske, in
               ob naši najavi odmora bil takšen, da bi se dalo narediti pavzo in tudi opraviti
               določen posvet, ker vemo, da je šlo za točko dnevnega reda, ki je bila z vidika
               položaja Slovenije v Evropski uniji izjemno pomembna. Skratka, da bi bilo mogoče tudi
               z vaše strani uporabiti nekatere postopke, ki bi pomagali, da se napetost ublaži, ne
               pa da smo pravzaprav to napetost še naprej povečevali. Upam, da bo ublažil to
               napetost današnji razgovor, ne pa eventualno prispeval k ponovni ali pa še večji
               napetosti. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Potrču. Želi gospod Gulič dodatno obrazložiti? Prosim, izvolite.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Spoštovani! Na podlagi 24. člena poslovnika državnega zbora smo pač prosili, da se tu
               obravnava vodenje sej. Gre za dogodke, ki jih ne bi ponavljal. Šlo je seveda predvsem
               za nespodobnost. Meni je seveda žal, da je do tega prišlo v državnem zboru. Mislim,
               da s tem tudi ugled državnega zbora kot tako imenitne institucije upada. Tudi
               kasnejše razlage, predvsem po medijih, so nakazovale v to smer, in prepričan sem, da
               lahko z neko normalno komunikacijo tudi danes, ko razpravljamo o tem in se o tem
               pogovarjamo, dosežemo to, da se take zadeve v državnem zboru pač ne bodo dogajale.
               Vem, da je bilo tudi v medijih večkrat prikazano, da to ni nekaj neobičajnega, da je
               pri nas še v redu in tako naprej. Vendar pa vseeno mislim, da gre za občutljiva
               vprašanja in predvsem za to, da se z dopuščanjem takih zadev vendarle postavlja nek
               vzorec obnašanja, kar pa mislim, da nikoli ni dobro.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Guliču. Ker bo beseda tekla oziroma vsaj najavljeno je, da bo tekla o
               gospodu Pečetu, želi gospod Peče dati kakšno izjavo na začetku razprave?
               Izvolite.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Ne glede na stališče posameznih predstavnikov političnih strank danes, vas pač moram
               obvestiti, da kadarkoli bom seje vodil jaz, bom upošteval poslovnik. Poslovnik
               državnega zbora zelo jasno govori o časovni omejitvi. Meni je žal, da se nekateri
               poslanci ali pa poslanke ne morejo držati omejitve časa. Še bolj mi je žal, da
               prekoračitev ne poteka samo v višini 10-, 15-, 20-minutnih, ampak celo 2-minutnih
               prekoračitev omenjenega časa. Jaz verjamem, da mogoče individualno vsi oziroma vsak
               pri sebi zahteva neke vrste red in disciplino. Verjamem pa, da je to težko
               zagovarjati javno, kadar se to dogaja vašemu poslanskemu kolegu ali poslanski
               kolegici.  Zato jaz mislim, da
               vsaj kar se tiče tistega dela seje državnega zbora, ki jih vodim jaz, tako bom tudi v
               naprej ravnal enako kot sem, torej vzel besedo ne glede na to iz katere politične
               stranke prihaja ali pa poslanska skupina ali poslanskega kluba prihaja posamezen
               predstavnik. Meni je zelo žal po drugi strani, da se govori izključno o odvzemu
               besede samo eni poslanki, jaz sem to že večim naredil, ampak seveda tisto vam je
               očitno čisto vseeno, ampak vedno z enakim razlogom, to je prekoračitev časa. Jaz
               verjamem, da je poslovnik zelo jasen, v določbah od 76. člena pa tja do 80. govori
               tudi o odstranitvi s seje. In kar se tiče zahteve Liberalne demokracije po
               opravičilu, moram to tako povedati, gospodje in pa seveda gospe, ki sestavljajo
               poslanski klub LDS-a, moja želja je, da bi seje državnega zbora potekale čim
               kvalitetnejše, moja želja je, da bi sprejeli čim večje število kvalitetnih zakonov in
               pa seveda moja želja je, da bi se poskušali vsi držati poslovniških omejitev. S tem
               vas seznanjam tisti, ki vas v prejšnjem mandatu ni bilo, da so časovne omejitve
               razprave bile sprejete na željo in pa na predlog poslanskega kluba Liberalne
               demokracije in pa mislim tudi, ne me držati za besedo, poslanske skupine Združene
               liste. Dvotretjinska večina je bila sprejeta v osnovi za spremembo poslovnika,
               govorim pa za spremembo poslovnika zaradi tega, ker je novela novega poslovnika
               prinesla te časovne omejitve nastopanja tako v imenu predlagatelja zakona kot v imenu
               predstavitve stališč poslanske skupine kot časovna omejitev s strani govora poslank
               in poslancev v okviru svoje debate. V obdobju, ko jaz vodim seje, tudi če jo bom v
               nadalje, ne bom popušča čisto nobenemu ne glede na to o katerem zakonu takrat
               govorimo, ampak se bom držal poslovnika, tudi v tem primeru, ki ga zdaj poskušate
               prikazati kot izjemno problematičnega sem ravnal v skladu s tem.</p>
               <p>Kar se tiče, bom zelo kmalu zaključil gospod predsednik, problem obstrukcije,
               mislim, da ste to vi vzpostavili gospod Potrč. V prejšnjem mandatu je bilo 111
               obstrukcij in niti ene niste takrat izvedli vi in državni zbor tudi takrat ni
               prekinjal dela državnega zbora, ampak so seje potekale čisto normalno naprej, res pa
               je, da takrat so obstrukcijo in to vsebinsko obstrukcijo, kadar se niso strinjali s
               predlogom zakona, povzročale oziroma izvajale druge politične stranke. Mislim, da
               največ obstrukcij je napovedala Nova Slovenija, ampak ne zaradi takšnih stvari
               kakršnim smo priča danes, ampak zaradi drugačnih vsebinskih stvari. Torej, da bi se
               pravila kar naenkrat tako spremenila, jaz sicer nimam nič proti, da če se katera
               poslanska skupina odloči, da bo naredila obstrukcijo, da se takrat skliče kolegij in
               poskuša zagotoviti udeležbo poslancev te poslanske skupine, tudi v mojem interesu je
               kot poslanca državnega zbora, da sprejemamo odločitve v čim večjem številu, ampak ne
               pa toliko spreminjati način pa pravil, ki so napisana v poslovniku.</p>
               <p>In pa še za zaključek. Zadnja zadeva z moje strani, upam, da zadnja kar se tiče
               ogleda državnega zbora. Veste, jaz pa ocenjujem, da državni zbor dviguje ali pa
               spušča svoj ugled na podlagi sprejetih vsebin zakona kako so ti zakoni sprejeti v
               družbi, ali preko teh zakonov dvigujemo standard ali ga spuščamo, ali preko sprejetih
               zakonov v državnem zboru dvigujemo nacionalno zavest ali spuščamo nacionalno zavest.
               In na vse zadnje, verjamem, da ni bilo v ugled  državnemu zboru razbohotenju korupcije in pa
               klientelizma in nihče se ni opravičil slovenskim državljanom za razbohotenje le tega.
           </p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala gospodu Pečetu. Jaz bi še s svoje strani moral nekaj dodati. In sicer, v
               dopisih je seveda govora o gospodu Pečetu, vendar v večji meri in vsebinsko mnogo več
               o predsedniku državnega zbora. In sicer v dopisu poslanske skupine socialnih
               demokratov je vrsta očitkov, da predsednik državnega zbora krši poslovnik in to
               vztrajno krši, kljub opozorilom. Da seveda bi moral odragirati na ravnanje
               podpredsednika. Da je potrebno to in da te stvari zahtevajo oziroma zahtevajo oceno
               in opozorilo predsednika državnega zbora, in da je predsednik državnega zbora dolžan
               storiti v okviru svojih prostornosti še in še. Tudi dopis Liberalne demokracije
               govori, da je gospod Peče grobo kršil poslovnik, čeprav ni naveden kateri člen. Ker,
               če je grobo kršil, potem se ve kateri člen. Potem je jasno, da je kršil nekateri
               člen, pa ni naveden noben člen. Ampak v nadaljevanju poziva predsednika državnega
               zbora, da ustrezno ukrepa, da zagotovi te in te stvari, da zagotovi, da se bodo
               spoštovala ne samo določila poslovnika, ampak tudi pravila lepega vedenja. In seveda
               v nadaljevanju zopet, da gre za avtoritaren slog vodenja, za omejevanje poslanskih
               vprašanj, za onemogočanja pravice do obrazložitve glasu in podobno. Ker je kar
               nekajkrat bilo na tiskovnih konferencah obeh poslanskih skupin in pa seveda tudi v
               tem dopisu rečeno, kot eden bistvenih očitkov, da predsednik državnega zbora se ne
               opredeli, ne pove svojega mnenja, sem dolžan tukaj na tem mestu ponoviti svoje
               mnenje, ki sem ga že večkrat povedal, tudi medijem. Njihova stvar je ali se te stvar
               je ali se te stvari objavljajo ali ne. Vsekakor dolžan sem, da zavzamem jasno
               stališče in se opravičujem, če doslej moja stališča niso bila dovolj jasna.</p>
               <p>Najprej bi rad povedal, da sem gotovo na nek način varuh spoštovanja poslovnika. Da
               pa je treba vendarle, če želim, da se poslovnik upošteva, moram biti varuh tudi
               tistih členov, ki govorijo kaj pa so pravice in kateri je tisti okvir odgovornosti
               predsednika državnega zbora, da svojih kompetenc ne bom presegal. Glede samega poteka
               seje v poglavju od 62. člena naprej govori poslovnik, da seje državnega zbora vodi
               predsednik državnega zbora ali podpredsednik. V vseh nadaljnjih členih je pa to
               predsedujoči, ne glede na to ali je to predsednik ali podpredsednik. Oba imata enake
               pravice in enake dolžnosti. In poslovnik zelo jasno pove, kdo odloča o uporabi
               poslovnika. Ne predsednik državnega zbora kadar ne vodi seje in sedi v poslanski
               klopi, ampak takrat odloča o uporabi poslovnika podpredsednik. Izven vodenja seje pa
               o tem, ne glede kdo je sejo vodil, odloča komisija za poslovnik. Tako piše poslovnik.
               Komisija za poslovnik. To je prvo.</p>
               <p>In drugo, kar je. Jaz seveda ne morem presojati ali obsojati predsedujočega kje in
               kako je naredil napako ali ga celo sankcionirati z odvzemom pravice vodenja seje.
                   To bi pomenilo suspenz. Vi
               dobro veste, nikjer v poslovniku ni predvideno, da bi jaz sam na svojo roko tako
               rekoč naredil suspenz podpredsednika, mu odvzel določene kompetence in podobno.
               Mislim, da je tukaj vendarle potrebno upoštevati osnovno načelo pravne države, ker
               oblast mora striktno upoštevati meje, ki jih postavlja ustava, zakon, poslovnik in
               tako dalje. Striktno, to je osnovno načelo vsakega predsedujočega.</p>
               <p>Drugo vprašanje je vprašanje ali lahko, seveda, glede vodenja sej ni bilo samo
               vprašanje očitki glede kršenja poslovnika, niso bili samo namenjeni gospodu Pečetu,
               ampak tudi gospodu Klavori, dobro vemo, kako je bilo, kakšen zaplet je bil in tudi
               seveda, glede mene neprestano, ampak kadar jaz vodim, jaz razlagam poslovnik. Če temu
               nasprotujete, če menite, da sem kršil izvolite, zahtevati razpravo na komisiji za
               poslovnik. Namreč, javlja se in v teh dopisih je zopet očitek, da jemljem besedo
               oziroma, da kršimo načelo obrazložitve glasu, jemljemo pravico do obrazložitve glasu,
               da jemljemo pravico postavljati poslanska vprašanja. Očitek, da nismo vključili
               poročila varuha človekovih pravic na plenarno sejo in to seveda samovoljno sem kršil
               poslovnik, tako je neprestano bilo govorjeno na tiskovnih konferencah in podobno.
               Gospodje, kar se poslovnika tiče vi dobro veste, da mora biti poslansko vprašanje
               oblikovano v skladu s poslovnikom. In če ni oblikovano, jaz odgovarjam, seveda, se
               prej posvetujem s strokovnimi službami in sem jaz tako poslansko vprašanje dolžan
               zavrniti oziroma prositi poslanca, da vprašanje popravi. V prejšnjem mandatu, ko sem
               bil štiri v opoziciji sem sam precejkrat moral svoje vprašanje popraviti, pa nisem
               nikoli očital strokovni službi državnega zbora ali predsedniku, zakaj mi zavrača
               napačno postavljeno poslansko vprašanje. In očitek, da ne dovolim postavljati
               poslanskih vprašanj je, bom rekel, od tistih, ki poznajo poslovnik, nerazumljiv. Pa
               če ga oni ne poznajo, ga poznajo njihove strokovne službe. In če kljub temu govorijo,
               da ne dovolim postavljati poslanskih vprašanj, pomeni, da lažejo. To pa je tudi
               žalitev. Podobno je z očitkom, da ne dovolimo obrazložiti glasu. Način vodenja je
               prepuščen predsedujočemu, pravica je dana vsakomur in tudi če predsedujoči samo
               enkrat pozove, kdo želi obrazložiti, je dana pravica vsakomur, da se prijavi in če se
               ne prijavi, pač tiste pravice ni izkoristil. In govoriti, da nismo dovolili
               obrazložitev glasu, je zopet nerazumljiva trditev, s strani tistih, ki poslovnik
               poznajo, da ne rečem laž. Ampak to je način vodenja in v predsedstvu smo se zmenili,
               ker tukaj lahko sami odrejamo, smo to prakso opustili, da ne bi prišlo do težav. Ne
               moremo pa opustiti prakse, da poslanskih vprašanj ne bi zavrnil, če niso podana v
               skladu s poslovnikom.</p>
               <p>In še tretji primer, ki sem ga omenil in ki je tudi v tem dopisu omenjen, da nisem
               dovolil obravnavati poročila varuha človekovih pravic, ker komisija ni končala s
               svojim delom.  Mislim, da je
               tudi tukaj prišlo do zelo čudne situacije. Strokovne službe so me preprečevale naj
               vendar ne naredim tega presedana in poročila, ki ni ustrezno pripravljeno v skladu s
               poslovnikom ne smem uvrstiti na sejo državnega zbora. Tudi pisno je bilo rečeno od
               zakonodajno-pravne službe, bom prebral, da ne boste rekli, da si izmišljujem: <q>"Glede
               na opisano ureditev je mogoče šteti, da je obravnava na seji matičnega delovnega
               telesa zaključena šele takrat, ko delovno telo odloči tudi o predlogu odločitve, ki
               ga bo v zvezi z obravnavo posamezne zadeve predlagalo državnemu zboru in je vključeno
               v svoje poročilo."</q> Ker komisija za peticije tega ni storila poročilo ni izpolnilo in
               ne izpolnjuje pogojev, da ga uvrstim na sejo državnega zbora. In vsi očitki, da sem
               to namerno storil, da uveljavljam neko avtoritarno samovoljo in ne vem kaj so laž. To
               ni res. Niso rekli <q>"menimo, da ne spoštuje poslovnika"</q>, ne, ali da je sum, da kršim
               poslovnik -ne, on krši poslovni, grobo krši poslovnik in tako dalje - to je laž. Laž
               seveda je žalitev za katero bi tudi jaz lahko rekel prosim, da se mi opravičite,
               sicer bom obstruiral pogovor z vami dokler se mi ne opravičite. Mislim, da bi bilo to
               celo zanimiva reakcija za moje strani, ali da se vsaj v javnosti opravičijo glede
               takih očitnih laži.</p>
               <p>Če dovolite bi še glede zahteve, da naj se opredelim do etičnega ali neetičnega
               ravnanja in do žalitev. V 19. členu je točno rečeno kaj predsednik državnega zbora
               sme in kaj je dolžan storiti. Nikjer mu ni dovoljeno, da ocenjuje in razsoja o
               etičnem ravnanju poslancev ali podpredsednika, nikjer. Zelo jasno govori kaj
               predsednik sme in kot sem rekel osnova pravne države je, da oblast, če predsednika
               lahko smatramo kot del oblasti, se drži okvirov, ki mu jih daje ustava, zakon,
               poslovnik. In tukaj ni nobene luknje v tem okviru, da bi si jaz lahko uzurpiral, da
               bi ocenjeval, ne vem, etično ravnanje gospoda Pečeta ali Jurija ali Slavinca, ne vem,
               nikjer nimam te možnosti. Če bi imel možnost, kot jo ima recimo zakon o javnih
               uslužbencih, ki predvideva zelo jasno, zelo jasno predvideva disciplinsko komisijo,
               disciplinske postopke, zelo jasno predvideva, kjer so tudi lažje in težje napake,
               kjer je recimo hudo nedostojno, nasilno ali žaljivo obnašanje do strank ali
               sodelavcev pri opravljanju dela smatramo kot težja disciplinska kršitev, ker so
               predvideni disciplinski ukrepi, opomin, celo denarna kazen do 30% od plače  in pa ker disciplinski postopek
               vodi in o disciplinski odgovornosti odloči predstojnik, če mi daste to pravico
               zagotovo bom jaz zaščitil integriteto tudi gospe Širce pa še koga drugega, recimo
               predsednika državnega zbora, bom zaščitil zagotovo, ampak te pravice žal nimam. In
               morda je napaka v našem poslovniku in v našem odnosu, da nimamo teh stvari urejenih
               in se potem vedno znova podtika predsedniku državnega zbora tega noče storiti, ne,
               tega ni storil pa ne vemo zakaj ni storil, noče storiti, to dela, to dela, to dela,
               kar seveda jaz imenujem laži, zavestno izrečene laži o tistih, ki poznajo poslovnik
               ali imajo strokovne službe, ki poslovnik poznajo in so ga dolžne inštruirati. Da ne
               bi v bodoče in to menim, da je izredno pomembno, da v bodoče ne bi prihajalo do teh
               neljubih konfliktov, ki niso nikomur v korist, najmanj pa državnemu zboru, predlagam,
               da se obudi razprava o kodeksu etike poslancev. Mi tega kodeksa etike nimamo. Ta
               kodeks je bil zastavljen v mandatu 1996-2000, potem je v prejšnjem mandatu nekako
               ugasnila razprava o tem kodeksu in zato predlagam, da razmislimo danes o tem kodeksu,
               definiramo vse možne situacije, ki se nahajajo in damo ali predsedniku državnega
               zbora pooblastila kot jih daje zakon o javnih uslužbencih, ampak seveda poslanci niso
               uslužbenci, ki bi jih v službo sprejemal predsednik državnega zbora in tudi
               podpredsedniki niso moji uslužbenci, so mi dani in seveda ne morem tistih ukrepov, ki
               jih disciplinski ukrepi v zakonu o javnih uslužbencih omogočajo ne morem
               uveljavljati. Zaradi tega predlagam, da o etičnih kršitvah oziroma o kršitvah kodeksa
               odloča častno sodišče tako kot je sicer navada v institucijah, ki imajo določen
               kodeks. Da povzamem. Ker mora kolegij državnega zbora sprejeti neko stališče, ki sem
               ga v skladu s 24. členom poslovnika dolžan dati tistim, ki so zahtevali to razpravo,
               predlagam, da to ni stališče, ki ni jasno definirano, in sicer predlagam, da
               sprejmemo stališče v treh točkah. Prvič. Da kolegij predsednika državnega zbora ni
               pristojen, da razsoja o kršenju poslovnika. Mislim, da je to jasno, da to izhaja iz
               poslovnika in ne moremo tukaj reči ali je gospod Peče kršil poslovnik ali ni in ali
               predsednik državnega zbora kar naprej krši poslovnik ali ne. 2. točka. Kolegij in
               predsednik državnega zbora nista pristojna, da razsojata o kršenju etičnih načel kot
               so na primer žaljive besede, neutemeljeni očitki in krivične obsodbe. Mislim, da to
               povsem jasno izhaja, prosim, ja, da razdelite ta osnutek in bi prosil, da potem tudi
               o tem razpravljamo. In 3. točka. Da kolegij predlaga, da se na eno od naslednjih sej
               kolegija po predhodnem dogovoru z vodji poslanskih skupin uvrsti razprava o osnutku
               kodeksa etike poslancev, ki je bil pripravljen že v mandatu 1996-2000 in v katerem
               naj se predvidi tudi ustanovitev častnega razsodišča. To je torej predlog stališč in
               tudi ta predlog dajem v razpravo.  Hvala, da ste me poslušali. Izvolite. Ja, gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Hvala, najprej gospodu Pečetu in hvala vam za odgovore. Jaz sem nad
               odgovori gospoda Pečeta in vas gospod predsednik, razočaran. Nisem sicer pričakoval,
               da bo kakršnakoli pripravljenost priznati napako, vendar gospod Peče je govoril o
               vsem drugem samo o tem ne, kar je bilo sporno. Sporno ni bilo, da ima kot
               podpredsedujoči ali kot podpredsednik pravico voditi zbor. Sporno ni, da želimo, da
               bi upošteval poslovnik. Sporno ni, naj ga upošteva tudi v bodoče. Sporno je, da je v
               uporabi izvajanje poslovnika bil žaljiv do kolegice poslanke, katerekoli, iz svoje
               poslanske skupine ali katerekoli druge. Jaz pač ocenjujem, da je uporaba besed
               kakršna je bila uporabljena, žaljiva, da ni bila dostojna za vodenje zbora, ker
               nagnati koga iz govornice je nekaj drugega kot pa uporabljati ukrepe, ki so v členih,
               menda od 75 ali 76 do 80 izrecno predvideni in so opomin, odvzem besede, odstranitev
               iz seje po določenem zaporedju z določenimi predhodnimi dejanji. Jaz tega nisem
               pričakoval, moram pa reči, da bi mi bilo korektno do kolegov v kolegiju vsaj to, da
               bi enostavno potem ne govoril tudi o drugih rečeh, ker to kar je bilo govora, ne
               omenjenega pa edinega problema, ki obstoja, ker samo ta problem obstoja, noben drug,
               pomeni res sprenevedanje prve vrste.</p>
               <p>Kar zadeva pa vas, gospod predsednik, razumem, da je vaš položaj zahteven. Sprejmem,
               da smo kdaj do vas kritični in tudi neopravičeno kritični, vendar pričakujemo, da
               boste tudi v primerih kakršno je bilo, ne iskal formalne izgovore, da se niste rabil
               opredeliti, ampak da boste pomagal, da bi državni zbor ne prihajal v položaj v
               katerem bo takšno ravnanje tudi v bodoče mogoče. Danes sem sprejel na znanje, da se s
               svojo izjavo povedal, da boste storil vse, da vam ne bo treba tudi v naslednjem
               primeru ob takem ravnati ali pa pomagati, da se rešijo stvari. Jaz osebno menim, da
               to ni dobro, da to ni dobro in da to ne pomaga k ustreznemu vzdušju pri katerem je
               naša skupna odgovornost, vaša pa prva, da pomagati k ustvarjanju enega ustreznega
               medsebojnega razumevanja k res dosledni uporabi poslovnika, ampak ne k njegovi
               zlorabi, ker veste, da so neke formalne pravice, nekaj tudi beseda, kolegialna med
               seboj in vsaj kakšno, bi rekel nakazilo, da si tudi vi ne želite, da se takšne besede
               iz govornice uporabljajo s strani predsedujočega, ki je nekaj drugega kot pa član
               parlamenta, poslanec. Takrat ko poslanec govori, je res izključno samo sam sebi
               odgovoren in je lahko neprijazen, žaljiv in ga ima predsedujoči za umiriti. Če to
               dela predsedujoči, ga nima več nihče za umirjati, zaradi tega, ker je on tisti, ki
               sejo vodi. Skratka pričakoval sem, da bo le kakšna beseda v tej smeri rečena in tole,
               kar ste nam ponudil za sklepe, razen tretjega, glede katerega nimam pomisleke, prva
               dva sklepa sta, nista odgovor na vprašanje in na prošnjo, ki je bila za ta kolegij
               dana, ker nam je, toliko znano tudi gospod predsednik, poslovnik prebrati. Med
               vrsticami ste nam očital celo, da ga zelo dobro poznamo, in da smo žaljivi do vas.
               Verjamem, da so kolegice, vodje poslanskih skupin, naše pismo dobili, nikjer ni
               nobene žalitve. Naša želja in opozorilo so samo biti enako dosledni do vseh
               obveznosti, ki jih imate po poslovniku tako kot jih mi razumemo. In če eno od teh
               obveznosti, ki je do nas neprijazna, kot opozicije, dosledno izvajate, bi
               pričakovali, da boste čim bolj dosledno izvajal tudi druge. In to je vso opozorilo.
                   Torej, ne pričakovati, da
               bom lahko k prvemu in drugemu sklepu dal soglasje. Jaz bi celo rekel, da je prvi in
               drugi sklep tudi do nas, ki smo tukaj in smo vas opozorili in prosili, da se v korist
               dela državnega zbora na te probleme, ki so bili na seji opozori žaljiv. Dela se
               namreč norca iz nas, da moramo sklepati o nečem kar je res logično po samem
               poslovniku. In tudi če bi jaz poslovnik sedaj bral vam moram dati prav, da ne moremo
               mi o njem sklepati. Ampak če ga berem od 75. do 80. člena potem veste, da besed, ki
               so bile uporabljane v teh členih ni. Jaz bi zato predlagal, da se le v okviru
               kolegija razmisli kako pomagati, da bi do medsebojnih napetostih ne prehajalo in da
               bi se razreševale, ne pa da se postavite v pozicijo, kjer menite, da se o vas ali z
               željo, da se vas angažira v reševanje in delu parlamenta tudi na tej točki postavite
               v eno <gap n="..."/><stage>/Nerazumljivo./</stage> pozicijo, ki najbrž skupnemu delu in ciljem, ki jih imamo ne
               pomaga. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospod Zagorac.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo. Po našem prepričanju, ne da je gospod Peče kršil poslovnik, ampak
               ga je spoštoval. To je treba povedati. Nespodobno in žaljivo je kršenje poslovnika in
               to je to kar je gospa Širca na tej seji počela. Ko ste brali kakšne so pravice
               predsedujočega, gospa Širca je dobila opomin, odvzeta ji je bila beseda in na koncu
               je bila zagrožena odstranitev, nič drugega se ni zgodilo po poslovniku državnega
               zbora. Je pa nedopustno in otroško ravnanje, obnašate se namreč, vsaj po našem
               prepričanju, kot otroci, ki je odvzeta igrača, pa obstruirate in zato mislim, da bi
               se mogli opravičiti predvsem vašim volivcem, tako za vaša ravnanja v Liberalni
               demokraciji, kot za ravnanja nekaterih vaših posameznikov. In če ste res toliko
               prepričani kot trdite in pišete in pošiljate po državnem zboru, potem ne vem zakaj ne
               spoštujete poslovnika in skličete izredne seje na kateri bi se lahko pogovarjali o
               zaupnici ali nezaupnici gospoda Pečeta. Čisto na kratko, ker se že cela zadeva vleče
               približno tri tedne po medijih. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Hvala, gospodu Zagorcu. Gospod Gulič.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Spoštovani! Kar veliko zadev je bilo izrečenih. Jaz bi se najprej dotaknil tega kar
               je govoril gospod Peče. Tam je šlo za prekoračitev časa, dobro vemo, da je gospod
               Peče zagrozil s tem, da bo nagnal gospod Majdo Širca z govornice zaradi drugih
               razlogov. Prekoračitev časa je bila eden nastop prej. Če si pogledate magnetogram te
               seje bodo stvari jasne. V bistvu gre samo za to. Gre za grobost v odnosu do kolegice
               poslanke. Ne gre za opravičilo zato, ker bi prekoračevala čas, pa bi naredil narobe,
               ker je ni odstavil, ali ker ni naredil tistega, kar je kasneje zagrozil, ampak gre za
               to, da so pač besede bile uporabljene nato. Gospod Cukjati je omenil še dva poslanca,
               seveda, bi se lahko tudi opravičila. Ona sta se oba opravičila tistim, ki sta jih
               prizadela. Gospod Peče se pač ni opravičil tisti, ki jo je prizadel, zelo preprosto,
               za nič drugega ne gre in ne vem zakaj se sedaj tako na dolgo in na široko sem tlači
               še vse drugo.</p>
               <p>Kar se pa tiče predloga gospoda Cukjatija, strinjam se s tistim tretjim delom. Pri
               prvem in drugem predlogu sklepa, me pa skrbi nekaj, in sicer me skrbi to, da se
               pravzaprav vse na nek način poskuša definirati in določiti z neko zelo močno
               uradniško držo, seveda, ki potem ne dopušča nobenega osebnega odnosa. Po drugi strani
               imamo pa seveda tukaj tudi vaše pozive gospod Cukjati, da smo parlament, da naj se
               pogovarjamo, naj si samo ne dopisujemo in tako dalje, s čimer se jaz zelo globoko
               strinjam z vami. Več bi se morali pogovarjati in več komunicirati med seboj in mogoče
               bi se seveda potem zadeve tako lepo rešile, kot so se rešile, recimo, v tistem čemur
               se je reklo spor med gospodom Klavoro in mano, pa seveda potem se je videlo, da niti
               spor ni bil, ko sva se pogovorila, tudi, ko je bila zadeva že rešena. Nekatere zadeve
               je treba očitno razčistiti tudi potem, ko so sicer formalno uradno in tako zelo jasno
               rešene, tudi za medije. Med nami pa mogoče še ostane kakšen kanček dvoma. In zato,
               seveda, govorim vse to. Tudi pri etičnem kodeksu je seveda potem nevarnost, da  se ga bomo držali kot pijanec
               plota. In ne bomo hoteli odstopiti od nobene posebne pravice<stage>(?)</stage>, od osebnega pogleda
               in tako dalje in bomo potem pisali kodeks o uporabi kodeksa in tako dalje. Mislim, da
               bi se dalo te zadeve rešiti, seveda, tako kot smo v Liberalni demokraciji takrat
               predlagali, z opravičilom gospoda Pečeta, gospe Majdi Širca, in za čisto nič drugega
               ne gre. Gre za semantiko te besede, ki govori o odnosu<gap n="..."/> če tako zelo blag izraz
               uporabim. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p><gap n="..."/><stage>/Izklop./</stage><gap n="..."/> Izvolite gospod Zagorac.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Sam nekega razloga ali pa v poslanski skupini SNS nekega razloga po opravičevanju
               kot sem že na začetku povedal, ne vidim. Ker potem se poslanci lahko opravičujemo,
               oziroma tisti poslanci, ki spoštujemo poslovnik in tisti predsedujoči, ki ga
               spoštujejo se lahko na sami seji med seboj, ne delamo drugega, kot se opravičujemo.
               Jaz se opravičujem, da sem govoril do določenega časa, ki mi ga poslovnik daje. Jaz
               ne vidim razloga po opravičevanju, če nekdo spoštuje poslovnik državnega zbora. Vidim
               pa razlog po opravičevanju, če kdo krši, ker je to nespodobno in žaljivo do ostalih
               poslancev. In gospa Širca je kršila poslovnik, zato mislim, da je ona prva poklicana
               za opravičilo vsem poslancem državnega zbora in tudi tistim, ki jim je rekla, da bo
               spoštovala poslovnik državnega zbora kot, bom rekel, eno malo ustavo tega zbora in se
               moramo vsi držati. Ne vidim pa opravičilo, da bi se pa opravičevali tisti ljudje, ki
               poslovnik državnega zbora spoštujemo, tukaj res ne vidim nobenega smisla. V kolikor
               ste pa prepričani, da je predsedujoči kršil poslovnik državnega zbora, pa imate na
               voljo tudi druge instrumente, ki sem vam jih prej opisal. In če ste toliko
               prepričani, ne vem, zakaj tega ne uporabite. Hvala lepa.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Če dovolite bi še jaz. Jaz sem zelo vesel, da gospod Gulič odpira možnost pogovora.</p>
               <p>Namreč, kaj se je doslej dogajalo. Doslej se je dogajalo, da prvi očitki so bili
               znani oziroma sem izvedel preko medijev, iz tiskovnih konferenc in nato seveda z
               dopisom, uradnim dopisom, čeprav smo v isti hiši, se je ta metoda nekako uveljavila.
               Najprej tiskovna konferenca s strani LDS-a in tudi Socialnih demokratov, potem pa
               uradni dopis meni, v katerem seveda odločno protestirate proti grobemu kršenju
               poslovnika. In vedno oziroma zelo pogosto, in to je kar postala metoda dela, če se že
               pogovarjamo odprto. Namreč zahtevate nekaj, kar je neizvedljivo in veste, da ne bom
               dovolil poslanskih vprašanj, če niso oblikovana v skladu s poslovnikom. In da ne bom
               dovolil vključitev poročila na sejo državnega zbora, če ni v skladu s poslovnikom. In
               da vaših amandmajev, verjetno tudi v bodoče, oziroma kadar se bodo pojavili in ne
               bodo pripravljeni v skladu s poslovnikom, ne bom, bom zavrnil. In takrat pravzaprav
               je zelo, moja situacija izredno mučna. Ne morem iti vam nasproti in ugoditi vašim
               zahtevam, ker ne smem. Vi pa to izkoristite in govorite, noče, gre se avtoritarnost
               in tako dalje. Noče. In to seveda takoj mediji poberejo; enkrat, prvič rečejo, pač,
               poslanci LDS oziroma Socialnih demokratov menijo, da krši poslovnik. Ko pa tretjič,
               desetič, stotič, mi bi rekli, pa kar, nič, oni menijo, ampak predsednik državnega
               zbora je takšen in takšen. In to vam povem je zelo težka situacija. Težka situacija
               tudi za pogovor. Če se kdo želi pogovarjati, sem jaz tisti. Samo na tak način, da
               prvič problem sprožite v javnosti, in potem z neprestanim ponavljanjem, krivičnim
               ponavljanjem laži, da nočem. Jaz sem zelo vesel tega, da vendarle menite, da bi bilo
               te stvari dobro razrešiti. In vas ponovno vabim, imeli bomo še zaprte pogovore z
               vodji poslanskih skupin in takrat se taki problemi lahko razrešijo mnogo lažje. In
               prosim, da ne obstruirate teh pogovorov in da naredite to, kar ste sami predlagali.
               Če pa gre za vprašanje, da je bila tista beseda žaljiva za gospo Širco, in če sem jaz
               odgovoren za postopanje podpredsednikov, ali sprejmete moje opravičilo, da se v
               svojem imenu, ker sem odgovoren za to, tako pravite, se jaz tukaj javno osebno
               opravičujem - za to, da je bila izrečena žaljiva beseda. Če to pomeni korak k
               boljšemu odnosu poslanskih skupin in k boljšemu delovanju v državnem zboru, potem
               prosim odpuščanje gospe Širce. Hvala. Izvolite.</p>
            </sp>
            <sp who="SDT4:PečeSašo">

               <speaker>SAŠO PEČE:</speaker>

               <p>Če si lahko dovolim, mislim, da tega ne smete storiti. Po moji oceni gre izključno za
               izkoriščanje s strani poslanske skupine ali poslanskega kluba Liberalne demokracije.
               Tako kot je bilo izkoriščanje, gospodje, pa se dajmo enkrat pogovoriti malo bolj
               normalno, tako kot je bilo izkoriščanje v primeru vas, kolega Gulič, ko ste zahtevali
               po ne vem katerem pozivu obrazložitev glasu, to je enaka zadeva, kar počnete zdaj -
               to je izkoriščanje. Izkoriščanje zaradi tega, ker vam je očitno zmanjkalo neke
               pozitivne energije za delo v državnem zboru, vam in celotni poslanski skupini
               Liberalne demokracije. Kakor sem povedal, vi zahtevate opravičilo - od mene ga ne
               boste dobili. Jaz vodim seje na podlagi poslovnika in dokler bom podpredsednik,
               dokler bom lahko vodil seje državnega zbora, jih bom vodil za vse enako, ne glede na
               to, od kod prihajate. Vsi pa vemo, da ni šlo za enostavno zadevo, posebej v povezavi
               z zakonom, ki je bil takrat izpeljan. Tudi če boste pogledali uvodni nastop gospe
               Širce, boste videli, da je večji del govora gospe Širce bil usmerjen v provokacijo.
               Mislim, da je bilo v dvanajstih minutah več kot - oziroma se opravičujem, v petih
               minutah - več kot dvanajstkrat pokazano na krivca za stanje, to je bil takrat
               predsednik vlade. Skratka, iskalo se je provokacijo. In ker ne najdete drugače očitno
               prostora pod soncem, ga zahtevate s tovrstnim izsiljevanjem.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Še kdo? Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Delo predsedujočih državnega zbora je zahtevno. In ne trdim, da so to edini, ki
               morajo vedno ohraniti vse živce. In da nam drugim kot poslankam in poslancem lahko
               kaj zdrsi iz rok, predsedujočim pa ne sme, ker so ravno tako ljudje. Ampak če se
               naredi napaka, je po mojem prav, da se prizna. In, gospod predsednik, jaz sem za vašo
               izjavo v vašem imenu hvaležen in za mene je s tem namen te seje dosežen. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospod Gulič.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Kar se tiče pozitivne energije, sem prišel v ta državni zbor z veliko pozitivne
               energije, z veliko časti do ugleda in z vsem tem bom tudi odšel, ko bom odšel. Gospod
               Peče, ni šlo za to, ali je gospa Širca prekoračila čas ali ne, to dobro veste. Ni šlo
               za provokacije, šlo je za to, da ste ji pač rekli, da jo boste nagnali naslednjič z
               govornice, če se prav spomnim te fraze, in mislim, da se to pač ne spodobi. To je
               vse, kar imam jaz povedati.</p>
               <p>Kar se tiče zahteve po opravičilu. Liberalna demokracija Slovenije je zahtevala
               opravičilo, vi se pač niste opravičili. In potem smo povedali, da bomo obstruirali
               eno sejo, če se ne boste opravičili, in pač tega niste storili. Zdaj je stvar seveda
               v vaših rokah, od zdaj naprej za vselej; ali boste to kdaj storili ali boste ostali
               večni dolžnik, to je pa res pravzaprav čisto stvar vašega ugleda in vašega občutka za
               ta zunanji svet, kakor vas vidimo.  Gospodu Cukjatiju hvala lepa za takšno reakcijo, za takšen odgovor.
               Mislimo tudi to, da se ni treba opravičevati v imenu drugih, ampak vseeno hvala. S
               tem mislim, da se je led teh pogovorov vendarle prebil. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospod Zagorac.</p>
            </sp>
            <sp who="SDT4:ZagoracBoštjan">

               <speaker>BOŠTJAN ZAGORAC:</speaker>

               <p>Obe zadnji izjavi jasno nakazujeta na to, kar smo že na začetku povedali. Naenkrat
               je bil z eno samo besedo pa dosežen namen, bom rekel, zadnje točke današnjega
               kolegija, skratka nič drugega kot izsiljevanje, da ste slišali opravičilo, pa če bi
               bilo to z moje strani, ali pa ne vem kogarkoli v tej sobi, to ste hoteli slišati,
               slišali ste, led je prebit in svoje ste po vaše dosegli, ampak to je še enkrat dokaz
               vaše otročje igre, ker vam je bila odvzeta ena igrača za mahanje po državnem zboru.
               Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospod Tanko.</p>
            </sp>
            <sp who="SDT4:TankoJože">

               <speaker>JOŽE TANKO:</speaker>

               <p>Hvala za besedo. Moram reči, da pozdravljam to besedo predsednika državnega zbora,
               ker ni prosil samo za opravičilo, ampak za odpuščanje, navsezadnje. In to je pač
               tisto kar je že v svojem uvodnem nastopu rekel neka dodana vrednost v tem državnem
               zboru. To mislim, da je potrebno tukaj povedati.</p>
               <p>Druga stvar, ki me pa pravzaprav izredno moti je pa to, da gre pravzaprav za spore v
               opoziciji. In te spore v opoziciji v tem delu državnega zbora ste pripeljali
               pravzaprav tako daleč, da je na nek način ohromljeno delo v državnem zboru. Ste
               pravzaprav postavili to osebno užaljenost pred interes države in državnega zbora,
               navsezadnje smo tam obravnavali pomembne dokumente, deklaracijo in tako naprej, za
               delo Republike Slovenije v institucijah EU in tam ste si pač privoščili to
               obstrukcijo in to ne, bom rekel, zaradi vsebinskih razhajanj, ampak predvsem
               izključno zaradi užaljenosti, zaradi spora med dvema poslancema v opoziciji. To
               mislim, da ni korektno ravnanje. Tudi mi smo obstruirali v prejšnjem mandatu, vendar
               nikoli na bazi osebne užaljenosti, vedno na bazi vsebinskih razhajanj.</p>
               <p>Po drugi plati me pa moti ta pritisk na predsednika državnega zbora, se pravi ko ga
               na nek način izsiljujemo ali izsiljujete, da bi sprejel neke odločitve, potegnil neke
               poteze, ki niso nikjer opredeljene. To pa mislim, da presega meje tolerance, to
               presega meje razlage poslovnika državnega zbora in mislim, da ni prav, da se teh
               stvari v teh postopkih, ki so tako na kolegiju, kot v samem državnem zboru
               poslužujemo. Moram pa reči, da podpiram stališča, ki jih je predložil predsednik
               državnega zbora. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Še kdo? Če ne, dajem na glasovanje prvo stališče <gap n="..."/> Izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Gospod predsednik, če bi tudi ostale kolegice in kolegi soglašali glede na dober
               rezultat, ne dajanje teh sklepov na glasovanje. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Gospod Potrč v skladu s 24. členom moram poročati tistim, ki so zahtevali obravnavo
               teh gradiv. Menim, da je meni mnogo lažje, če definiramo kako naj odgovorim, sicer se
               zna zgoditi, da bo zoper kakšen očitek samovolje in avtoritarnosti. Jaz bi prosil, da
               o stališčih glasujemo. Izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Ni treba v proceduralnem predlogu glasovati, ampak najbrž ste razumel,
               da je bila moja izjava, ki je sprejela naznanje vaše opravičilo v osebnem imenu, kar
               meni pomeni, da so bile po vaši oceni neprimerne besede uporabljene in meni to v
               celoti zadošča. In ne vem zakaj bi potrebovali te sklepe. Hvala.</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Še kdo obrazložitev glasu? Dajem na glasovanje prvo stališče, in sicer da <q>"kolegij
               predsednika državnega zbora ni pristojen, da razsoja o kršenju poslovnika."</q></p>
               <p>Kdo je za, naj dvigne roko? NSi, DeSUS, SLS, SDS in SNS. Je kdo proti? <stage>(Nihče.)</stage></p>
               <p>Stališče je sprejeto.</p>
               <p>Drugo stališče: <q>"Kolegij in predsednik državnega zbora nista pristojna, da razsojata
               o kršenju etičnih načel, kot so na primer žaljive besede, neutemeljeni očitki in
               krivične obsodbe."</q></p>
               <p>Kdo je za, naj dvigne roko? NSi, DeSUS, SLS, SDS in SNS.</p>
               <p>Stališče je sprejeto.</p>
               <p>Tretje stališče: <q>"Kolegij predlaga, da se na eno naslednjih sej kolegija po
               predhodnem dogovoru z vodji poslanskih skupin uvrsti razprava o osnutku kodeksa etike
               poslancev, ki je bil pripravljen že v mandatu 1996-2000 in v katerem naj se predvidi
               tudi ustanovitev častnega razsodišča."</q>  Kdo je za, naj dvigne roko. NSi, LDS, DeSUS, SLS, SDS. Je kdo proti?
               <stage>(Nihče.)</stage></p>
               <p>Tudi to stališče je sprejeto. S tem zaključujem to točko.</p>
               <p>In prehajamo na <title>TOČKO - RAZNO</title>
               </p>
               <p>. Želi kdo kakšno vprašanje? Gospod Kokalj izvolite.</p>
            </sp>
            <sp who="SDT4:KokaljAnton">

               <speaker>ANTON KOKALJ:</speaker>

               <p>Samo eno kratko vprašanje. Zakaj v delegaciji države na pogrebu Papeža Janeza Pavla
               II ni bilo predstavnika državnega zbora?</p>
            </sp>
            <sp who="SDT4:CukjatiFranci">

               <speaker>PREDSEDNIK FRANCE CUKJATI:</speaker>

               <p>Moram reči, da je bil to rezultat dogovorov med predsedniki, in sicer nekako želimo
               ohraniti načelo, da vsaj eden od treh predsednikov ostane v državi, tudi skupno
               potovanje na enem avionu ni dovoljeno po protokolu iz varnostnih razlogov, torej bi
               morali naročiti poseben avion za tretjega predsednika, tako da smo menili, da je
               delegacija zadosti močna in reprezentativna za Slovenijo in sem zato ostal v
               Sloveniji. Še kaj? Če ne, se zahvaljujem za udeležbo. V petek bo kolegij pred sejo,
               tako kot je vedno, v petek pred sejo ob 12.</p>
               <stage type="time">(Seja je bila končana 11. aprila 2005 ob 14.00 uri.)</stage>
            </sp>
         </div>
      </body>
   </text>
</TEI>
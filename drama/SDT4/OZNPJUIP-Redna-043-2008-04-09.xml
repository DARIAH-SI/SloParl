<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Redna-043-2008-04-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9C4001C8072B4DBCC12574130037EDB0</idno>
               <idno type="custom" subtype="day">91CAF2BD3B178578C12574270042B105</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=91CAF2BD3B178578C12574270042B105</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Redna-043-2008-04-09.OZNPJUIP" n="043">
               <name>Redna</name>
               <date when="2008-04-09"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Redna-043-2008-04-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Redna-043-2008-04-09.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">43. 1. nadaljevanje</stage>
            <stage type="date">(9. april 2008)</stage>
            <stage type="chairman">Sejo je vodil Drago Koren, predsednik odbora.</stage>
            <stage type="time">Seja se je pričela ob 9.05.</stage>


            <sp xml:id="SDT4-OZNPJUIP-Redna-043-2008-04-09.sp1">

               <speaker>PREDSEDNIK DRAGO KOREN:</speaker>

               <p>...članicam in članov odbora in vsem ostalim prisotnim vabljenim na to sejo!
               Pričenjam 1. nadaljevanje 43. seje Odbora za notranjo politiko, javno upravo in
               pravosodje.</p>
               <p>Za današnjo sejo nisem dobil nobenega opravičila. Obvestiti pa vas moram, da članico
               odbora Majdo Zupan nadomešča Martin Mikolič in ga lepo pozdravljam na našem odboru in
               želim, da bi se med nami dobro počutil in uspešno dela.</p>
               <p>Danes bomo pričeli z <title>9. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNTIVAH ZAKONA O TUJCIH, druga obravnava.</title> Za to točko ste prejeli
               predlog zakona, ki je bil objavljen v poročevalcu, mnenje Zakonodajno-pravne službe.
               Amandmaje poslanskih skupin SDS, NSi, SLS in DeSUS z dne 2.4.2008. Amandmaje
               Poslanske skupine SNS, z dne 1.4. in pa popravek in umik amandmajev Poslanske skupine
               SNS z dne 4.4.2008. Predloge za amandmaje odbora in pa tudi pregled vloženih
               amandmajev. Na sejo sem za to točko vabil ministrstvo za notranje zadeve in pa
               Zakonodajno-pravo službo.</p>
               <p>Pričenjam drugo obravnavo predloga zakona, o kateri bomo na podlagi 126. člena
               Poslovnika opravili razpravo in glasovanje o posameznih členih predloga zakona. Na
               začetku vprašam, ali želi predstavnik predlagatelja dodatno obrazložiti, podati
               dodatno obrazložitev. Izvolite, državni sekretar.</p>
            </sp>
            <sp xml:id="SDT4-OZNPJUIP-Redna-043-2008-04-09.sp2">

               <speaker>MAG. ZVONKO ZINRAJH:</speaker>

               <p>Hvala lepa za besedo, gospod predsednik. Spoštovane poslanke, poslanci, kolegice,
               kolegi! Kratek uvod k Predlogu zakona o spremembah in dopolnitvah zakona o tujcih.
               Cilj predlaganega zakona je odpraviti pomanjkljivosti Zakona o tujcih, ki so se v
               zadnjih letih v praksi pokazale v postopkih izdaje vizumov in pa dovoljenj za
               prebivanje. Predlog zakona, ki je pred vami, na področju vizumov opredeljuje dva nova
               pojma. In sicer garante pa garantnega pisma, daje pa podlago za vzpostavitev nove
               evidence o garantnih pismih. Po predlogu zakona je garant pravna ali pa fizična
               oseba, s sedežem oziroma prebivališčem v Sloveniji, ki tujca vabi na poslovni ali pa
               osebni obisk, in ki v času bivanja tujcev v državi z garantnim pismom tudi za njega
               jamči. Predlagatelj se strinja s predlogom Zakonodajno-pravne službe Državnega zbora,
               da se pojem garanta razširi tudi na samostojnega podjetnika posameznika, ki ima sedež
               v Republiki Slovenije. Z garantnim pismom tujec, torej državljan tretje države v
               postopku izdaje vizuma dokazuje namen prebivanja, nastanitev ter sredstva za
               prebivanje v Republiki Sloveniji in pa tudi sredstva za vrnitev v matično državo. S
               predlogom zakona je določil tudi nov pogoj za izdajo vizuma, in sicer pogoj
               zagotovljenega potovalnega zdravstvenega zavarovanja, opredeljena pa so tudi sredstva
               za preživljanje, ki jih mora prav tako imeti tujec, kateri prosi za izdajo vizuma.
               Uveljavljen zakon o tujcih zoper zavrnitev izdaje vizuma, pritožba seveda v nobenem
               primeru ni možna. Dopusten je sicer upravni spor. Po predlogu zakona, ki je pred
               vami, pa je v določenih primerih zavrnitve izdaje vizuma omogočeno vlaganje pritožbe.</p>
               <p>V zvezi z integracijo tujcev, je predlagana sprememba določbe, ki ureja integracijo
               tujcev in določena pristojnost posameznih ministrstev za izvajanje pomoči pri
               integraciji tujcev oziroma konkretizirani smo resorji, ki imajo pristojnosti na tem
               področju. Zaradi zagotavljanja podatkov o tujcih, ki se vključujejo v program
               integracije, pa je dana pravna podlaga za vodenje dveh novih evidenc, in sicer po
               udeležbi tujcev na tečajih slovenskega jezika in udeležbi tujcev na tečajih
               seznanjati s slovensko kulturo, zgodovino in ustavno ureditvijo. V tem  predlogu zakona se odpravljajo
               pomanjkljivosti veljavnega zakona, ki so se v praksi pokazali postopki izdaje
               dovoljenj za začasno prebivanje zaradi zaposlitve za delo, zaposlitvi, pardon, ali
               delo. Na novo je določeno, da lahko prošnjo za izdajo dovoljenja za prebivanje iz
               razloga zaposlitve ali dela, vloži tudi tujčev delodajalec, ne le samo tujec sam.
               Delodajalec bo lahko po lastni izbiri, prošnjo za izdajo dovoljenja za prvo
               prebivanje vložil pri upravni enoti ali pa DKP-ju Republike Slovenije v tujini. Prav
               tako je na novo določeno, da se lahko prošnjo za izdajo dovoljenja za prebivanje
               vloži sočasno s prošnjo za izdajo delovnega dovoljenja.</p>
               <p>Nadalje se v predlogu zakona odpravlja pomanjkljivosti glede dokazovanja,
               izpolnjevanja zadostnih sredstev za preživljanje s pogodbo o preživljanju v postopkih
               izdaje dovoljenja za prebivanje. Tako je opredeljena višina sredstev, ki jih tujec
               lahko dokazuje s pogodbo o preživljanju. Predlog zakona v kazenskih določbah je
               znesek bil na novo preveden v evre. Višina glob pa moram reči, je prilagojena tudi
               teži posameznega prekrška, zaradi česar se globe, ki niso po sedaj veljavni
               zakonodaji, sorazmerne, se uravnotežijo nekako s storjenim prekrškom. Se pravi, se
               zvišajo. Predlagam, da ta predlog zakona podprete.</p>
               <p>Z menoj so še, kolegica in kolega, in če bo treba še na kaj odgovoriti, prosim
               gospod predsednik, da damo tudi njim besedo. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp3">

               <speaker>PREDSEDNIK DRAGO KOREN:</speaker>

               <p>Hvala mag. Zvonku Zinrajhu. Želi predstavnica Zakonodajno-pravne službe, mag. Saša
               Bricelj Podgornik, dodatna pojasnila podati?</p>
            </sp>
            <sp xml:id="SDT4-OZNPJUIP-Redna-043-2008-04-09.sp4">

               <speaker>MAG. SAŠA BRICELJ PODGORNIK:</speaker>

               <p>Hvala za besedo. Uvodoma bi povedala samo, da so naše pripombe, ki smo jih podali v
               pisnem mnenju, ustrezno upoštevane z vloženimi amandmaji koalicijskih poslanskih
               skupin.</p>
            </sp>
            <sp xml:id="SDT4-OZNPJUIP-Redna-043-2008-04-09.sp5">

               <speaker>PREDSEDNIK DRAGO KOREN:</speaker>

               <p>Hvala lepa. Tako prehajamo na razpravo in glasovanje o posameznih amandmajih, ki jo
               bom vodil na podlagi pregleda amandmajev.</p>
               <p>V razpravo dajem amandma k 1. členu. Želi tukaj kdo besedo? Ob tem moram povedati,
               da je to povezan z amandmajem k 3. in 18. členu, tako da dajem vse tri v razpravo. Se
               pravi amandma k 1., 3. in 18. členu. Ugotavljam, da ni želje po razpravi. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandmaji so sprejeti.</p>
               <p>V razpravo dajem amandma k 5. členu. Tudi ta amandma je povezan z amandmajem istega
               predlagatelja k 23. in 24. členu, tako da dajem tudi tukaj v razpravo vse tri
               amandmaje... Želi kdo besedo? <stage>(Ne.)</stage> Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandmaji so sprejeti.</p>
               <p>V razpravo dajem amandma k 10. členu. Želi tukaj kdo besedo? <stage>(Nihče.)</stage> Glasujemo.
                   Kdo je za? <stage>(7 članov.)</stage> Kdo
               je proti? <stage>(Nihče.)</stage></p>
               <p>Amandma je sprejet.</p>
               <p>Smo pri amandmaju k 15. členu. Želi kdo razpravljati? Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Tudi ta amandma je sprejet.</p>
               <p>V razpravo dajem amandma k 16. členu. Želi kdo razpravljati? <stage>(Ne.)</stage> Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>K 18. smo že sprejeli.</p>
               <p>Tako dajem v razpravo amandma k 22. členu. Ugotavljam, da ni želje po razpravi.
               Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Torej je amandma sprejet.</p>
               <p>23. in 24. smo že.</p>
               <p>Tako dajem v razpravo amandma k 27. členu. Tukaj imamo še amandma k, predlog za
               amandma odbora, tako da dajem oba v razpravo. Ja, predstavnica Zakonodajno-pravne
               službe, izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp6">

               <speaker>MAG. SAŠA BRICELJ PODGORNIK:</speaker>

               <p>Hvala za besedo. Opozorilo bi dala v zvezi z vloženim amandmajem k 27. členu
               Poslanske skupine Slovenske nacionalne stranke. In sicer glede tretjega in četrtega
               odstavka spremenjenega 95. člena ter tudi glede na to, da gre za vsebinsko enako
               zadevo v zvezi z amandmajem k 31. členu iste poslanske skupine in sicer glede
               predlaganega petega in šestega odstavka spremenjenega 99. člena. V zvezi z navedenimi
               določbami bi opozorila, da so iz pravno-sistemskega vidika sporne, saj v nasprotju z
               načelom konsistentnosti, kot enim izmed načel pravne države po 2. členu Ustave,
               odstopajo od uveljavljenega sistema sankcij za prekrške. Zakon o prekrških kot
               sistemski zakon, namreč ne pozna sankcije zaporne kazni ali denarne kazni in tudi ne
               dopušča, da bi področni zakoni, ki določajo posamezne prekrške sankcije, urejali
               drugače. Sistemski Zakon o prekrških namreč v 1. členu določa, da ... njegove
               materialno-pravne določbe, torej tudi določbe o sankcijah za vse prekrške po
               posameznih področnih zakonih, ter da se ti zakoni lahko uporabljajo le v skladu s tem
               zakonom. Poleg tega pa sta dejanje kot sta opredeljeni v predlaganem tretjem in
               četrtem odstavku spremenjenega 95. člena že inkriminirani in sicer tako veljavnem
               kazenskem zakoniku kot tudi v predlogu kazenskega zakonika, ki je v postopku in sicer
               kot kaznivo dejanje prepovedanega prehajanja meje ali ozemlja države. Po drugi strani
               pa se kot prekrška ne odražata v neki materialni določbi zakona o tujcih, torej o
               nekem pravilu katerega kršitev naj bi dejanje, ki je opredeljeno kot prekršek,
               predstavljeno. To po temu.</p>
               <p>Opozorila bi, pa podala tudi v zvezi s predlogom za amandma odbora, predlagatelja
               koalicijskih poslanskih skupi in sicer menimo, da je prišlo do napake v četrtem
               odstavku, tudi glede na samo obrazložitev. In sicer menimo, da bi se morala določba
               četrtega odstavka sklicevati na prekršek iz prejšnjega odstavka in ne na prekršek iz
               prvega odstavka tega člena. Hvala za besedo. 
               </p>
            </sp>
            <sp xml:id="SDT4-OZNPJUIP-Redna-043-2008-04-09.sp7">

               <speaker>PREDSEDNIK DRAGO KOREN:</speaker>

               <p>Hvala lepa. Jaz sem imel tu že popravljeno, bi bil jaz tudi opozoril na to. Se
               pravi, da se pri drugem amandmaju, ki je pripravljen za amandma odbora, da se v
               zadnjem stavku iz prvega nadomesti iz prejšnjega. Želi kdo razpravljati o obeh
               amandmajih, prvem poslanske skupine SNS in drugem, ki bil amandma odbora? Izvolite,
               gospod Drofenik.</p>
            </sp>
            <sp xml:id="SDT4-OZNPJUIP-Redna-043-2008-04-09.sp8">

               <speaker>MARJAN DROFENIK:</speaker>

               <p>Jaz bi imel pravzaprav eno vprašanje. Pri nas v poslanski skupini smo diskutirali
               glede, v zadnjem času, kazni, ki se predpisujejo, prevajajo in dano je bilo
               tolmačenje, ko je bilo postavljeno vprašanje glede na to, da se prilagajajo skladno z
               zahtevami Evropske unije, če tako rečem, da pa po drugi strani opažamo, da so te
               kazni zelo visoke, celo višje od tistih spodaj postavljenih. In pravzaprav bi mogoče
               želel imeti eno obrazložitev kakšen sistem kazni, kaznovanja, predvsem denarnega
               upravljamo, ker nenazadnje naše plače niso evropske in v zadnjem času je kar nekaj
               diskusij, če se spomnimo kaj smo pred 14-mi dnevni sprejemali in tako naprej, in tudi
               tu opažamo pri tem zakonu, pa daleč od tega, da bi nasprotoval kaznovanju, samo gre
               za neko sorazmernost, na eni strani z dohodki, na drugi strani pa bi mogoče samo
               obrazložitev želel v tem smislu. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp9">

               <speaker>PREDSEDNIK DRAGO KOREN:</speaker>

               <p>Hvala lepa. Želi morda predstavnik Vlade dati pojasnilo? Mag. Zvonko Zinrajh.
               ..<stage>/oglašanje iz klopi./</stage>.. lahko, ja. Prosim, če se predstavite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp10">

               <speaker>ALENKA SNOJ:</speaker>

               <p>Hvala za besedo. Zdaj, če smo pri amandmaju k 27. členu in v bistvu k predlaganemu
               amandmaju odbora, kjer so določene kazni za posameznika in pravno osebo kot garanta,
               ki ne izpolni svojih dolžnosti, za kar jamči z garantnim pismom za tujca, ki ga
               povabi na obisk, menimo, da so predlagane kazni v amandmaju odbora primerne, ne
               presegajo kazni, ki jih določa Zakon o prekrških, zadnja novela. Tako je na primer za
               pravno osebo po Zakonu o prekrških možno razpisati globo v razponu od 200 evrov do
               250.000 evrov. V predlogu je predlagana kazen za pravno osebo, ki ne izpolni svoje
               dolžnosti, se pravi ne jamči za tujca, ki ga je povabila na poslovni obisk s kaznijo
               od 3000 do 10.000 evrov, kar menimo, da za pravno osebo v bistvu kazen ni pretirana
               ali previsoka. Za fizično osebo kot garanta pa je predlagana kazen v razponu od 400
               evrov do 2000 evrov, kar tudi 
               po predlagateljevem mnenju kazen ni previsoka glede na to, da v tem primeru, se
               pravi, fizična oseba ne bo izpolnila tiste dolžnosti za katero jamči z garantnim
               pismom, se pravi, da bo tujcu nudila nastanitev, sredstva za preživljanje in v
               primeru da sam ne bo zapustil Republike Slovenije tudi stroške prisilne odstranitve.
               Hvala.</p>
            </sp>
            <sp xml:id="SDT4-OZNPJUIP-Redna-043-2008-04-09.sp11">

               <speaker>PREDSEDNIK DRAGO KOREN:</speaker>

               <p>Hvala lepa. Ugotavljam, da ni več želje po razpravi. Glasujemo o prvem amandmaju
               Poslanske skupine SNS. Če je ta amandma sprejet, potem je drugi amandma
               brezpredmeten. Glasujemo.</p>
               <p>Kdo je za? <stage>(Nihče.)</stage> Je kdo proti? <stage>(7 članov.)</stage></p>
               <p>Torej, amandma ni sprejet.</p>
               <p>In dajem na glasovanje drugi amandma, ki je predlog za amandma odbora.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Torej, ta amandma je sprejet.</p>
               <p>Prehajamo na amandma k 29.členu. Želi tu kdo besedo? Ne. Potem glasujemo.</p>
               <p>Kdo je za? <stage>(Nihče.)</stage> Je kdo proti? <stage>(2 člana.)</stage></p>
               <p>Torej, amandma ni sprejet.</p>
               <p>Prehajamo na amandma k 31. členu. Želi tu kdo besedo? Ne. Tudi tu moram povedati, da
               sta dva amandmaja. Prvi je amandma Poslanske skupine SNS in drugi amandma, ki je
               predlog za amandma odbora, tako da dajem v razpravo oba amandmaja. Ni. Potem
               glasujemo naprej o prvem, če bo ta sprejet je drugi brezpredmeten. Glasujemo.</p>
               <p>Kdo je za? <stage>(Nihče.)</stage> Kdo je proti? <stage>(6 članov.)</stage></p>
               <p>Torej, amandma ni sprejet.</p>
               <p>In glasujemo o drugem amandmaju, ki je amandma odbora.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem amandma k 33. členu. Želi tu kdo razpravljati? Ugotavljam, da ne.
               Potem glasujemo.</p>
               <p>Kdo je za? <stage>(7 članov.)</stage> Kdo nasprotuje? <stage>(Nihče.)</stage></p>
               <p>Amandma je sprejet. In v razpravo dajem amandma k 34. členu. Želi tu kdo
               razpravljati? Ugotavljam, da ne. Potem glasujemo</p>
               <p>Kdo je za? <stage>(7 članov.)</stage> Kdo nasprotuje? <stage>(Nihče.)</stage></p>
               <p>Torej, je tudi ta amandma sprejet. Tako smo izčrpali vložene amandmaje.</p>
               <p>Sedaj bi odboru predlagal, da združimo razpravo in glasovanje o vseh členih h
               kat4erim ni bilo vloženih amandmajev. Ali kdo nasprotuje takšnemu predlogu, razpravo in potem glasovanje bi
               združili.</p>
               <p>Ugotavljam, da ni nasprotovanja.</p>
               <p>Želi kdo razpravljati h kakšnemu členu predloga zakona? Ne, potem glasujemo o vseh
               členih... Obrazložitev, izvolite gospod Gulič.</p>
            </sp>
            <sp xml:id="SDT4-OZNPJUIP-Redna-043-2008-04-09.sp12">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi.</p>
               <p>V Poslanskem klubu Liberalne demokracije Slovenije predloga zakona ne bomo podprli
               in sicer zaradi ropanja pravzaprav ljudi, ki prihajajo v to državo namreč kazni so
               nesorazmerno in neutemeljeno povišane. Tam na začetku obrazložitve in predloga zakona
               piše višina globe pa je tudi nekoliko zvišana in prilagojena teži prekrška, zadnji
               stavek na prvi strani, ki je sicer polna pravopisnih napak ampak pustimo to. To je
               seveda popolno zavajanje, nekatere globe se povečajo nesorazmerno veliko, tudi do
               desetkrat več. To pa ni malo. Lahko v procentih povem ampak mislim, da bodo ljudje
               bolje razumeli kaj pomeni desetkratno povišanje glob kot recimo globa iz deset tisoč
               do petdeset tisoč tolarjev, nekdanjih, se poviša na štiristo do tisoč dvesto evrov,
               za tujca, ki nima veljavne potne listine, to so običajno tudi azilanti. Nima
               dovoljenja za vstop, ne prijavi izgube potne listine in tako naprej.</p>
               <p>V glavnem, te kazni so nesorazmerno visoke in seveda tudi zelo povečane in v resnici
               seveda gre še za to, da je v utemeljitvi razlogov za spremembo zakona to zapisano kot
               nekaj marginalnega, kot nekaj kar pravzaprav se nam sploh ne splača gledati, ker tako
               ali tako moramo verjeti. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp13">

               <speaker>PREDSEDNIK DRAGO KOREN:</speaker>

               <p>Hvala. Glasujemo o vseh členih skupaj.</p>
               <p>Kdo je za? <stage>(7 članov.)</stage> Kdo nasprotuje? <stage>(1 član.)</stage></p>
               <p>Torej je predlog zakona sprejet.</p>
               <p>S tem zaključujem drugo obravnavo predloga zakona na matičnem delovnem telesu. Vsi
               sprejeti amandmaji bodo vključeni v dopolnjen predlog zakona, ki bo sestavni del
               poročila našega odbora. Želi biti kdo poročevalec na seji Državnega zbora? Če ne, bom
               to nalogo opravil sam. S tem tudi zaključujem 9. točko dnevnega reda.</p>
               <p>Prehajamo na <title>10. TOČKO DNEVNEGA REDA - TO JE PREDLOG ZAKONA O SPREMEMBAH IN
                  DOPOLNITVAH ZAKONA O OSEBNI IZKAZNICI,</title> skrajšan postopek.</p>
               <p>Za to točko ste prejeli predlog zakona, mnenje Zakonodajno-pravne službe, pripombe
               informacijskega pooblaščenca z dne 15. 2. 2008 in 12. 3. 2008. Amandmaje poslanke Darje Lavtižar Bebler z dne
               27. 3. 2008, amandmaje Poslanskih skupin SDS, NSi, SLS in DeSUS z dne 2. 4. 2008 in
               pa pregled vloženih amandmajev z dne 7. 4. 2008.</p>
               <p>K tej točki sem vabil Ministrstvo za notranje zadeve, potem Natašo Pirc Muser,
               informacijsko pooblaščenko in pa Zakonodajno-pravno službo.</p>
               <p>Kolegij predsednika Državnega zbora je na 128. redni seji 22. 2. 2008 sklenil, da se
               predlog zakona obravnava po skrajšanem postopku.</p>
               <p>Pričenjam drugo obravnavo predloga zakona o kateri bomo na podlagi 126. člena
               poslovnika opravili razpravo in glasovanje o posameznih členih predloga zakona. Želi
               predstavnik predlagatelja podati dopolnilno obrazložitev k členom predloga zakona?
               Mag. Zvonko Zinrajh izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp14">

               <speaker>MAG. ZVONKO ZINRAJH:</speaker>

               <p>Hvala lepa še enkrat za besedo.</p>
               <p>Nekaj uvoda k predlogu zakona o spremembah in dopolnitvah Zakona o osebni izkaznici
               na podlagi katerega bo državljan lahko izbiral med različnimi vrstami osebnih
               izkaznic in sicer med osebno izkaznico s čipom in osebno izkaznico brez čipa. Na čipu
               osebne izkaznice bo zapisano kvalificirano digitalno potrdilo državnega upravitelja
               pri čemer je izpostavljena starostna meja za pridobitev osebne izkaznice s
               kvalificiranim digitalnim potrdilom, ta se bo namreč izdala državljanu staremu
               petnajst let ali certifikat zdravstvenega zavarovanja, ki se uporablja tudi na novi
               kartici zdravstvenega zavarovanja. Uporabnost osebne izkaznice s čipom se bo zagotovo
               povečala saj bo omogočala poleg tega, da bo imela identifikacijsko in potovalno
               funkcijo uporabljala tudi za storitve elektronske uprave. Osebno izkaznico bomo lahko
               uporabili tudi za obisk pri zdravniku, zobozdravniku ali lekarni. Ravno v zvezi s tem
               je potrebno poudariti, da se na novi osebni izkaznici ne bodo zapisovali nobeni
               občutljivi zdravstveni podatki državljana. Če se bo državljan odločil za takšno vrsto
               osebne izkaznice, ki jo bo seveda mogoče uporabiti v zdravstvu se bo na njej zapisala
               številka zavarovane osebe, v evidenci osebnih izkaznic pa se bo vodil samo podatek o
               tem ali je državljan zdravstveno zavarovan ali ne.</p>
               <p>Do osebne izkaznice bodo po novem upravičeni tudi državljani zunaj naših meja
               država. Ob morebitni izgubi, pogrešitvi, kraji pa osebne izkaznice ne bo potrebno več
               preklicati v Uradnem listu kot je trenutno to v veljavi. Zaradi odprave preklica
               predlog zakona daje podlago za vzpostavitev javno dostopnega dela evidence o
               pogrešanih, okradenih oziroma izgubljenih osebnih izkaznicah na spletnih straneh.
               Odpravi administrativnih ovir je namenjena tudi podrobnejša ureditev vročanja osebnih
               izkaznic, ki se izdajo otrokom. V praksi so se namreč pokazale ravno v tem težave.
               Takšna osebna izkaznica se bo po novem lahko vročila zakonitemu zastopniku, ki je
               vložil vlogo za njeno izdajo ali drugemu zakonitemu zastopniku, če bo tako navedeno
               že ob vložitvi vlog. Prav tako se bo osebna izkaznica lahko vložila tudi državljanu
               staremu petnajst in več let, če temu ne nasprotujejo zakoniti zastopnik. Predlog zakona na predlog
               informacijskega pooblaščena vključuje jasna določila o kopiranju osebne izkaznice v
               katerih je upravljavcem osebnih podatkov prepovedano kakršno koli kopiranje osebnih
               izkaznic razen v primerih, ko to posebej določa zakon. Tako lahko osebne izkaznice
               kopirajo notarji, finančne družbe, ki opravljajo kakršno koli storitev po Zakonu o
               bančništvu. Kopiranje osebne izkaznice je dovoljeno tudi na podlagi pisne privolitve
               imetnika.</p>
               <p>Ta predlog Zakona o varstvu osebnih podatkov v ničemer ne posega na kopiranje osebne
               izkaznice za osebno uporabo kar je v bistvu že zdaj dovoljeno. Predlog zakona daje
               podlago tudi za predložitev fotografije, ki je seveda potrebna za izdelavo osebne
               izkaznice v digitalni obliki vendar le preko tako imenovanega spletnega odložišča
               fotografij na katerem se bodo fotografije hranile maksimalno eno leto in jih bo v tem
               času mogoče uporabiti tudi za izdelavo drugih osebnih oziroma identifikacijskih
               dokumentov posameznika.</p>
               <p>Predlagatelj se je pri pripravi predloga za zadevo za takšno ureditev izdaje osebnih
               izkaznic, ki bi državljanom bila prijaznejša. Seveda smo na drugi strani pa tudi
               zvišali nekatere globe. Osebna izkaznica ščiti tudi posameznika in pa še vedno lahko
               rečemo, da na nek način zelo razširjen identifikacijski dokument v svetu, ki se je
               kar nekako uveljavil.</p>
               <p>Mislimo da so te rešitve, ki jih predstavljamo v tem predlogu ustrezne, da ne
               pomenijo napada na posameznikovo zasebnost tudi ne na ustavno pravico do varstva
               osebnih podatkov. Kot sem prej rekel, menimo da bo vsaj tako varna kot je nova
               kartica zdravstvenega zavarovanja in predlagam spoštovane poslanke in poslanci, da ta
               predlog podprete. Hvala.</p>
            </sp>
            <sp xml:id="SDT4-OZNPJUIP-Redna-043-2008-04-09.sp15">

               <speaker>PREDSEDNIK DRAGO KOREN:</speaker>

               <p>Hvala lepa. Želi besedo predsednica Zakonodajno-pravne službe, Metoda Hrovat Pirnat?
               Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp16">

               <speaker>METODA HROVAT PIRNAT:</speaker>

               <p>Hvala lepa za besedo.</p>
               <p>Zakonodajno-pravna služba je podala eno splošno pripombo in več pripomb na posamezne
               čelne, če pa izpostavim to splošno pripombo je pa potrebno omeniti pomisleke o
               nevarnostih takšnega združevanja osebnih podatkov na istem dokumentu, ki seveda na
               drugi strani nujno terja tudi navzkrižno povezovanje evidenc. Tu smo posebej
               izpostavili 17. člen predlaganega zakona. Res je sicer, da se državljan lahko sam
               odloči ali bo dal vlogo za osebno izkaznico s čipom. Vendar pa to, da je za
               državljana bolj praktično ne upravičuje ureditve, ki predstavlja precej povečano
               nevarnost zlorabe osebnih podatkov. Za takšne ureditve bi po mnenju
               Zakonodajno-pravne službe moral obstajati nujen in prevladujoč javni interes, ki bi
               moral biti razviden v zakonu. Sicer takšna ureditev lahko predstavlja nesorazmeren in
               s tem neustaven poseg v ustavno pravico varstva osebnih podatkov iz 38. člena Ustave.
               To velja še posebej za primer, če zaščita podatkov ni dovolj velika.</p>
               <p>Torej Zakonodajno-pravna služba je podajala  tako rekoč dvoje vrst pripomb in sicer so pripombe nomotehnične na eni
               strani, na drugi strani pa so pripombe, ki gre za povečanje zaščite podatkov.
               Ugotavljamo, da so amandmaji pokrili vse nomotehnične pomanjkljivosti, nekaj manj
               določnosti pa je s tistimi pripombami, ki gredo v smeri večje zaščite podatkov. To so
               naše ugotovitve. Če bo potrebno se bom še oglasila, kose bodo amandmaji obravnavali.
               Hvala lepa za besedo.</p>
            </sp>
            <sp xml:id="SDT4-OZNPJUIP-Redna-043-2008-04-09.sp17">

               <speaker>PREDSEDNIK DRAGO KOREN:</speaker>

               <p>Hvala lepa predstavnici Zakonodajno-pravne službe. Želi besedo informacijska
               pooblaščenka Alenka Jerše? Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp18">

               <speaker>ALENKA JERŠE:</speaker>

               <p>Najlepša hvala za besedo gospod predsedujoči.</p>
               <p>Torej informacijska pooblaščenka je že podala stališče k predlaganim spremembam
               Zakona o osebni izkaznici. To stališče se nanaša predvsem na dve področji; eno je
               vidik kopiranja osebne izkaznice, ki je urejen prav med drugim na pobudo
               informacijske pooblaščenke glede na to, da to do sedaj ni bilo urejeno pa vendarle
               imamo glede na trenutno predlagano spremembo zakona, ki se nanaša torej na
               spremenjeni nov 3. A člen zakona o osebni izkaznici pripombo k dejstvu, da se pod
               zadnjih predlogih predvideva, da je možno vedno fotokopirati osebno izkaznico na
               podlagi pisne osebne privolitve posameznika. Izhajajoč iz naših izkušenj to v praksi
               dejansko izničuje ostalo zamejevanje zakonsko dovoljenega fotokopiranja osebne
               izkaznice, to smo že podali tudi v svojem mnenju kajti namreč v praksi se bo
               najverjetneje zgodilo, da bodo lahko tako v zasebnem sektorju, predvsem v zasebnem
               sektorju podjetja, organizacije omejevale lahko določene storitve pogojevale z
               fotokopiranjem osebne izkaznice in se bo v praksi dejansko postavljalo vprašanje ali
               bomo sploh lahko govorili o osebni privolitvi. Tako da s tega vidika je stališča
               pooblaščenke, da bi predlagana možnost, da se lahko osebne izkaznice to velja tudi za
               potne listine, fotokopira vedno, ko posameznik da pisno osebno privolitev ni
               ustrezno.</p>
               <p>Drug vidik pripomb pooblaščenke se nanaša na združevanje osebne izkaznice s kartico
               s katero bo mogoče uveljavljati zdravstvene storitve. Kot smo podali v svojem mnenju
               je bistven problem tukaj, ki se postavlja, samo dejstvo je ni bilo opravljene ocene
               tveganja za zasebnost posameznikov za uvajanjem, da je torej predlagana ureditve
               prenagljena predvsem upoštevajoč dejstvu, da se nova ureditev elektronske zdravstvene
               kartice, da je še v pilotni fazi in opozarjamo, da bi predvsem zakonodajno telo tukaj
               moralo upoštevati dejstvo, da takšna preoranjena ureditev lahko vpliva tako na
               ustavno zagotovljeno varstvo osebnih podatkov kot tudi nenazadnje postavlja vprašanje
               same ekonomičnosti in učinkovitosti ureditve, ki bi potencialno kasneje se lahko
               spreminjala. Ob tem je upoštevajoč tudi dejstvo, da se na evropski ravni postavljajo
               merila za biometrijske osebne dokumente in da se zna to torej še spreminjati.  Drugo dejstvo na katerega je
               pooblaščenka opozorila je pač to, da ni bilo dokončno. Sedaj v zadnjih amandmajih smo
               opazili, da je to urejeno kateri enolični identifikatorji bodo zabeleženi, se pravi z
               vidnim očesom, s prostim očesom vidni na sami osebni izkaznici. Glede na to, da
               osebna izkaznica vsebuje fotografijo, ime in priimek menimo, da ni potrebe po tem, da
               bi se še drugi enolični identifikatorji zapisovali s prostim očesom vidno na sami
               kartici. Ob tem opozarjamo, kot so opozorili tudi, kot sem pravkar slišala, v
               Zakonodajno-pravni službi, da vsako povezovanje zbir, ki ga povezovanje takšnih
               dokumentov kot sta osebna izkaznica in zdravstvena kartica neizogibno prinašaš s
               seboj, da je potrebno večjega premisleka.</p>
               <p>Za zaključek še na samo dejstvo, da osebna izkaznica je namenjena identifikaciji
               posameznika in je po samem namenu uporabe bistveno različna kot zdravstvena kartica.
               S tem, ko se bosta, kot predlagatelj zakona predlaga, obe kartici združili, se
               bistveno poveča nevarnost zlorabe, ne glede na to, da govorimo o tako imenovanemu on
               line dostopu, se pravi, da naj na samem kvalificiranem potrdilu oziroma potrdilu, za
               katerega še ne vemo kakšno bo za uveljavljanje zdravstvenih storitev, ali je bilo to
               nekvalificirano ali kvalificirano, glede na to, da se tovrstna zakonska podlaga z
               vidika zdravstvenega zavarovanja še ureja. Da v vsakem primeru se s tem poveča
               nevarnost zlorab. Dejansko menimo, da bi, ne glede na to, da informacijski
               pooblaščenec a priori ne nasprotuje vsakršnemu združevanju različnih osebnih
               dokumentov, pa vendarle resno pozivamo zakonodajalca, da resno razmisli ali je v tej
               fazi na takšen način takšno združevanje smiselno in predvsem, da upošteva nevarnosti,
               ki se s tem postavljajo za varstvo osebnih podatkov, pri čemer samo dejstvo, da se bo
               posameznik prosto odločil ali želi takšno kartico, torej z dvema kvalificiranima
               dodatnima potrdiloma ne upravičuje tega, da posamezniku ne ponudimo optimalne rešitve
               z vidika varstva posameznikovih osebnih podatkov. Hvala za besedo.</p>
            </sp>
            <sp xml:id="SDT4-OZNPJUIP-Redna-043-2008-04-09.sp19">

               <speaker>PREDSEDNIK DRAGO KOREN:</speaker>

               <p>Hala lepa informacijski pooblaščenki. Prehajamo na razpravo in glasovanje o
               posameznih amandmajih, ki jo bom vodil na podlagi pregleda vloženih amandmajev, ki
               ste ga prejeli danes tukaj na klop.</p>
               <p>V razpravo dajem amandma k 1. členu poslanke Darje Lavtižar Bebler. Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp20">

               <speaker>DARJA LAVTIŽAR BEBLER:</speaker>

               <p>Hvala lepa, gospod predsednik. Oglasila sem bom samo k temu amandmaju, čeprav bi se
               bilo najbrž že vmesno oglasiti tudi pri nekaterih drugih. Ampak zaradi tega, ker vam
               ne bom jemala časa, ker vem, da imate namen čim prej končati to sejo, tudi v
               včerajšnji razpravi se je pokazalo, da je bilo glavno vodilo včerajšnje razprave o
               posameznih zelo tehtnih, pomembnih zakonih pravzaprav čim prej opraviti razpravo o
               njih in se čim manj poglabljati v dejansko vsebino.</p>
               <p>Zato bom tudi tukaj samo povedala, da se v celoti strinjam s tem, kar je zapisala v
               svojem stališču Zakonodajno-pravna služba, s tem, kar je v imenu pooblaščenke
               povedala današnja predstavnica pooblaščenke na seji tega odbora. In seveda strinjam
               se z vsemi tistimi opozorili, ki so bili v strokovni periodi, ki so bila v strokovni
                  periodi podana s strani
               ljudi, ki so eksperti za to področje in ki nedvomno o tem zelo veliko vedo. Glavno
               vodilo vseh teh opozoril pa je, da pač ne gre povezovati vseh teh podatkov in
               združevati vseh kartic na eni kartici, da to dejansko predstavlja prevelik poseg v
               zasebnost in prevelik poseg v človekove pravice, ki so zagotovljene z ustavo in
               posameznimi zakoni, denimo konkretno z zakonom o varstvu osebnih podatkov in tako
               naprej. Ampak meni je jasno, da vsi ti razlogi, ki so s strani Zakonodajno-pravne
               službe, pooblaščenke in drugih strokovnjakov bili podani proti takšni uvedbi takšne
               osebne izkaznice, bolje rečeno Orwellove izkaznice, enostavno predlagatelju ne povedo
               nič. In tudi danes je bilo zelo signifikantno, da je predstavnik predlagatelja rekel:
               Mi menimo, da ne gre za posege v zasebnost in mi menimo, da ne gre za omejevanje
               ustavnih pravic. Oni pač tako menijo. In tako so se navadili zadnje časa utemeljevati
               številne druge ustavno sporne določbe v posameznih zakonih, ki jih tudi na tej seji
               obravnavamo. Enostavno noben ugovor, ki je z vidika ustavno-pravne skladnosti in
               sistemskosti podan, noben ugovor ne šteje nič pri predlagatelju. In seveda vse te
               ustavno sporne določbe so pa seveda podprte potem na drugi strani še z občutno
               visokimi globami, da na koncu potem zagotovijo spoštovanje takšnih spornih določb.</p>
               <p>Jaz sem prepričana, da gre za nevarnost zlorabe tako združenih osebnih izkaznic
               oziroma tudi zdravstvenega izkaznice, pa naj govorijo predlagatelji kar hočejo v
               zvezi s tem. Tudi dejstvo, da se bo lahko posameznik sam odločil ali bo pristal na
               takšno združitev me ne prepričuje v dejstvu, da takšno združitev ne pomeni
               nevarnosti. Enako velja tudi za kopiranje osebnih izkaznic. Tudi mi nasprotujemo temu
               oziroma ne vidimo razloga zakaj bi s to novelo uveljavljali pravico oziroma dejstvo,
               da naj bi osebno izkaznico imeli tudi tisti državljani, ki stalno živijo v zamejstvu
               in tujini. Sploh pa, če bodo na tej osebni izkaznici tudi taki podatki, ki jih pač ne
               potrebuje, recimo, davčna številka, saj ti ljudje, ki živijo v tujini, slovenski
               državljani kolikor vem, ne plačujejo davkov v Sloveniji. In tako naprej, in tako
               naprej, skratka ne mislim se več oglašati, ker vem, da boste z vso vehemenco, ki ste
               jo sposobni koalicijski poslanci, zavrnili moje in tudi druge amandmaje, ki so šli v
               smeri, da bi se preprečila ta, si bom dovolila reči, šlamastika. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp21">

               <speaker>PREDSEDNIK DRAGO KOREN:</speaker>

               <p>Hvala lepa. Dovolite, jaz se imam namen tudi samo enkrat ob teh amandmajih oglasiti
               in povedati svoje mnenje.  Kar
               se tiče tega zakona pa moram jaz reči, da sem osebno zelo vesel in podpiram to
               možnost, da se lahko odločim in povem, da bom to možnost izrabil takoj, se pravi, da
               lahko vzamem novo osebno izkaznico in to združeno tudi z zdravstveno izkaznico. Jaz
               moram reči, da sem v vsej svoji zgodovini, ko se je na veliko začelo govoriti o
               varstvu osebnih podatkov, podpiral, sem se zavzemal za to, da se varujejo osebni
               podatki, vendar po mojem mišljenju smo tu v določenih ozirih predvsem o tem tudi kaj
               štejemo pod osebne podatke včasih šli malo dlje kot pa, osebno jaz mislim, da je to
               potrebno. Jaz moram reči tako, da kolikor sem informiran, na tej združeni kartici,
               novi osebni izkaznici, ne bodo povezani podatki zdravstvene izkaznice in podatki
               osebne izkaznice, da so tu ločeni na čipih in bodo imeli dostope do podatkov samo
               enih v različnih organih, kjer bodo te kartice se lahko uporabljale. Jaz moram reči
               tudi to, da če sem prav informiran bo na tem delu izkaznice, ki bo zdravstvena
               izkaznica manj podatkov kot jih je bilo prej, čeprav jaz osebno bi bil vesel, če bi
               lahko se odločil, da bi imel na zdravstveni izkaznici še določene podatke, ker
               mislim, da bi bile dobre. Jaz bi bil tudi vesel, če bi lahko imel jaz osebno na
               zdravstveni izkaznici tudi podatke o tem katera zdravila moram jemati, katero bolezen
               imam, ker mi to lahko v dani situaciji koristi. In jaz ne vidim nobene ovire, da mi
               kdo karkoli lahko ali ne jemljem, da bi kdo lahko zlorabljal te podatke, ker jaz teh
               podatkov ne jemljem, da mi jih lahko zlorablja, ampak k večjemu obratno, da lahko v
               eni kritični situaciji celo koristno uporabi. Zato jaz predvsem to možnost, se pravi,
               da se človek sam odloči, jemljem kot eno svobodo in se meni zdi, da to ni nobena
               prisila, da kdo mora vzeti, tako kot sem rekel, jaz bi celo bil vesel, če bi lahko
               imel na izkaznici še več podatkov. Vidik praktičnosti je tu tudi nepomemben. Vemo
               koliko dokumentov, koliko kartic, koliko enih izkaznic imamo Nenazadnje tudi če pride
               do odtujitve, izgube ali nekaj podobnega je navadno tako, da nam izgine celotna
               denarnica, kjer imamo vse stvari notri, se pravi, imamo potem k večjemu še več
               stroškov za pridobitev nove izkaznice. Tako, da jaz bi rekel predvsem v tem smislu,
               da se lahko državljani sami odločajo ali bodo to kartico vzeli ali ne, zakon
               podpiram.</p>
               <p>Gospod Gulič, izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp22">

               <speaker>ALEŠ GULIČ:</speaker>

               <p>Spoštovani predsedujoči! Ta vaš nagovor mi je pravzaprav dal za misliti. Bi se jaz
               popolnoma strinjal z vsem tem,  če bi zadeve bile lahko tako dodelane. Ampak, če že tako površno
               pogledate, recimo tisto kar se da prebrati o informacijskih tehnologijah, recimo v
               zadnjem letu, potem boste videli, da zadeve niso tako preproste. Ne gre za to, da bi
               zakon napadal posameznikovo zasebnost ali pa recimo če gremo z zaupanjem do organov
               represije v državi Sloveniji, rečemo: "O.K., tega te fantje in dekleta ne bodo
               počeli, v redu". Ampak, v trenutku, ko se vzpostavlja tak sistem pa sistem sam
               omogoča vdiranje v različne baze. Ne gre za to, da bo na kartici vse, to ni problem.
               Na kartici bo baje samo ključ...<stage>/nerazumljivo./</stage>.. na srverjih na zdravstvenem
               zavarovanju pa je vse zapisano, s tem ključem se da uiti. Po navadi ne gre za kakšne
               hude zadeve, lahko pa gre. Rekli ste, da bi imeli na svoji kartici še podatke o
               zdravilih, o boleznih, o tem koliko tablet vam manjka in kdaj morate k zdravniku, to
               si lahko pišete na listek in vam povem, da bo čisto v redu. Zelo dvomim, da bi si
               želeli imeti gor napisano kakšno francosko bolezen, ta je pa že nevarnost, to se da
               pa posegati potem tudi kam drugam, v izsiljevanje, v onemogočanje ljudi in vsi ti
               podatki potem lahko služijo predvsem tem malverzacijam. Jaz sem imel sicer res namen
               se oglasiti samo enkrat, ampak lahko mi to preprečite in se bom moral večkrat. Tisto
               kar je pripovedovala informacijska pooblaščenka bi morali dobro poslušati. Glejte,
               jaz bom glasoval proti temu zakonu, se pravi tale ud, ki tukaj sedi, tega telesa
               zakonodajnega, je poslušal informacijsko pooblaščenko. Zadeve v načelu niso
               problematične, problematične so v tem kako so zdaj nastavljene, prvič imamo na eni
               strani en eksperimentalni sistem ali pa pilotski sistem na Zavodu za zdravstveno
               zavarovanje Slovenije, s katerim se še sami ubadajo in ne vedo kako ga bodo zaprli,
               ne vedo niti kaj vse bo v teh podatkovnih bazah, tam imajo dostop različni ljudje do
               tega, zdravniki malce širše, potem nadzorniki Zavoda za zdravstveno zavarovanje še
               širše, oni lahko celo kaj skupaj potegnejo, pa sestre medicinske, pa farmacevti, ko
               prideš v lekarno ti tudi to in tako naprej, to ni malo ljudi, ki dostopa do tvojih
               podatkov, seveda tudi vsi policisti potem, ki bodo morali na nek način vendarle te
               identifikacije tudi preverjati kadar bo kaj sumljivo. V glavnem krog ljudi, ki do
               tega dostopa je zelo velik in nekateri imajo neko zaprisego etično, ki jih zavezuje,
               drugi jo pa imajo, pa jih čisto nič ne zavezuje. Ti podatki so še na enkrat na
               odprtem trgu in dobro veste sami kako se s temi podatki zasebnimi počne že danes.
                   Če bi pred tremi meseci
               govorili ali je možno, da prihaja do spreminjanja kakšnih davčnih podatkov in tako
               naprej bi tukaj prav gotovo vsi, ki bi prihajali iz Vlade zagovarjali sistem rekli,
               da to ni mogoče. Pa se je zgodilo in najbrž se bo še. Čim obstaja neka špranja, čim
               obstaja nek sistem, ki omogoča, potem se ga lahko tudi zlorablja. Komu bo to služilo
               je pa seveda drugo vprašanje. Lahko bo služilo tudi kakšnemu, bom rekel, veletrgovcu,
               če bo prišel do kakšnih zbirnih podatkov in te baze seveda bodo sedaj povezane preko
               posameznikov. Če baza podatkov, ki jo ima Uprava za notranje zadeve 1 in če je baza
               podatkov, ki jo ima Zavod za zdravstveno zavarovanje 2 in sta ti povezani samo, se
               pravi, ustno, ko si uradniki med seboj kaj izmenjajo z elektronsko pošto, to še ni
               elektronsko povezano, v tem trenutku bo pa vsak nosilec osebne izkaznice imel ključ s
               katerim bo lahko šel v obe bazi, ali pa nekdo drug. Sedaj tisti, seveda, ki bodo to
               samo uporabljali je nekaj, tisti, ki bodo pa eno tujo našli na tleh, seveda, zadevo
               zdešifrirali in bodo lahko vdirali v to. Stvari niso tako enostavne, kot so videti na
               tej površinski ravni in tudi niso takšne, da bi se to vsak dan počelo, ampak dovolj
               bo enkrat, da se bomo opekli. In potem bo spet halo kdo je kriv. Samo za to, da se o
               tem sistemu še razmišlja, konec koncev gre tudi za elektronske volitve v bodočnosti,
               tudi to bi najbrž omogočal ta čip, ki je vezan na avtoriziran certifikat, ampak
               vendarle se mi zdi, da je bilo za to narejeno premalo, premalo simulacij, pa seveda
               tudi kakšni diagnostični sistemi, ki bi to omogočali.</p>
               <p>Bi pa rad slišal seveda tudi kakšnega iz te informacijske stroke, da bi kaj povedal,
               ne pa samo tisti, ki si želimo ali pa želite, da bi človek nosil v denarnici 22
               gramov manj teže. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp23">

               <speaker>PREDSEDNIK DRAGO KOREN:</speaker>

               <p>Hvala lepa. Besedo dajem naprej gospodu Petanu.</p>
            </sp>
            <sp xml:id="SDT4-OZNPJUIP-Redna-043-2008-04-09.sp24">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Jaz soglašam s skrbjo za zlorabo
               osebnih podatkov. Ampak jaz se bojim, da nas je vse skupaj že čas povozil. Prvič,
               takrat, ko smo začeli sploh delati kakršnekoli kartoteke, tudi tiste papirnate, še
               bolj pa sedaj, ko se je začela uveljavljati elektronika, ampak žal mimo tega pač ne
               gre. Sistem je pač treba tako narediti, da res vsak ne more priti do podatkov.
               Dejstvo je, da to, da so imeli vsaki organi svojo evidenco. To je pomemben kup
               birokracije, ko so te pošiljali, recimo, iz enega nadstropja v drugega zato, ker je
               bila druga služba, pojdi k drugi službi po podatke in jih prinesi k nam. To so tudi
               dejstva. Verjetno smo bili veseli, ko smo tudi v tem mandatu že sprejeli to
               debirokratizacijo, ko te državni organi ne morejo pošiljati od vrat do vrat, pa da si
               moral preskrbeti evidence, sedaj jih morajo sami priskrbeti. To je tudi posledica in
               dobra stran tega.</p>
               <p>Zakaj sem dejal, da nas je čas povozil takrat, ko smo začeli evidence pisati,
               kakršnekoli kartoteke, tudi papirnate, pa dovolite samo dva primera. Na avtocesti pri
               Tepanju so našli dva kamiona ali kamion raznih evidenc iz bolnice. Kaj vse je tam
               gori bilo, jaz ne vem, jih nisem videl. Ampak če je kdo hotel videti tiste papirnate,
               je lahko videl ne vem za koga, lahko je bila tudi moja evidenca, ker sem tudi kdaj
               bil  v tisti bolnici od katere
               so se te kartoteke tam znašle, pa so papirnate. Kolikor se spomnim, so se tudi v
               kontejnerju našle neke evidence psihiatrične bolnice, kaj vse je tam bilo, tako pač
               je. Takrat ko smo začeli delati evidence kakršnekoli se je ta skrb začela in, tako
               kot sem jaz rekel, nas je čas povozil. Po drugi strani je pa tudi dejstvo, da mislim,
               da imamo danes vsi v žepu bančno kartico, ki ima čip. Mislim, da nihče nima več
               bančne kartice, ki nima čipa. Ali je to dobro, ali slabo jaz ne bom komentiral, ker
               je brezpredmetno, ker gre pač čas naprej. Po celem svetu je tako in tudi mi moramo
               temu slediti. Ne moremo reči, mi se pa tega ne gremo, je pa seveda možnost zlorabe.
               Ampak prej sem povedal primer papirnatih evidenc, se pravi kartonov, kjer ravno tako
               lahko nastane problem. Poleg tega pa je tako, do zlorabe lahko pride tudi, če imaš,
               ne vem, pri zdravniku kartoteko, pa kdo vdre v ambulanto, kje pa piše, da tega ne
               more. Se pravi, nekdo izkorišča. To je isto, kot če vdre v sistem elektronike. To je
               popolnoma enako. Se pravi, eno je možno kot drugo, tako da tu jaz ne bi zaradi tega
               nasprotoval. Res je, da je prostovoljno. Prostovoljno je sedajle, čez določen čas bo
               pač to običajno in bomo vsi to imeli, tako kot imamo danes bančno kartico. Danes je
               bančna obvezna s čipom. Ne bom rekel, da sem navdušen, da gre čas tako hitro naprej,
               ampak ne želim pa izpasti kot nekdo, ki ignorira ta napredek in želi ostati nekje
               drugje, ampak tako ali tako ne bomo mogli ostati. Tudi če bi si sedaj želel in bi
               glasoval proti, čas bo prišel, ko bomo morali. Zato bom jaz to podprl. Delim pa to
               skrb, to pa drži. Ampak enako je tudi s kakšno drugo kartoteko. Če pride nepridiprav
               nepovabljen v prostor in tam kartoteke malo pomeša in prebere, ali iz žlehtnobe, ali
               pa iz čisto določenega namena, je popolnoma enako. Danes mu pač ni treba iti na tisti
               konkreten kraj, ampak lahko kar doma iz svoje dnevne sobe preko računalnika.  Postopek je popolnoma enak, je
               enako kaznivo dejanje in enak slabi namen. Tako, da jaz tu ne vidim drugega, tudi
               sledim času, ima pa dobre strani tudi, to pa je tudi resnica. In jaz sem prepričan,
               da se te stvari, tudi tehnika gre naprej zaradi dobrih strani, stranske poti se pač
               pojavijo tako kot pri vsaki zadevi, tudi, ne vem, promet ima slabe strani, ampak
               promet se je razvil zaradi dobrih strani, zaradi napredka. Tako, da jaz bom to
               podprl. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp25">

               <speaker>PREDSEDNIK DRAGO KOREN:</speaker>

               <p>Hvala lepa. Naj vas obvestim, sem malo zamudil s tem obvestilom, da poslanca Vilija
               Rezmana nadomešča poslanec mag. Franc Žnidaršič in mu tudi predajam besedo. Izvolite.
           </p>
            </sp>
            <sp xml:id="SDT4-OZNPJUIP-Redna-043-2008-04-09.sp26">

               <speaker>MAG. FRANC ŽNIDARŠIČ:</speaker>

               <p>Lepa hvala. Torej, jaz imam velike pomisleke glede združevanja osebne izkaznice z
               zdravstveno zavarovalno kartico iz več razlogov. Eden je na primer ta, da smo že
               zdravstveno kartico uvedli dosti nepremišljeno z velikimi pravljicami o tem kako na
               široko bo uporabna in kako zelo bo koristna za paciente in da bodo imeli gor podatke
               o cepljenju in tako naprej, veliko tega, pa se ni nič zgodilo do zdaj, šle pa so
               milijarde takratnih tolarjev zavarovalniškega denarja in povzročile na eni strani pač
               tisti dokument, ki je bil z vidika uporabnosti slabši, z vidika stroška pa večji in
               prav gotovo je del težav na področju zdravstva bilo tudi ob tem strošku. Moram reči,
               da tisti, ki bo meni izdajal osebno izkaznico, da tistega nič ne brigajo moje
               zdravstvene stvari, niti ne konec koncev zdravstveno zavarovanje. Osebni dokument,
               identifikacijski dokument je eno, podatki zdravstvenega zavarovanja in morda celo
               kakšni drugi podatki, ki naj bi se znašli na tej kartici, vsaj tako so obljubljali
               načrtovalci zdravstvene kartice, pa druga zadeva. In v tem smislu jaz čas razumem kot
               konstanto v kateri se samo mi gibljemo lahko naprej ali nazaj, stvari pa gredo tukaj
               v napačno smer. Na bivši zdravstveni knjižici, če se že povezuje ta zadeva, je pisalo
               kaj je bil kdo kaj cepljen, na kaj je preobčutljiv in kaj je z njim, če ga najdemo
               nezavestnega na cesti, recimo epileptik, sladkorni bolnik in tako naprej. Ni tako
               zelo daleč nazaj, ko sem bil priča nezavesti enemu na avtobusni postaji in moram
               reči, da ni imel nobenega dokumenta pri sebi, imel pa je zdravstveno knjižico in je
               notri pisalo, da je epileptik in smo takoj vedeli, da stvar ni tako zelo huda, samo
               treba ga je v dober položaj postaviti, poklicati rešilca in tako naprej. Če bi imel
               kartonček nihče ne bi mogel ugotoviti, razen seveda zdravnika zakaj je obležal, ker pač nimajo čitalca s sabo
               za to kartico zdravstveno in tako dalje. In zdaj sprašujem, če preselimo zdravstveno
               kartico na osebno izkaznico, kaj bomo stran vrgli nekaj milijard za tiste čitalce,
               potrjevalce veljavnosti zdravstvenih izkaznic in tako naprej, ker je bila takrat tako
               pametna zadeva? Da ne govorimo, da stvar zdravstvenega zavarovanja sploh še ni
               dorečena in smo v koalicijski pogodbi napisali, da se bomo okrog tega še nekaj
               zmenili, ampak se očitno o tem kar tam piše nočemo pogovarjati, si pa izmišljamo
               takšne stvari čisto na novo, za katere jaz nisem navdušen. Govoril sem z enim
               programerjem računalniškim, ki mi je rekel, da ne verjame, da on ne bi v zelo kratkem
               času odkril kaj gor piše, če takšno kartico najde na cesti, da ni treba veliko
               opreme, morda samo tisti strojček na katerem se pin odtipka, ko kupujemo nekaj v
               trgovini, pa povezava z računalnikom in eno ustrezno znanje in je hudo hitro notri.
               Tako, da nisem prepričan, da bo ta stvar tako zelo zaščitena kot se govori.</p>
               <p>Kar zadeva izgubo takšne kartice pomeni, da izgubimo dva dokumenta namesto enega.
               Ali je to dobro ali ne, jaz mislim, da ni. Tako, da jaz mislim, da bi kazalo, sploh
               ob dejstvu, da osebna izkaznica za sedaj ni obvezen dokument, če ima nekdo potni
               list, mislim, da rinemo v nekaj kar bo stalo nekaj denarja, prave koristi pa ne bo.
               In prav ta del, ki naj bi se že iz uveljavljene zdravstvene kartice selil na osebno
               izkaznico, bo nepotreben strošek, kajti vsi imajo zdaj zdravstveno kartico, sedaj pa
               bo nastal strošek, prav gotovo se to ne bo zastonj zgodilo, da se to preseli tudi na
               vzporedni dokument in bomo imeli zdravstveno zavarovanje v dveh sistemih, v sistemu
               osebne izkaznice in notranjega ministrstva in v sistemu zdravstvenega zavarovanja na
               področju zdravstvene politike ali zdravstvene zaščite prebivalstva. In mislim, da to
               ni dobro. Tako, da jaz tega ne podpiram in bom podprl amandma, ki to onemogoča, če ne
               bo treba to stvar hudo hitro poradirati z novo oblastjo, računam, ki bo razmišljala
               drugače. Hvala.</p>
            </sp>
            <sp xml:id="SDT4-OZNPJUIP-Redna-043-2008-04-09.sp27">

               <speaker>PREDSEDNIK DRAGO KOREN:</speaker>

               <p>Hvala mag. Žnidaršiču. Besedo dajem poslancu Potrču. Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp28">

               <speaker>MIRAN POTRČ:</speaker>

               <p>Hvala lepa. Ne bi znal, ker sem premalo vpeljan v problematiko, tako nazorno
               opozoriti na probleme, ki se pojavljajo z združevanjem zdravstvene kartice in osebne
               izkaznice kot je naredil to kolega Žnidaršič. Moram reči, da v celoti zelo razumna
               opozorila povedana dobronamerno potrjujem in sprejemam. Moje izhodišče kot
               nepoznavalca je bilo pa naslednje.  Varstvo osebnih podatkov je ustavna kategorija. Zaradi tega, seveda,
               velja varstvo osebnih podatkov na dokumentih, ki jih imamo napisane na roko, na
               seznamih, ki jih imamo vodene na različne načine, ampak sedaj je vedno več tega tudi
               elektronskega. Da bi varovali osebne podatke, smo sprejeli zakona o varstvu osebnih
               podatkov in ustanovili Urad pooblaščenca. Sedaj, kdo drug, če ne pooblaščenec, če mu
               želimo karkoli verjeti, je tisti, ki verjetno skrbi za to kako se varstvo osebnih
               podatkov kot ustavna kategorija spoštuje in uveljavlja. In tako varuhinja osebnih
               podatkov kot naša Zakonodajno-pravna služba nas opozarjata, ne na to kaj se bo
               zgodilo, ampak na to kar se lahko zgodi, varuhinja osebnih podatkov predvsem na
               dejstvo, da jo moti, da noben preizkus varnosti takšne ureditve ni bil narejen. In ne
               verjamem, da ob tako resnih vprašanjih glede katerih tudi učinki niso tako veliki,
               ker če bo odločitev "da" ali "ne", opozorilo na to, da bomo imeli potem sistem v
               katerem bodo veljale zdravstvene izkaznice poleg osebnih ali pa samo osebna
               izkaznica, ob dejstvu, zakaj pravzaprav je to toliko boljše - kolega Gulič je
               opozoril, ali zaradi teže - ker sicer je res slabše, če izgubiš hkrati dva dokumenta
               kot pa, če izgubiš enega. Meni nekateri pravijo, saj potem se bo pa kdo spomnil, pa
               bo še plačilo vinjet dal na osebno izkaznico, pa se bomo tudi skozi cestninske
               postaje vozili na ta način pa še kaj drugega. Tehnično se da ogromno sedaj narediti,
               samo treba je razmisliti ali vse to, kar tehnika omogoča, je res v toliko
               poenostavljeno korist za državljane ali pa obstoja tukaj nevarnost tudi zlorab. In
               kdo bo, dragi gospodje z ministrstva, odgovarjal, če bo do zlorab prišlo. Vi verjetno
               ne, ne glede na to ali boste še na tem položaju ali ne, ker boste povedali tako kot
               običajno rečete, saj so sprejeli poslanci v Državnem zboru. Imeli so možnost, da tudi
               zavrnejo. Mislim, da bi bilo pametno, da premislimo s tako odločitvijo, in da jo
               zavrnemo, ker nisem slišal nobenih resnih arugmentov, v čem bo zares boljša, razen da
               se uporablja nek sistem, ki je mogoče. Ja, ampak verjetno mora boljši biti. V čem je
               to boljše! Jaz enostavno ne zastopim. Če samo o tem, da namesto dveh, eno izkaznico v
               žepu, potem moram reči, da mi to ni jasno. Če pa je boljše zato, da se bodo
               povezovale baze, potem imajo pa prav vsi tisti, ki opozarjajo, da je s povezovanjem
               baz podatkov možnost večjih zlorab dana kot če teh povezav ni.</p>
            </sp>
            <sp xml:id="SDT4-OZNPJUIP-Redna-043-2008-04-09.sp29">

               <speaker>PREDSEDNIK DRAGO KOREN:</speaker>

               <p>Hvala lepa, gospodu Potrču. Besedo dajem še poslancu Kovačiču, potem pa mag.
               Zinrajhu.</p>
            </sp>
            <sp xml:id="SDT4-OZNPJUIP-Redna-043-2008-04-09.sp30">

               <speaker>DIMITRIJ KOVAČIČ:</speaker>

               <p>Hvala lepa za besedo, gospod podpredsednik. Kot prvo bi rekel tole. Popolne zaščite
               seveda ni, nikoli je ni bilo in tudi nikoli je ne bo. Možnost zlorab je vedno bila in
               tudi vedno bo, možnost. Tako kot popolne varnosti ni, je nikoli ni bilo in je tudi
               nikoli ne bo. Tako kot popolnega onemogočenja  kakršnegakoli kriminala ni in ga nikoli ne bo. Torej možnost
               bo vedno obstajala. Absolutne varnosti ni, absolutne zaščite ni. To mislim, da smo si
               vsi na jasnem. Vendar pa danes, nikoli do sedaj v preteklosti ni bilo toliko možnosti
               zaščite podatkov kot jih je ravno danes. To verjetno se tudi vsi strinjamo. Razvoj
               gre naprej, tehnološke možnosti omogočajo, da je danes zaščita boljša kot kdajkoli v
               preteklosti.</p>
               <p>Jaz z velikim razumevanjem sprejemam in tudi kot take smatram, da so to dobronamerna
               opozorila in jih cenim in upam, da tudi mogoče vi cenite mnenja, ki so pa drugačna
               kot vaša. Tudi vi jih sprejemajte kot dobronamerna. Kajti ne gre za to, da
               predstavnik ministrstva meni, da je tako, vi opozicije pa, ste pa prepričani, da to
               kar trdite, je tako in ne sprejemate ničesar, nobenih drugih argumentov. Mislim, da
               to ni korektno. Vsak ima možnost, da pove svoje mnenje in enako velja za nas, ki
               mislimo drugače kot vi. Tako, da mislim, da bi bilo to bolj korektno, da se
               poslušamo. In tudi ta dobronamerna opozorila bi bila za mene sprejemljiva v primerna,
               če bi tukaj šlo za uvedbo sistema, po kateri bi ljudem dali dokument s katerim se bo
               pač identificiral. Torej, da je to obvezno, da bodo vsi državljani dobili sedaj
               osebno izkaznico z vsemi temi dodatnimi funkcijami, vendar temu ni tako. Že danes je
               osebna izkaznica neobvezni dokument. Lahko jo kdo ima ali pa ne. Kot se odloči, kot
               mu bolje odgovarja, kot je njemu lažje. Torej pri tem odločanju je svoboden in
               mislim, da je to dobro. Vzel bo tisto kar mu olajša stvar. Torej, če se bo odločil,
               da ne bo imel osebne izkaznice, ker jo tudi danes nima, pa če se bo odločil tudi v
               naprej, jo ne bo imel. Če se bo odločil, da ima osebno izkaznico, jo bo imel lahko
               takšno kot sedaj, ker mu takšna odgovarja, lahko bo pa prevzel tudi takšno, ki mu je
               sedaj mogoča, s čipom in z dodatnimi podatki, z dodatnimi funkcijami. Spet kot se bo
               on odločil. Torej zato, da bo njemu olajšalo delo, da bo imel lažjo, pač karkoli,
               identifikacijo, poslovanje v upravnih ali kakršnihkoli drugih postopkih. Torej gre za
               sistem na podlagi tega zakona, ki bo tistemu, ki tako želi, olajšalo življenje. Če
               tako želi. S tem seveda, da se bo moral zavedati, tako kot se danes zavedamo, za vse
               možne zlorabe ali pa karkoli, tudi pri bančnih izkaznicah, tudi pri kreditnih
               karticah, so možne takšne ali drugačne zlorabe. Tudi pri kreditnih ali bančnih
               karticah je možno to, kar je gospod Žnidaršič povedal, da obstajajo ljudje, ki lahko,
               če najdejo kartico, jo zlorabijo. Tudi enako. Ampak človek se odloči ali želi imeti
               bančno kartico ali ne, skupaj z vsemi nevarnostmi, ki pač  temu sledijo. Ampak vendarle, ta varnost je vedno
               boljša, zaščita je vedno boljša in zakaj bi tukaj odrekali ljudem, da se odločijo, da
               dobijo to kar jim bo olajšalo stvar, če tako želijo. Če pa ne, pa seveda ni noben
               problem.</p>
               <p>Sedaj, če bi šli tako, da zaradi možnih zlorab ne gremo nikamor naprej, potem bi še
               vedno ostali pri tistih starih zdravniških knjižicah, itn., ne bi šli naprej na te
               zdravstvene kartice in ne bi šli nikamor. Ostali bi pač nekje toliko in toliko let
               nazaj. Ampak vendarle, napredek terja olajšanje poslovanja in olajšanje. Predvsem gre
               za to, da se tukaj da ljudem možnost, da si olajšajo življenje tudi s tem.</p>
               <p>Sedaj seveda, če bi pa izhajali iz tega, da nič ne bomo spremenili, kar bi bilo za
               ljudi boljše, kajti vedno bomo rekli ja, obstaja pa možnost zlorabe, kajti popolne
               zaščite ni. Potem bi morali tudi gledati na to, ne vem, da prepovemo rumeni tisk,
               kjer ljudje tudi prostovoljno marsikdaj želijo, da pridejo v medije in se razkrivajo
               njihove osebne stvari itn., ki so zaščitene, ampak če jih nekdo prostovoljno da v
               javnost, verjetno ni potem prav, da se tudi na tem področju prepove tak tisk itn.,
               čeprav zaradi mene se lahko, ampak verjetno je vendarle treba tudi dopuščati neko
               svobodo, nek ... itn. Gre za prostovoljno odločitev človeka, ki se odloči za neko
               možnost, ki mu bo olajšala življenje. In se mi zdi, da je tudi govorjenje, da koristi
               s tem ne bo govorjenje na pamet. Mislim, da korist je lahko za tistega, ki bo s tem
               videl korist za sebe. Mislim, da je predvsem treba gledati na korist za ljudi, ne
               samo za korist za neko institucijo. Kakšna bo korist za ministrstvo, to ne vem, ampak
               mislim, da vendarle korist za ljudi, ki to želijo, je. Kajti, če ne bi to želeli,
               potem ne bi bilo koristi. Ker pa to želijo, da bo na tak način si olajšali te zadeve,
               potem seveda prav gotovo bodo tukaj videli svojo korist. Tako da, se mi zdi, da
               vendarle gre ta zakon v pravo smer, da gre v skladu s tehnološkim razvojem. Hkrati
               upošteva vedno večjo varnost, ki zaradi tehnološkega razvoja je prisotna in bo vedno
               boljša. Tako da, se mi zdijo ti pomisleki, ki so bili izrečeni, vendarle pretirani in
               zato bom tak zakon brez zadržka podprl. Hvala.</p>
            </sp>
            <sp xml:id="SDT4-OZNPJUIP-Redna-043-2008-04-09.sp31">

               <speaker>PREDSEDNIK DRAGO KOREN:</speaker>

               <p>Hvala lepa. K repliki se je prijavila gospa Darja Lavtižar Bebler. Izvolite. 
               </p>
            </sp>
            <sp xml:id="SDT4-OZNPJUIP-Redna-043-2008-04-09.sp32">

               <speaker>DARJA LAVTIŽAR BEBLER:</speaker>

               <p>Hvala lepa za besedo. Saj ne bom replicirala gospodu Kovačiču na tiste večne
               resnice, ki jih je tukaj izrekel, ker tistemu seveda ne gre oporekati. Je pa zanimivo
               kako ste prišli do asociacije na rumeni tisk ob tem, ko obravnavamo to osebno
               izkaznico.</p>
               <p>Želim povedati to, ko sem rekla, da se ne strinjam s tem, ko predlagatelj reče: Mi
               menimo, da ne gre za posege v zasebnost, mi menimo, da ne gre za posege in napad na
               ustavne pravice. Predlagatelj je tisti, ki mora te trditve argumentirati.
               Argumentirati še posebej zaradi tega, ker vemo, da osebni podatki, varstvo osebnih
               podatkov, morebitni poseg v varstvo osebnih podatkov so ustavna kategorija. In če
               Zakonodajno-pravna služba opozori na te stvari zelo utemeljeno in informacijska
               pooblaščenka zelo utemeljeno opozarja na nekatere stvari, potem mora imeti
               predlagatelj resne argumente zakaj meni, da ne gre za poseganje v zasebnost in zakaj
               meni, da ustavne pravice niso napadene s tem zakonom. In seveda zanimivo pa je tudi
               to vprašanje, pravzaprav idejo je dal gospod Žnidaršič, stroški. Mi vemo, da se pri
               zdravstvenem zavarovanju pripravlja neka zdravstvena izkaznica, drugi govorijo, da se
               pripravlja tudi enotna zdravstvena izkaznica na nivoju cele Evropske unije. Mi pa
               gremo sedaj po nekaj letih veljavnosti sedanje osebne izkaznice spet v spremembo.
               Koliko bo to stalo? Nekateri opozarjajo, da sigurno za tem projektom stojijo že
               nekateri, ki imajo resne interese za to, da se potem prijavijo na razpis in da bodo
               morda ti razpisni pogoji zelo tako narejeni. Vemo, da se to dogaja tudi v tem mandatu
               in seveda je to tudi vprašanje o katerem bi veljalo tudi spregovoriti. Hvala.</p>
            </sp>
            <sp xml:id="SDT4-OZNPJUIP-Redna-043-2008-04-09.sp33">

               <speaker>PREDSEDNIK DRAGO KOREN:</speaker>

               <p>Hvala lepa. Besedo dajem mag. Zvonku Zinrajhu.</p>
            </sp>
            <sp xml:id="SDT4-OZNPJUIP-Redna-043-2008-04-09.sp34">

               <speaker>MAG. ZVONKO ZINRAJH:</speaker>

               <p>Hvala lepa za besedo. Poglejte, jaz razumem vaše pomisleke, jih sprejemam. Skrb je
               zagotovo na mestu. Posebej se mi zdi je dobrodošla polemika in razprava, ki se tukaj
               odvija in ki se bo odvijala tudi na plenarni seji Državnega zbora. Tako bo nekako
               javnost, po moji oceni, dovolj izčrpno obveščena kako in kaj z osebno izkaznico, jo
               nabaviti ali ne, ali pustiti času in se odločiti kdaj kasneje. Moramo pa vedeti, da
               gre gotovo za napredek in tudi premik v miselnosti ljudi, da se v takem tempu kot smo
               sedaj in razvoju elektronske komunikacije enostavno ne moremo upreti, ne moremo iti
               korak ali dva nazaj. Odločitev o prevzemu nove izkaznice je seveda, kot smo že danes
               ugotovili, prepuščena posamezniku, individualno njegovi presoji, njegovi oceni.
               Marsikdo bo morda celo res rekel, da si tega ne želi. Saj tudi ne rabi, saj po zakonu
               ne potrebuje imeti noben dokument, to je iz rajnke juge bilo določilo v zakonu, da
               mora vsakdo imeti oseben dokument. Danes seveda vemo kdaj ga potrebujemo.  Potrebno je seveda konkretna
               argumentacija na očitke oziroma na kritiko, ki ste jo tukaj nam predočili, seveda,
               smo pripravljeni na vsa ta vaša vprašanja konkretno odgovoriti in tudi seveda zakaj v
               bistvu mislimo, da je predlagani sistem osebnih izkaznic boljši in primernejši, kot
               ga imamo sedaj. Gospod predsednik, jaz bi vljudno prosil, če lahko kolegica in
               kolega, ki sta z menoj, gospa Jeglič in gospod Trnovšek me dopolnita v konkretnih
               točkah.</p>
            </sp>
            <sp xml:id="SDT4-OZNPJUIP-Redna-043-2008-04-09.sp35">

               <speaker>PREDSEDNIK DRAGO KOREN:</speaker>

               <p>Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp36">

               <speaker>MAG. BOJAN TRNOVŠEK:</speaker>

               <p>Hvala lepa, gospod predsednik. Spoštovane poslanke, poslanci! Če mi dovolite bi
               nekako na te pomisleke, ki so bili izrečeni nekako nekaj malega pojasnil, tako da
               poskušamo nekaterega od pomislekov tudi eliminirati.</p>
               <p>Prvo, kar je treba povedati glede pomislekov o združevanju, to enostavno ne drži. Mi
               registrov ne bomo združevali, pomeni, da ne gre za koncentracijo podatkov. Pri izdaji
               nove osebne izkaznice govorimo o treh registrih. Eden je register osebnih izkaznic,
               en je tako imenovan register zdravstvenih zavarovanj in en je tako imenovan register
               kvalificiranih digitalnih potrdil. V registru osebnih izkaznic ne bomo združevali
               nobenega podatka. Se pravi, da ko bo nekdo prišel na upravno enoto se bo seveda
               prostovoljno odločal katero osebno izkaznico želi. In v kolikor se bo odločil, da
               želi imeti osebno izkaznico tako imenovanega tipa C, govorim o osebni izkaznici na
               kateri bo samo zdravstveni certifikat, če ga poenostavim, ali če se bo odločil, se
               pravi bo starejši od 15 let, odločil za tip D, na kateri bo tako kvalificirano
               digitalno potrdilo kot zdravstveni certifikat, ne kvalificiran zdravstveni
               certifikat, potem mu bo to morala delavka razložiti vse te zadeve, kar je tudi v
               zakonu zapisano. In šele to, se pravi, ko bo ta vloga evidentirana, šele
               evidentiranje te vloge bo omogočilo, da bo ta register brez posredovanja delavk šel v
               zdravstveni register in seveda vprašal zdravstveni register zadaj ali oseba ima
               zdravstveno zavarovanje. Če oseba ima zdravstveno zavarovanje bo dobil nazaj besedo
               DA, če nima, potem bo ta vloga ostala na upravni enoti kot nepopolna, dokler ne bodo
               starši za otroka, ali posameznik sklenil tega zdravstvenega zavarovanja. V
               nadaljevanju bo pa, ko bo v primeru tip D, se pravi kjer sta oba certifikata, se
               pravi to prvo se naredilo, se bo isto naredilo tudi za kvalificirano digitalno
               potrdilo.  To pomeni, da noben
               register ne bo združeval osebnih podatkov, ampak za tisto kar ima vsak Zakon o
               elektronskem podpisu, Zakon o zdravstvenem varstvu, ki ureja zdravstveno izkaznico in
               zakon o osebnem, samo tiste podatke in nič več. Torej, ne govorimo o povezovanju
               podatkov. Naslednja zadeva, ki je tukaj zelo pomembna, ko bo takšna osebna izkaznica
               izdelana bo izdelovalec moral te podatke fizično uničiti, to tudi danes poteka. Tukaj
               moram povedati, da v bistvu Ministrstvo za notranje zadeve vse registre, ki vodi ima
               zelo stroge varnostne sheme in v bistvu tisti referent, ki je na upravni enoti
               pooblaščen za izdajo osebnih izkaznic lahko gleda samo osebne izkaznice, podatke, ne
               more gledati recimo matičnega registra ali tisto kar dela na prijavi prebivališča,
               isto je na ministrstvu in tako naprej, se pravi, tudi ljudje so posebno avtorizirani.
               Prav tako je glede organa, ki je avtoriziran, se pravi lahko dela samo tisto kar mu
               je glede na podlagi zakona dovoljeno, tako da je vsak trenutek zagotovljeno kdo, kdaj
               in na katerih podatkih je delo do sekunde natančno. Pomeni, da je zagotovljena
               sledljivost. Še več, na vsaki točki je možno ugotavljati individualno odgovornost z
               imenom in priimkom, ker namreč mi smo mnenja, da tam kjer sta odgovorna dva
               odgovornosti ni. To kar zadeva teh povezav. Prav tako bo dostopanje, že danes je
               recimo na področju, ker ima digitalno...<stage>/nerazumljivo/</stage>.. tronivojsko. Prvo se
               preverja veljavnost kvalificiranega digitalnega potrdila, nato se na podlagi tega, ko
               prvo bariero preidemo, preverja ali je avtoriziran tudi imetnik in ko je tudi drugič
               kljukica se znotraj tistih baz, ko recimo, kaj jaz vem, jaz pošljem zdaj pripombe na
               mojo davčno izmero ali karkoli, to je najbolj mogoče znano, se tudi znotraj izvaja
               nadzor do katerih podatkov in tako naprej, tako, da v bistvu, če imaš certifikat, na
               primer imamo vpogled v lastne osebne podatke v okviru CRP-ja, seveda vse te tri
               zadeve preveri in spusti samo do tistih podatkov za katere so tvoji. Nadalje. Kar
               zadeva v bistvu dovoljevanja kopiranja osebne izkaznice na podlagi dovoljenja. Dani
               Zakon o varstvu osebnih podatkov pravi, da lahko daš podatke, če imaš oziroma dobiš
               podatke, če imaš zakonsko podlago oziroma osebno privolitev posameznika, tako da če
               se jaz strinjam s kopiranjem, potem ne vem, ali da bom nekomu posredoval osebne
               podatke, to ni v nasprotju z Zakonom o varstvu osebnih podatkov. Prav tako z
               amandmaji, ki so jih vložile poslanske skupine tudi zdaj točno določeno kaj bo na
               osebni izkaznici. Na osebni izkaznici razen številke zdravstvenega zavarovanja ne bo
               nič več kot je že danes. 
               Poleg tega pa bosta na tako imenovanem čipu v bistvu dva ključa, in sicer, en ključ,
               ki bo odpiral vrata do zdravstvenega zavarovanja, ampak samo v prisotnosti zdravnika,
               to pogosto pozabimo omeniti. Gre za to, da če zdravnik, se pravi, jaz izgubim kartico
               brez da najdem zdravnika, ki se bo avtoriziral za sistem, se tudi mojih podatkov ne
               bo dalo prebrati, pomeni, govorimo še o novi zaščiti, novi varnosti. Drugo kar je, ko
               bodo on line dostopi bodo šli preko enotne vstopne točke na zdravstvo in ingerenco bo
               imelo samo zdravstvo, nihče drug, predvsem iz tega, da ne zameglimo kdo je za kaj
               odgovoren, se pravi, vsak je odgovoren za tisto kar ga zakon pooblašča.</p>
               <p>Nadalje. Če nadaljujem kar zadeva biometrijo. Jaz moram reč, da glede biometrije je
               v Evropski uniji ta trenutek vse znano v zvezi z dokumenti, kjer biometrija bo. Na
               osebnih izkaznicah se o tem ne govori, tako da v bistvu, če bi se govorilo bi
               verjetno tudi tukaj zadeve vključili, ampak za enkrat mora dobiti Evropska unija
               sploh zakonsko podlago, da se ukvarja z osebnimi izkaznicami, ki je trenutno nima, ko
               jo bo dobila, če jo bo dobila, je pa treba prvo rešiti vprašanje ene države nimajo
               osebnih izkaznic kot dokumentov, recimo Anglija.</p>
               <p>Kar zadeva davčne številke. Davčna številka na kartici ne bo vidna, ampak bo
               zapisana kriptografsko v čipu in brez, da je organ, se pravi, ima tako imenovani
               varnosti modul, ki je prej avtoriziran, ne more te številke prebrati, poleg tega pa
               če izgubimo osebno izkaznico tisti, ki jo bo našel, te davčne številke ne bo mogel
               prebrati, ker bo moral imeti tako imenovani PIN in PUK, pomeni, da bo moral imeti dve
               številke. Če nekako ponazorim, čeprav je tukaj bolj poenostavljeno, če izgubimo
               mobitel in ko nam baterija crkne in se je treba na novo vklopiti, če se trikrat
               zmotimo moramo vedeti PUK, saj jih je menda 9 številk in tako naprej, tako da v
               bistvu isto kot na bankomatu, če pozabimo številko in tako naprej. Seveda pa v
               kolikor bodo državljani, in mislim, da je to potrebno povedati, če bodo pa državljani
               PIN kode nosili prilepljene na kartice, potem pa ni nobene zaščite in to moramo
               vedeti in državljanom vsem povedati, da tudi ni zaželeno, da v denarnici nosimo PIN
               kode.</p>
               <p>Kar zadeva vodenja podatkov. Če govorimo o vodenju podatkov o ....jaz trdim z vso
               odgovornostjo, da v kolikor posredujemo podatke po papirju, na papirju ali jih vodimo
               v papirni obliki so zlorabe bistveno večje lahko kot pa če jih vodimo v elektronski
               obliki. Namreč, ko mi posredujemo papir na katerem je 10 osebnih izkaznic, mislim 10
               podatkov, ne vemo kolikokrat se je tisti papir skopiral in tako naprej. Če so pa v
               računalniku ob tem, da so zadaj varnostne sheme, ki v bistvu dopuščajo dostope in pa
               tudi beležijo te dostope,
               mimogrede naši podatki se vodijo v zaprtem sistemu in v bistvu je onemogočeno tako na
               sistemskem nivoju, da bi nepooblaščeni poskušali dostopiti do teh podatkov in tako
               naprej, recimo na CRP-ju<stage>(?)</stage>, ki ...<stage>/nerazumljivo./</stage>.. življenju in mi na ta način
               posredujemo preko 5 milijonov podatkov pravnim osebam, posameznikom, ki imajo
               digitalno potrdilo. Do zdaj še nismo zabeležili kakšne zlorabe je v bistvu ta sitem
               Dnevnik, Žurnalov in v bistvu beleži tako dovoljene in nedovoljene dostope in v
               primeru poskusa nedovoljenega dostopa še celo posebej opozarja. Zdaj, zakaj je
               številka zdravstvenega zavarovanja napisana na osebni izkaznici? Prav iz teh razlogov
               kot je bilo že tukaj opozorjeno. Namreč, če te številke ne bi bilo gor, potem v
               bistvu v primeru, ko gre za na terenu, nesreče in tako naprej, niti ne bi mogli priti
               do pooblaščenih, ko pridejo na mesto nesreče do teh podatkov o posamezniku, bi rekel,
               raznih alergij, epilepsije in tako naprej, ker v bistvu bi mogli imeti čitalce, teh
               čitalcev ni in tudi lahko sistem dol pade in v tem primeru pomaga ta številka
               zdravstvenega zavarovanja, ki je sama po sebi negovoreča številka in v bistvu nič ne
               pomeni. Tukaj moram povedati, da tudi ta številka, če jo mi javimo nekomu brez, da
               sem jaz avtoriziran v sistem kot pooblaščeni, se pravi kot imetnik profesionalne
               kartice, mi zopet nič ne pomaga, tako da bi rekel, da tudi tukaj so v bistvu
               preprečene v največji možni meri te zlorabe.</p>
               <p>Kar zadeva osebno izkaznico, še enkrat, bo le nosilec ključa. Pomeni, če tako iz
               zdravstvenega vidika gledamo konček plastike na kateri bo ključ, ki omogoča odpiranje
               vrat ob prisotnosti zdravnika do mojih oziroma naših podatkov. Zelo pomembno je, da v
               primeru, da bo nekdo izgubil kartico ali mu bodo ukradli ali bo pogrešal ali ta iz
               takšnih in drugačnih ne bo veljavna, tisti trenutek, ko bo to javil na upravno enoto
               bosta v bistvu blokirana tudi oba ključa, pomeni, da tisti trenutek naslednjo sekundo
               več naprej ne bo mogel odpirati zdravstvenih podatkov in s kvalificiranim digitalnim
               potrdilom, to je v bistvu še bolj kot je pri banki, pri banki imamo nekje 24 ur,
               potem moram miniti, tukaj pa takoj pomeni tisti trenutek. In to je to drugo
               posredovanje podatkov, ki se v bistvu posredujejo, da se pove, da kartica ni več v
               rokah pravega imetnika.</p>
               <p>Zdaj kar zadeva veljavnosti, moram reči, da junija mislim, da bo 28 junij ali 22
               junij bo 10 let od kar izdajamo osebne izkaznice in začnejo prve potekati in je vedno
               na področju, in to počnejo tudi druge države, to primeren čas, da se tudi pogleda ali
               na sploh zaščite dokumentov ustrezajo tehnologiji, tehnologija tudi na področju
               zaščit gre skokovito naprej, in k temu primerno tudi nadgradi, to pa predvsem iz
               razloga, ker v bistvu, če tega ne bi naredili bi kar hitro bila naša osebna izkaznica
               stara 20 let. Ker v bistvu po tem datumu, ko bodo začeli prihajati po nove osebne
               izkaznice se bodo izdale za 10 let, 10 plus 10 je 20 let. Eno izkušnjo imamo iz
               starih modrih potnih listov, kjer smo mislili, da so naj, naj, pa smo potem hitro
               ugotovili, da temu ni tako. In zaradi tega je dobro, da ima državljan že takrat
               možnost, da izbira. Tukaj moramo povedati, da vse veljavne osebne izkaznice ostanejo
               v veljavi. Toliko. Morda sem
               kaj pozabil. Če samo zaključim. Kar zadeva sistema, ki je pač predviden je postavljen
               tako, da bo onemogoča zlorabe, v kolikor bi pa kdo imel željo, da kaj zlorabi, je pa
               sistem dolžan, da to v realnem času odkrije in ukrepa. Dejstvo je, da v skladu z
               zakonom so jasna pooblastila in če kje, potem moram reči, da na upravnem delu oziroma
               na ministrstvu za notranje zadeve se tega zavedamo in če kdo ne verjame lahko
               sprakticiramo, in sicer na način, da danes da vlogo za, ne vem, osebno izkaznico ali
               potni list, jutri ali čez 5 dni, ko bo imel vročeno pa bomo rekonstruirali kdo vse je
               tisto osebno izkaznico imel v roki, kdo jo je personaliziral in v bistvu ugotovili,
               da na vsaki točki je bila to pooblaščena oseba in odgovornost samo na eni osebi.
               Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp37">

               <speaker>PREDSEDNIK DRAGO KOREN:</speaker>

               <p>Hvala lepa. Naprej dajem besedo gospodu Hvaucu. Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp38">

               <speaker>SREČKO HVAUC:</speaker>

               <p>Hvala lepa, gospod predsednik. Dosti je bilo že povedanega, pa bom nekatere stvari
               izpustil. Začel bi s tem, da tehnološkega razvoja, napredka, razvoja nikakor ne
               moremo ustaviti. Ta gre svojo pot in hitreje in s tem dejstvom se je potrebno
               sprijazniti. Če bi nekoliko slikovito poskušal prikazati pred tisočletji, če bi
               takrat imeli osebne izkaznice, ali zdravstvene izkaznice, bi le te bile vpisane v
               kamen ali vtisnjene v neko glinasto ploščico, potem smo prišli na papir, sedaj smo pa
               v informacijski družbi, kjer imamo plastični denar, kjer imamo kartico s čipi in
               računalnik in podobne zadeve, da tega ne navajam.</p>
               <p>Tisti, ki jim je ta informacijska tehnologija ali družba bliže, tisti si želijo ali
               celo zahtevajo, da bi še bolj združevali dokumente, da bi mogoče imeli skupaj še
               poleg osebnih dokumentov še, ne vem, vozniško dovoljenje, pa še marsikaj drugega. To
               imajo neke praktične razloge, manj teh kartic, manj teh dokumentov, manj raznih pin
               kod. Če bi imeli samo en skupen dokument bi si morali zapomniti eno pin kodo, če
               imamo petnajst takih v denarnici, potem bi morali imeti petnajst pin kod, ki pa si
               jih ne bomo nikoli zapomnili, ampak jih bomo imeli nekje shranjene, kar dejansko
               pomeni s tega vidika tudi večjo nevarnost, da bo, če listnico izgubimo, da jih bo
               nekdo zlorabil.</p>
               <p>Kakorkoli, pri vseh dokumentih so možne zlorabe. Tudi če imamo zdravstveno izkaznico
               v papirnati obliki lahko te podatke kdorkoli pač zlorabi. Tam so naši osebni podatki,
               tam je številka zdravstvenega zavarovanja in tako naprej, pa še kakšni drugi podatki.
               Tudi pri tej kartici, ki jo imamo danes, kartico s čipom, na tej kartici je kup
               podatkov, celo več, kot se jih predvideva na tej kombinirani kartici. In tudi danes
               so te zlorabe možne. Drugo, kar je, obstoječa kartica zdravstvenega zavarovanja nima
               slike. Jaz nisem nikoli slišal, da bi zdravnik od mene zahteval še nek drug osebni
               dokument, da bi se idnetificiral, ali sem to res jaz, dovolj je bilo, da sem prinesel
               kartico zdravstvenega zavarovanja in  postopek se je začel. Ta nova kombinirana kartica ima to možnost,
               zlorabe odpravlja, zato se ker bo zdravnik lahko prepričal, da je pacient, ki se je
               oglasil pri njem res tisti na katerega se nanaša ta kartica.</p>
               <p>Tudi to, kar je gospod Žnidaršič izpostavil, da je včasih zelo koristno, da je na
               zdravstveni izkaznici tudi več podatkov, ne vem, o alergijah mogoče, omenil je
               epilepsijo in tako naprej. Strinjam se s tem, da je to lahko včasih življenjsko
               pomembno za nekoga, ki se znajde v taki situaciji, da je potrebna pomoč. Ampak gre za
               vprašanje do katere mere, kje je tu prava mera. Če imamo kartico s čipom, potem si s
               to kartico v teh primerih ne moremo pomagati, ker se pač tam, tudi če bi ti podatki
               bili na tej kartici, enostavno jih ne moremo prebrati. Če bi imeli neko papirnato
               izkaznico, potem se lahko tam marsikaj najde. Vprašanje seveda je, ali tisti, ki to
               zdravstveno izkaznico odpre ali sploh razume, ali je dovolj strokovno podkovan, da
               lahko razbere za kaj gre. Skrajna varianta pa bi bila, da bi, taka varianta je včasih
               dobra, koristna, skrajna varianta bi bila, da bi vsak pacient celo zdravstveno
               kartoteko s seboj nosil. Tu se pač moramo odločiti za neko času primerno varianto. In
               jaz mislim, da to, kar ponuja ta kombinirana zdravstvena izkaznica z osebno
               izkaznico, da je to za te čase pač primerna oblika oziroma varianta.</p>
               <p>Glede na to, bom končal, ker je kolegica Beblerjeva postavila vprašanje koliko bo pa
               to stalo oziroma ali za tem slučajno ne stoji že kdo ali kaj zadaj. To je lahko
               vprašanje, ampak mogoče bi se bilo o tem potrebno vprašati kdo za čem stoji, že kdaj
               prej, ko je šlo tudi za zelo velike vsote denarja, mogoče takrat ko so se uvajale
               nalepke, ali pa ko smo uvajali ABC sistem cestninjenja. Tudi takrat bi bilo umestno,
               da bi se vprašali in vedno obstaja možnost. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp39">

               <speaker>PREDSEDNIK DRAGO KOREN:</speaker>

               <p>Jaz bi prosil, da se držimo kolikor se da samega predloga zakona. Besedo dajem
               gospodu Guliču.</p>
            </sp>
            <sp xml:id="SDT4-OZNPJUIP-Redna-043-2008-04-09.sp40">

               <speaker>ALEŠ GULIČ:</speaker>

               <p>Spoštovani predsedujoči jaz se bom odzval na to, kar sta povedala gospod Zinrajh in
               gospod Trnovšek. Stvar je bila poučna in zanimiva. Veliko odgovorov smo dobili, tudi
               takšnih, ki bi me, recimo, pozitivno prepričali. Seveda nekaj takih, da so se mi
               dvomi še utrdili, pa tudi kakšno novo vprašanje se je odprlo. Ampak tako, hvala bogu,
               je kadar se normalno pogovarjamo. Namreč, trditev, da tisti, ki jim je to bližje
               podpirajo je seveda prav gotovo sprejemljiva. Zaradi tega, ker pač je večina ljudi
               nas je uporabnikov teh elektronskih sistemov in pa računalnikov, tako da na kratko
               povem. Kljub temu je seveda v Sloveniji še približno 300.000 ljudi, ki seveda se tega
               vraga ne dotaknejo in se ga tudi najbrž ne bodo.  Potem je pa še ena skupina, ki pa zelo veliko ve o tem. Tisti
               pa so zelo previdni. Se pravi tisti, ki smo tako običajni uporabniki, sprejmemo,
               zaradi tega, ker nam le olajša komunikacijo, čeprav seveda potem čez čas ugotovimo,
               da je vseh teh informacij preveč in še preveč. Ampak vendarle sprejemamo in bi tudi v
               končni fazi bili za to, da je čim več podatkov na eni kartici. Lahko bi bila tudi
               bančna, s sliko pa še z dvema recimo ključema za, ne vem, za register prebivalstva pa
               z enim za zdravstvena zavarovanja, ampak ljudje po drugi plati tudi vemo, da če imamo
               na enem obročku vse ključe, in potem to izgubimo, smo pa čisto v, da ne bom povedal
               do konca.... Zelo težko se potem znajdemo. Ne moremo iti spati, ne moremo se
               odpeljati, nič ne moremo, če je na enem obročku. In ta skupna kartica bo en obroček
               za dva ključa. Jaz ne govorim o tem, da vi združujete registre ali da boste to
               zlorabljali. Bog ne daj, da bi to zlorabljala država. Ampak gre za to, da so pa
               vendarle z enim ključen, da sta dostopna dva oziroma celo trije, ker je še register
               certifikatov na ta način dostopen. Ja, saj gre komunikacija med njima. Seveda ni
               dostopen direktno pa kar tako, jaz bi rad videl. Treba se je malo pomujati pa tudi
               kaj vedeti o tem. Ampak kot vemo, in je bilo že rečeno, pravzaprav ni sistemov v
               katerega, če je imel kdo interes, še ni udrl. Podatki so namreč najbolj zaščiteni
               takrat, kadar jih ni. Takrat se jih ne da ne prebrati, ne zlorabiti ne uporabiti. Ta
               družba v kakršno vstopamo, je družba informacij in jih je vedno več in seveda zaradi
               tega mora biti tudi vedno več zaščitnih sistemov. Ampak da je pa to lajšanje
               življenja ljudem, seveda to je pa lari fari. Na ta način se ljudem čisto nič ne
               olajša življenje. Se pa olajša tistim, ki razpolagajo s podatki, če je vse na enem
               mestu, če so dostopnosti in seveda, če je čim več ljudi ali pa pravnih oseb, ki so na
               nek način vključene v ta sistem. In verjamem, da je državi, državi ki se v tem času,
               v tem mandatu krepi in hoče čim bolj obvladati ta svet, je do tega, da ima čim več
               tega. Najprej seveda prostovoljno, potem ko bo količina teh ljudi dovoljšnja, se bo
               pa reklo, da tisti, ki so v manjšini, so lumpi, in če imam jaz osebno izkaznico, naj
               jo ima še kdo drug. To ne bo nič novega, ampak ne bom govoril o tej bodočnosti.</p>
               <p>Vprašanje je tudi ali je svoboda to, da se kdo odloči za nesvobodo. To je splošno
               vprašanje. Ali mu je ponujeno za to, da se odloči za nesvobodo toliko, da potem to
               zlahka stori. Ampak še vedno se odloči. In se reče, bilo je prostovoljno itn. Ne more
               biti prostovoljnosti, če ni, če so druge možnosti ali zelo otežene ali zelo
               zapletene. Tudi bančno kartico imamo, seveda prostovoljno. Ampak samo zaradi tega,
               ker so vse druge možnosti zapletene in otežene. To je pač prisila, to ni vprašanje
               svobode in nesvobode. Mislim, da je edina stvar, ki me še vedno pri tej osebni
               izkaznici moti, je to, da je z enim dokumentom možno vstopati v različne sisteme, ki
               nimajo pravzaprav nobene zveze, tudi nikogar nič ne brigajo. Druga dva sistema ali pa
               vsaj dva, da rečemo. So pa seveda še druga vprašanja. Pravite, da bo omogočala na
               licu mesta nek dostop do podatkov, razen če sistem crkne ali če bo preklicana
               izkaznica ali karkoli. Koliko časa človek ne bo mogel vstopiti v sistem zdravstvenega
               zavarovanja, če izgubi izkaznico?  V trenutku, ko je prometna nesreča, se izkaznica poškoduje,
               temperature so. Hitro čez 100 stopinj, čipi crknejo. Kaj se bo v tistem trenutku
               zgodilo? Koliko časa ne boš mogel k zdravniku, ker te ne bo mogel identificirati, če
               izgubiš. Boste povedali. Saj mi ni treba odkimavati. Mislim, da bo predsedujoči tako
               naklonjen, da bo pustil odgovarjati. Ve se pa še za nekaj. Gre pa vendarle za zelo
               osebne podatke, in če govorimo o večnih resnicah, ki smo jih nekaj slišali od gospoda
               Kovačiča, ena od večnih resnic je tudi to, da kdor ve za tvojo skrivnost, je gospodar
               tvojega življenja. Ta je zelo stara. S Konfucijevih časov. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp41">

               <speaker>PREDSEDNIK DRAGO KOREN:</speaker>

               <p>Hvala lepa. Naprej dajem besedo gospodu Žnidaršiču. Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp42">

               <speaker>MAG. FRANC ŽNIDARŠIČ:</speaker>

               <p>Hvala lepa. Jaz bi rad demantiral argument, s katerim gremo v to zadevo, ki je bil
               danes povedan. Namreč, če ne bomo nič spremenili oziroma želja po spremembi. To je
               pač premalo. Res pa je, da bi mi radi spremenili vse od prej, tudi če ni treba in če
               je stvar dobra in funkcionira. In moram reči, da sem pozorno poslušal vse odgovore.
               Niti ene besede ni bilo na račun stroškov, ki bodo nastali v tej zadevi. In pri tem
               mene morda v nasprotju z nekaterimi drugimi, moti dejstvo, da bo stvar prostovoljne
               narave. Namreč Zakon o osebni izkaznici že itak določa, da jo nekdo naroči, vzame ali
               pa ne. Ampak ko pa enkrat pride po njo, da se potem pojavi možnost, da si nekdo nekaj
               želi, drugi pa ne, to je pa že malo preveč za moj okus. Kajti zakoni se sprejemajo z
               veljavnostjo za vse, ne za tistega, ki si želi ali pa si to ne želi. In v tem smislu
               ta prostovoljnost pravzaprav pomeni, mi bomo zapravili toliko in toliko denarja zato,
               ker se nekateri želijo, drugi pa ne. Za nekatere ta možnost obstaja, za drugega pa
               ne. In vzemi ali pusti. Za take stvari stroškov ne bi smelo biti. In v tem smislu
               nisem navdušen nad zadevo. In pa še ena zadeva, kar zadeva korist. Ja prav gotovo bo
               imel tisti, ki si je to izmislil, neko korist. Zastonj vam tega programa nobeden ne
               bo naredil, prav gotovo nekdo že na tem dela in hoče to unovčiti, kakor je pri vsaki
               zadevi unovčil in to debele denarje, skupne denarje, na primer za zdravstveno kartico
               v zdravstveni zavarovalnici. Milijarde so šle takrat za tisto ploščico, ki ni
               pravzaprav nič bolj koristna ob bivše knjižice. Morda so podatki bolj skriti, ampak
               tudi za tistega, ki jih pa mora vedeti in tudi za samega pacienta recimo. Tako da,
               seveda ima razvoj informacijske družbe svoje pozitivne lastnosti, ampak neminovno ...
               v našo zasebnost, na vse področjih. Danes skoraj ne moreš nikamor, da ne bi cestarji
               vedeli, da si šel nekam. Ali greš po ulici in 50 ljudi izve, da si bil tam, čeprav
               jih nič ne briga, ker so kamere že na vsakem vogalu. Ja, to ni smešno ne. Zunanje
               ministrstvo je naredilo seznam vseh svojih zaposlenih, kam so telefonirali v nekem
               času, pa jih pravzaprav ne bi smelo nič brigati kam so telefonirali in s kom so se
               pogovarjali. Pa vendar se je to zgodilo. In celo trdijo, da je bilo vse v redu pri
               tem. Razvoj komunikacij in sistema, tehnološkega, ne podpiram namreč. In v tem smislu
               mislim, da bo strošek brez potrebe, ker imajo vsi zdravstveno zavarovanje rešeno s
               tisto ploščico, in da bomo, če bi se vsi odločili za ta sistem, tam vrgli  čitalce in potrjevalce
               zdravstvenih izkaznic v kanto za smeti. Milijardni stroški bodo čez noč pomenili, da
               smo v nekem trenutku nepremišljeno šli v investicijo, katere korist je prekratka, da
               bi se to lahko amortiziralo in smo zapravili ne samo davkoplačevalski, pač pa, kar je
               huje, zdravstveni denar za naše bolnike, ki ga zmanjkuje. In tukaj bo nekaj
               podobnega. Nič niste še povedali koliko bo to stalo, kdo bo to delal, koliko bo več
               zaposlenih v državni upravi, ali bo šel za to kdo domov, na primer na zdravstvo, ko
               ne bo treba potrjevati tam tega. Ali se bo sedaj v dveh sistemih birokracija
               povečala? Po moje se bo, razen če se niste prej dogovorili kje bo kdo službo izgubil
               na ta račun. Ampak to so pomembni podatki, gre zato, da uvajaš nekaj, kar ima svoje
               finančne posledice in zanje je treba vedeti. Jaz pričakujem oziroma sem prepričan, da
               najbrž predvidevate povečanje nekih stroškov iz tega naslova že v rebalansu, ki ga
               bomo obravnavali v kratkem. Ker če to ni tako, ne vem, iz svojega žepa najbrž ne bo
               nihče potegnil in najbrž tega dela dodatnega tudi nihče ne bo zastonj opravljal.
               Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp43">

               <speaker>PREDSEDNIK DRAGO KOREN:</speaker>

               <p>Hvala lepa. Besedo dajem gospodu Zagorcu.</p>
            </sp>
            <sp xml:id="SDT4-OZNPJUIP-Redna-043-2008-04-09.sp44">

               <speaker>BOŠTJAN ZAGORAC:</speaker>

               <p>Hvala za besedo. Glede na to, da je bilo že ogromno povedanega, predvsem bi se
               obrnil na tiste, ki ste rekli v korak s časom. Pravkar poteka odbor za zdravstvo, ko
               je vladna koalicija sprejela pri zdravilih najpomembnejši podatek je ekonomičnost
               cene zdravila, ne njegova kvaliteta. Zakaj ne gremo v korak s časom tam, kjer je to
               res potrebno, ker je to nujno potrebno. Verjemite mi, zdravila za ljudi so bolj
               potrebna, kot združevanje zdravstvene in osebne izkaznice. Zakaj pa tam ne greste v
               korak s časom. Sam nimam nič proti ne pinom, ne pukom, zaradi mene si izmislite še
               kakšno drugo kratico, da bo zadeva bolj varna. Glede na to, da v tem mandatu, moram
               reči, tudi na lastni koži občutim kako so varni podatki pod to vlado, mi je čisto
               vseeno tudi če združite ne vem koga. Ampak ne govoriti, da ta vlada uvaja nove osebne
               izkaznice z malo stroškov na račun tega, da gre v korak s časom. Na Odboru za
               zdravstvo vaši kolegi ne gredo v korak s časom, ampak se vračajo v čas, ko so bile še
               osebne izkaznice vklesane na kamnih. In to je težava. Zato tega zakona, tudi če bodo
               vsi amandmaji podprti, v Poslanski skupini Lipa ne bomo podprli.</p>
            </sp>
            <sp xml:id="SDT4-OZNPJUIP-Redna-043-2008-04-09.sp45">

               <speaker>PREDSEDNIK DRAGO KOREN:</speaker>

               <p>Hvala lepa. Še mag. Zinrajh.</p>
            </sp>
            <sp xml:id="SDT4-OZNPJUIP-Redna-043-2008-04-09.sp46">

               <speaker>MAG. ZVONKO ZINRAJH:</speaker>

               <p>Hvala lepa še enkrat. Poglejte, ob izgubi, uničenju, pogrešanju izkaznice ne kateri
               bo tudi ključ do dela zdravstvene izkaznice, od nujni medicinski pomoči sploh ni
               zadeva niti slučajno irelevantna. Nujna medicinska pomoč s tem nima nič opraviti.
               Tudi če nimaš zdravstvene izkaznice, tudi če je sploh nimaš, tudi če si tujec, tudi
               če si državljan tretje države je naša država toliko socialna, da nujna medicinska
               pomoč je vsakomur vedno nudena.</p>
               <p>Kar se tiče bonusov, ki jih prinaša, nekaj je bilo že povedano. Poglejte, zelo
               praktičen primer bi hotel izpostaviti.  Jaz sem ga sam doživel. Gospo so pripeljali, slabo pokretna na
               vozičku, k svojemu izbranemu lečečemu zdravniku v prvo nadstropju ene izmed hiš tukaj
               v ...<stage>/Nerazumljivo./</stage> Ljubljani. Ko je prišla k njemu je medicinska sestra oziroma
               tajnica ugotovila, da njena zdravstvena izkaznica pač ni potrjena, ne velja trenutno.
               In ker tam ni avtomata, kaj sedaj. Ta, ki jo je spremljal je že odšel in je pač
               razmišljal, da se bo pol ure zadržal, ves cirkus za njo ponovno, v lift, dol,
               poiskati terminal, potrditi in nazaj. Torej, z novo izkaznico, takšno kombinirano ta
               del odpade. Jaz mislim, da je to izjemno pozitivno, prinese res kvaliteto o kateri
               danes, pač, nekateri, ki ste razpravljali niste hoteli niti slišati.</p>
               <p>Kar se stroškov tiče, se opravičujem, da nismo odgovorili, ...<stage>/Nerazumljivo./</stage> bo
               kolega Trnovšek me dopolnil. Moram reči, da nekako gremo v korak s časom. Se pa
               letos, saj veste, da bo treba zamenjati osebne izkaznice, ki trenutno še veljajo. In
               to je ravno ta moment, ravno tisti pravi, ne drugo leto, ko bo večina morala, če bo
               hotela zamenjati osebno izkaznico, ker je veljavnost potekla, potem bi si pa čet leto
               dni izmislili tak projekt. Takrat bi pa jaz akceptiral morda nekatere pomisleke kaj
               pa je tukaj zadaj. Pa gospod predsednik, zelo na kratko, prosim gospoda Trnovška,
               mogoče o stroških, da se mudi. Hvala.</p>
            </sp>
            <sp xml:id="SDT4-OZNPJUIP-Redna-043-2008-04-09.sp47">

               <speaker>MAG. BOJAN TRNOVŠEK:</speaker>

               <p>Zelo na kratko. Koliko bo stala kartica kot taka je težko danes reči, 7. maja se bo
               zaključil mednarodni tender. Glede na izkušnje, ki jih imamo z mednarodnim razpisom
               pri potnem listu z biometrijo je ta cenejši do prejšnjega. Prav tako tablice, kjer je
               bil mednarodni tender in se bodo začele 27. junija izdajati bodo prav tako cenejše od
               današnje cene.</p>
               <p>Kar zadeva stroškov čipa. Vedeti moramo, da zdravstveno zavarovanje ta projekt že
               pelje. Ne glede na osebno izkaznico bomo mi v prihodnosti imeli nove zdravstvene
               kartice na katerih ne bo več "of line" dostopa, ampak bo "on line" dostop, ker smo se
               odločiti, da mora osebna izkaznica biti še bolj varna, ne pa manj od zdravstvene
               kartice bomo uporabili ta čip, da minimiziramo stroške. Kot mi je znano je zavod
               naredil mednarodni razpis in na tem razpisu je bil izbran ...<stage>/Nerazumljivo./</stage> ki je
               eden redkih proizvajalcev čipov, ki bo ta čip naredil in v bistvu tukaj bo šlo za
               minimalne dograditve. Če bi šli mi razvijati nov čip bi potrebovali nov sistem in
               tako naprej in bi to bilo držaje.</p>
               <p>In še nekaj je zelo pomembno, kar zadeva teh, glede na to, da se bodo ti registri
               povezovali, da bodo samo podatki tja šli, ne bodo se koncentrirali in mislim, da tudi
               glede integracije oziroma nadgraditve teh registrov stroški ne bodo tako veliki.
               Seveda, za konec je v bistvu potrebno povedati, da gre se da državljan ne plača
               kartice zdravstvenega zavarovanja, razen če jo izgubi, in nekdo pa jo plača. V
               kolikor v bistvu ta strošek odštejemo od osebne izkaznice mislim, da osebna izkaznica
               s čipom ne bi smela biti bistveno dražja od te osebne izkaznice, ki jo imamo že
               danes, se pravi, osebne izkaznice brez čipa. Hvala. 
               </p>
            </sp>
            <sp xml:id="SDT4-OZNPJUIP-Redna-043-2008-04-09.sp48">

               <speaker>PREDSEDNIK DRAGO KOREN:</speaker>

               <p>Hvala lepa. Zaključujem razpravo o amandmaju k 1. členu in dajem amandma k 1. člen
               na glasovanje.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Torej, amandma ni sprejet.</p>
               <p>V razpravo dajem amandma k 2. členu. Mogoče bi pri tem členu rekel, da je, za ta
               amandma bi lahko rekli, da je povezan z amandmajem k 15. členu, tako da bi tudi
               razpravljali skupaj. To govorim o prvem amandmaju, ker imamo vložena dva, se pravi,
               prvi amandma in amandma k 15. členu poslanke Darje Lavtižar Bebler. Želi kdo besedo?
               Ne. Potem glasujemo...<stage>/oglašanje iz klopi./</stage>...ki je povezan z amandmajem k 15. Še
               enkrat ponovim. Prvi amandma k 2. členu, ki je povezan tudi z amandmajem k 15. členu
               iste predlagateljice. In tako glasujemo skupaj.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Torej, amandma ni sprejet.</p>
               <p>In glasujemo o drugem amandmaju k 2. členu.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na amandma k 4. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Torej, amandma je sprejet.</p>
               <p>V razpravo dajem amandma k 6. členu. Tu so trije amandmaji. Želi kdo razpravljati?
               Ni. Preden glasujemo bi povedal, da če bo prvi amandma sprejet, potem sta druga dva
               brezpredmetna, se pravi, prvi amandma. Glasujemo o prvem amandmaju k 6. členu.</p>
               <p>Kdo je za? <stage>(8 članov.)</stage> Kdo je
               proti? <stage>(Nihče.)</stage></p>
               <p>Torej je amandma sprejet in sta drugi in tretji brezpredmetna.</p>
               <p>V razpravo dajem amandma k 7. členu. Ni razpravljavcev, potem glasujemo.</p>
               <p>Kdo je za? <stage>(2 člana.)</stage> Kdo je proti? <stage>(6 članov.)</stage></p>
               <p>Torej, amandma ni sprejet.</p>
               <p>In prehajamo na amandma k 8. členu. K 8. členu imamo tudi dva amandmaja, če bo prvi
               sprejet je drugi brezpredmeten. Glasujemo o prvem amandmaju.</p>
               <p>Kdo je za? <stage>(2 člana.)</stage> Kdo je proti? <stage>(7 članov.)</stage></p>
               <p>Se pravi, prvi amandma ni sprejet.</p>
               <p>Glasujemo o drugem amandmaju.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na amandma k 9. členu. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Smo pri amandmajih k 13. členu. Tudi tu imamo zopet dva amandmaja. Če bo prvi
               sprejet je drugi brezpredmeten. Glasujemo o prvem amandmaju.</p>
               <p>Kdo je za? <stage>(2 člana.)</stage> Kdo je proti? <stage>(7 članov.)</stage></p>
               <p>Amandma ni sprejet, tako da glasujemo še o drugem.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>V razpravo dajem amandma k 14. členu. Ni razpravljavcev. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem amandma k 15. členu. O tem smo že odločali pri drugem. Se
               opravičujem.</p>
               <p>Prehajamo na amandma k 16. členu. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Torej, amandma je sprejet.</p>
               <p>Prehajamo na amandmaja k 17. členu. Tu imamo zopet dva amandmaja. Tudi tu vas
               opozarjam, če bomo prvi amandma sprejeli je drugi brezpredmeten. Želi kdo
               razpravljati?  Vidim, da ne.
               Potem glasujemo o prvem amandmaju k 17. členu.</p>
               <p>Kdo je za? <stage>(1 članov.)</stage> Kdo je proti? <stage>(7 članov.)</stage></p>
               <p>Torej amandma ni sprejet.</p>
               <p>In glasujemo o drugem amandmaju k 17. členu.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>In prehajamo na amandmaja k 22. členu. Želi tukaj kdo besedo? <stage>(Ne.)</stage> Glasujemo o
               prvem amandmaju k 22. členu.</p>
               <p>Kdo je za? <stage>(1 članov.)</stage> Kdo je proti? <stage>(7 članov.)</stage></p>
               <p>In glasujemo o drugem amandmaju k 22. členu.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Torej je amandma sprejet.</p>
               <p>V razpravo dajem amandmaja k 23. členu. Tudi tukaj vas opozarjam, v kolikor bo
               sprejet prvi amandma, potem je drugi amandma brezpredmeten. Ugotavljam, da ni želje
               po razpravi. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Torej je amandma sprejet.</p>
               <p>Potem o drugem ne glasujemo.</p>
               <p>V razpravo dajem amandma k 24. členu. Želi tukaj kdo besedo? <stage>(Ne.)</stage> Potem glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem amandma k 25. členu. Ni želje po razpravi. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Torej je tudi ta amandma sprejet.</p>
               <p>Tako smo zaključili razpravo in glasovanje o vloženih amandmajih. Sedaj odboru
               predlagam, da združimo razpravo in glasovanje o vseh členih predloga zakona skupaj.
               Ali kdo nasprotuje temu predlogu? <stage>(Ne.)</stage> Želi kdo razpravljati o preostalih členih.
               Gospod Gulič, izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp49">

               <speaker>ALEŠ GULIČ:</speaker>

               <p>Še eno vprašanje imam, pravzaprav na katerega bi tudi rad dobil odgovor. Glede na
               siceršnjo situacijo, je videti, da bo ta zakon šel skozi proceduro. Ampak vseeno me
               zanima, 22. junij je tisti datum, ko bi se zadeve pravzaprav preobrnile, kot sem
               slišal. Se pravi, če do takrat ne začne zakon veljati, potem je spet za deset let
               nekaj narobe ali kaj. Pa me zanima, sedaj če bi pa zakon ne bil sprejet. Koliko so te
               zadeve pravzaprav že pripeljane kot izvršeno dejstvo? In kolikšni bi bili pa stroški,
               če zakon ne bi bil sprejet, se pravi kaj vse se je že postorilo za to, da se začne ta
               zadeva peljati? Ker je očitno tako sinhronizirana. Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp50">

               <speaker>PREDSEDNIK DRAGO KOREN:</speaker>

               <p>Hvala lepa. Mag. Zvonko Zinrajh, izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp51">

               <speaker>MAG. ZVONKO ZINRAJH:</speaker>

               <p>Hvala lepa za besedo in vprašanje. Kar se tiče stroškov, moram reči, da nekih
               posebnih stroškov ni še nastalo. Da torej, če bi zakon ne uspel ... predlog je. Je pa
               res, da so zunaj že, torej javni razpisi, ... razpis in kolikor to za seboj potegne
               kakšen strošek, ki pa je zanemarljiv. Hvala.</p>
            </sp>
            <sp xml:id="SDT4-OZNPJUIP-Redna-043-2008-04-09.sp52">

               <speaker>PREDSEDNIK DRAGO KOREN:</speaker>

               <p>Hvala lepa. Zaključujem razpravo in dajem na glasovanje. Glasujemo o vseh členih
               skupaj.</p>
               <p>Kdo je za? <stage>(8 članov.)</stage> Kdo je proti? <stage>(2 člana.)</stage></p>
               <p>Torej je predlog sprejet. S tem zaključujem drugo obravnavo predloga zakona na
               matičnem delovnem telesu. Vsi sprejeti amandmaji pa bodo vključeni v dopolnjen
               predlog zakona, ki bo sestavni del poročila našega odbora.  Želi biti kdo poročevalec na seji Državnega
               zbora? Če ne, bom to nalogo opravil sam.</p>
               <p>S tem tudi zaključujem 10. točko dnevnega reda.</p>
               <p>Prehajamo na <title>11. TOČKO DNEVNEGA REDA - PREDLOG ZAKONA O SPREMEMAH IN
                  DOPOLNITVAH ZAKONA O POTNIH LISTINAH.</title> Za to točko ste prejeli predlog
               zakona, mnenje Zakonodajno-pravne službe, pripombe Informacijskega pooblaščenca, z
               dne 12.3.2008 in pa amandmaje poslanskih skupin SDS, NSi, SLS in DeSUS, z dne
               2.4.2008. Na sejo sem za to točko vabil Ministrstvo za notranje zadeve, potem Natašo
               Pirc Musar, informacijsko pooblaščenko in pa Zakonodajno-pravno službo.</p>
               <p>Kolegij predsednika Državnega zbora je na 128. redni seji, dne 22.2.2008 sklenil, da
               se predlog zakona obravnava po skrajšanem postopku. Pričenjam drugo obravnavo
               predloga zakona o kateri bomo na podlagi 126. člena Poslovnika opravili razpravo in
               glasovanje o posameznih členih predloga zakona. Želi besedo predstavnik
               predlagatelja, da poda dopolnilno obrazložitev? Izvolite, mag. Zvonko Zinrajh.</p>
            </sp>
            <sp xml:id="SDT4-OZNPJUIP-Redna-043-2008-04-09.sp53">

               <speaker>MAG. ZVONKO ZINRAJH:</speaker>

               <p>Hvala lepa še enkrat. Spoštovani gospod predsednik, poslanke, poslanci! Predlog
               zakona o spremembah in dopolnitvah zakona o potnih listinah prinaša neke novosti.
               Tako ukinja preklic pogrešane, izgubljene ali ukradene potne listine v Uradnem
               listine Republike Slovenije, ki daje podlago za vzpostavitev javno dostopnega dela
               evidence na enotnem državnem portalu E-uprava. Posameznik bi na tak način nekako
               prihranil pri stroških, saj tak preklic znaša 8,35€, kakor seveda tudi pri času za
               izdajo nove potne listine, če bi se zanjo torej odločil. V predlog zakona se prav
               tako vključuje tudi določilo o prepovedi kopiranja potne listine za upravljavce,
               zbirko osebnih podatkov in seveda izjema, ko je kopiranje dopustno in določbe o
               vročanju potnih listin izdanim. Toliko. Zelo podobno kot je to prejšnji zakon urejal,
               predlog prejšnjega zakona. Torej predlagatelju se zdi potrebno in primerno, da se
               omenjeni instituti na področju potnih listin uredijo, zelo podobno kot pri osebnih
               izkaznicah, saj v bistvu gre za dva identifikacijska in potovalna dokumenta, ki se
               izdajata tudi na povsem enak način. Zato predlagamo odboru, da predlog zakona podpre.
               Hvala lepa.</p>
            </sp>
            <sp xml:id="SDT4-OZNPJUIP-Redna-043-2008-04-09.sp54">

               <speaker>PREDSEDNIK DRAGO KOREN:</speaker>

               <p>Hvala lepa tudi vam. Želi besedo predstavnica Zakonodajno-pravne službe. Metoda
               Hrovat Pirnat. Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp55">

               <speaker>METODA HROVAT PIRNAT:</speaker>

               <p>Hvala lepa predsednik za besedo. Zakonodajno-pravna služba nima splošne pripombe, je
               pa podala pripombe, in sicer bi lahko te pripombe razvrstili v dva sklopa. Prvi sklop
               so pripombe, ki so nomotehnične narave. Drugi sklop pripomb pa je v smeri izboljšave
               zaščite podatkov. Ugotavljamo, da so koalicijski amandmaji realizirali prvi sklop
               pripomb. Drugi sklop pa v nekoliko manjši meri. Hvala lepa za besedo.</p>
            </sp>
            <sp xml:id="SDT4-OZNPJUIP-Redna-043-2008-04-09.sp56">

               <speaker>PREDSEDNIK DRAGO KOREN:</speaker>

               <p>Hvala lepa. Želimo, da besedo tudi predstavnica pooblaščenke, gospa Alenka Jerše.
               Izvolite.</p>
            </sp>
            <sp xml:id="SDT4-OZNPJUIP-Redna-043-2008-04-09.sp57">

               <speaker>ALENKA JERŠE:</speaker>

               <p>Hvala lepa za besedo. Tudi v tem delu, kot smo opozorili že v zvezi s predlaganimi
               spremembami v zvezi s fotokopiranjem osebnih izkaznic, je stališče pooblaščenca, da
               glede na naravo osebnih dokumentov, kot sta potni list in osebna izkaznica, določilo, ki ga predvideva amandma,
               torej, da je kopiranje potne listine dovoljeno tudi na podlagi pisne privolitve
               imetnika potne listine, pravzaprav izničuje "racio legis" odstavka pred tem, ko se
               omejuje katere organizacije oziroma kdo ima zakonsko podlago za fotokopiranje potnih
               listin. Na tem delu menimo, da bi pač to določilo bilo potrebno izločiti. Kot smo
               opozorili že v mnenju, ki smo ga poslali Državnemu zboru. Hvala.</p>
            </sp>
            <sp xml:id="SDT4-OZNPJUIP-Redna-043-2008-04-09.sp58">

               <speaker>PREDSEDNIK DRAGO KOREN:</speaker>

               <p>Hvala lepa. Tako lahko preidemo na razpravo in glasovanje o posameznih amandmajih.
               Tu nimamo pregleda amandmajev, ker so vloženi samo s strani koalicijskih poslanskih
               skupin SDS, Sni, SLS in DeSUS in bomo kar delali na podlagi teh vloženih amandmajev.</p>
               <p>V razpravo dajem amandma k 1. členu. Ugotavljam, da ni prijavljenih k razpravi.
               Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Amandma k 1. členu je sprejet.</p>
               <p>V razpravo dajem amandma k 2. členu. Želi tu kdo besedo? Ne. Potem glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče)</stage></p>
               <p>Amandma je sprejet.</p>
               <p>Prehajamo na amandma k 4. členu. Ni razpravljavcev, glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem amandma k 6. členu. Ni želje po razpravi, potem glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem amandma k 7. členu. Ni želje po razpravi, potem glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Tudi ta amandma je sprejet.</p>
               <p>V razpravo dajem še amandma k 8. členu. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>S tem smo tudi zaključili razpravo in glasovanje o amandmajih.</p>
               <p>Sedaj bi predlagal odboru, da združimo razpravo in glasovanje o vseh členih predloga
               zakona skupaj in potem tudi glasujemo o vseh členih skupaj. Želi kdo razpravljati k
               posameznim členom zakona? Ugotavljam, da ne. Potem glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Vsi členi so sprejeti.</p>
               <p>S tem tudi zaključujem drugo obravnavo predloga zakona na matičnem delovnem telesu.
               Vsi sprejeti amandmaji bodo vključeni v dopolnjen predlog zakona, ki bo sestavni del
               poročila odbora. Želi biti kdo poročevalec na seji Državnega zbora? Če ni želje,
               potem bom sam poročevalec na seji Državnega zbora.</p>
               <p>S tem tudi zaključujem 11. točko dnevnega reda.</p>
               <p>Prehajamo na <title>12. TOČKO DNEVNEGA REDA,</title> to je točka <title>RAZNO.</title>
               </p>
               <p>Želi morda kdo pod razno? Ne.</p>
               <p>Morda bi vas jaz obvestil, mislim, da ste vsi dobili dopis glede obiska
               parlamentarne delegacije našega odbora ne Finskem. Tri prijave sem že prejel. Toliko
               da vas spomnim, če slučajno kdo ne bi bil obveščen. Podrobnejšega programa zaenkrat
               še nimamo, mislim pa, da bo 
               obisk normalno pripravljen. Je pa tako, kar se tiče števila delegacij se bo pač treba
               držati teh norm, ki so nekje od 3 do 5 poslancev bo verjetno lahko šlo.</p>
               <p>Če ni več točk pod razno, potem zaključujem 43. sejo Odbora za notranjo politiko,
               javno upravo in pravosodje.</p>
               <stage type="time">(Seja je bila končana 9. aprila 2008 ob 11.31 uri.)</stage>
            </sp>
         </div>
      </body>
   </text>
</TEI>
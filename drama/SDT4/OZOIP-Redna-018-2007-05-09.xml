<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZOIP-Redna-018-2007-05-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D622B0C4E7D487DCC12572C3002D21DD</idno>
               <idno type="custom" subtype="day">A571BDFCD2DFB39DC12572D7002C4AB6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=A571BDFCD2DFB39DC12572D7002C4AB6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZOIP-Redna-018-2007-05-09.OZOIP" n="018">
               <name>Redna</name>
               <date when="2007-05-09"/>
            </setting>
         </settingDesc>
         <particDesc>
            <listOrg>
               <org xml:id="OZOIP-Redna-018-2007-05-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZOIP-Redna-018-2007-05-09.OZOIP">
                        <orgName key="OZOIP">Odbor za okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OKOLJE IN PROSTOR</stage>
            <stage type="session">18. seja</stage>
            <stage type="date">(9. maj 2007)</stage>
            <stage type="chairman">Sejo je vodil Rudolf Petan, predsednik odbora.</stage>
            <stage type="time">Seja se je pričela ob 14.08.</stage>


            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Spoštovani! Pričenjam 18. sejo Odbora za okolje in prostor.</p>
               <p>Obveščam vas, da se seje ne moreta udeležiti, in sta se tudi opravičila, gospod
               Zmago Jelinčič Plemeniti in za začetek seje gospod Janko Veber. Mislim, da nismo
               prejeli nobenih pooblastil za nadomeščanje. Sklepčni smo.</p>
               <p>Lep pozdrav vsem članom, vabljenim, predstavnikom medijev!</p>
               <p>Prehajamo na določitev dnevnega reda seje odbora. Ker v poslovniškem roku nisem
               dobil nobenega obvestila ali zahteve za spremembo dnevnega reda, ugotavljam, da je
               sprejet dnevni red, kot ste ga dobili z vabilom.</p>
               <p>Prehajamo na <title>1. TOČKO DNEVNEGA REDA - POSLOVNI NAČRT RUDNIKA ŽIROVSKI VRH,
                  JAVNEGA PODJETJA ZA ZAPIRANJE RUDNIKA URANA, ZA LETO 2007.</title>
               </p>
               <p>K tej točki so bili vabljeni predstavniki ministrstva, Rudnika Žirovski vrh, Komisija
               Državnega sveta Republike Slovenije za lokalno samoupravo in regionalni razvoj. Ali
               želi predstavnik ali minister za okolje in prostor kratko uvodno besedo? Izvolite,
               gospod minister, imate besedo.</p>
            </sp>
            <sp who="SDT4:PodobnikJanez">

               <speaker>JANEZ PODOBNIK:</speaker>

               <p>Hvala lepa. Spoštovani gospod predsednik, poslanke in poslanci, gospod direktor in
               drugi prisotni! Dovolite mi, da na kratko predstavim k tej točki dnevnega reda nekaj
               uvodnih obrazložitev. Uvodoma se lahko nekoliko pohvalimo. Lansko leto smo bili
               deležni kritike, ker smo veljavni program zapiranja za leto 2006 sprejemali relativno
               kasno in smo lansko kritiko, tudi delno odbora, sprejeli. Vlada se je letos potrudila
               in prihaja v bolj normalnih rokih s poslovnim načrtom Rudnika Žirovski vrh, javnega
               podjetja za zapiranje rudnika urana, d.o.o., za 2007 v proceduro.</p>
               <p>Konec leta 2005 je ta parlamentarni sklic sprejel spremembo zakona o trajnem
               prenehanju izkoriščanja uranove rude in preprečevanja posledic rudarjenja rudnika
               urana Žirovski vrh. V njem smo kot dokončni rok zapiralnih del podaljšali do leta
               2010.</p>
               <p>S poslovnim načrtom Rudnika Žirovski vrh, javnega podjetja, za leto 2006 so bile
               načrtovane vse aktivnosti, prav tako pa tudi potem za leto 2007. Pripravljena je vsa
               dokumentacija, po našem mnenju jo bomo tudi izvedli. S tem je zagotovljeno
               nadaljevanje izvajanja noveliranega programa izvedbe trajne opustitve izkoriščanja
               uranove rude in preprečevanje posledic rudarjenja v rudniku Žirovski vrh, ki je bil
               sprejet na vladi že davnega leta 2001, to je 31. maja 2001.</p>
               <p>Poslovni načrt za leto 2007 pa načrtuje izvajanje osnovnih izvedbenih projektov za
               trajno prenehanje obratovanja jalovišč Boršt in Jazbec in pa monitoring vplivov na
               okolje. Iz gradiva oziroma zapisnika, mnenja k poslovnemu načrtu Rudnika urana
               Žirovski vrh za leto 2007 s strani  komisije za lokalno samoupravo in regionalni razvoj, ki
               se je soočila s to točko dnevnega reda, je bilo tudi odprto vprašanje nadomestila za
               uporabo stavbnega zemljišča oziroma 8. člena Zakona o trajnem prenehanju izkoriščanja
               uranove rude, ki govori o drugi obliki odškodnine. Rad bi povedal, da smo tudi v tem
               smislu danes pripravili kratko informacijo za vaš odbor. Imamo pripravljeno Uredbo o
               merilih za določitev višine in načinu plačila nadomestila zaradi omejene rabe
               prostora na območju rudnika urana Žirovski vrh. Mislim, da je šla uredba v
               medresorsko usklajevanje in bo v naslednjih tednih sprejeta na vladi. Če vas bo,
               gospod predsednik, mogoče kaj iz te uredbe zanimalo, kajti prav na podlagi amandmaja
               vašega odbora, ko smo sprejemali zakon, smo določbo v zakonu, ki je podlaga za to
               uredbo, tudi sprejeli.</p>
               <p>Glede jalovišča Boršt in Jazbec lahko samo povem, da v okviru projekta trajne
               sanacije in končne ureditve odlagališč po noveliranem programu številka 2 planiramo
               aktivno izvajanje zapiranja odlagališča Jazbec in pridobitev vseh dovoljenj, izbor
               izvajalcev ter začetek izvedbe sanacijskih ukrepov na odlagališču Boršt. Prav tako pa
               tudi načrtujemo, da bo izbrani izvajalec rudarskih del na končni ureditvi odlagališča
               Boršt pričel z deli predvidoma v drugem četrtletju 2007 <stage>(smo že tu)</stage>. Monitoring
               vplivov na okolje, vključujemo nadzor nad vplivi na okolje, izvajanje meritev za
               izvajanje zapiralnih del, vzorčenje za izvajanje, laboratorijskih, in pa varstvo pred
               sevanji.</p>
               <p>Na lanski seji vašega odbora je bilo kar nekaj razprav o prezaposlovanju, dovolite
               mi kratko informacijo. Z zmanjševanjem obsega del se bo zmanjšala potreba po
               nekaterih delih, nato se bo število zaposlenih še naprej postopno zmanjševalo. Ob
               koncu lanskega leta je bilo na rudniku zaposlenih 20 delavcev. Načrtovano je, da se
               bo v letu 2007 postopoma, poudarjam, postopoma zmanjševalo število še za 7 delavcev,
               tako da bo ob koncu letošnjega leta zaposlenih še 13 delavcev. Torej sledimo naši
               načrtovani dinamiki, o tem lahko kaj več pove gospod direktor.</p>
               <p>Še informacija o prodaji nepremičnin in premičnin. V letošnjem letu bodo prodaji
               namenjena stanovanja, katerih stanovalci imajo neomejeno stanovanjsko pravico po
               stanovanjskem zakonu. Nekatere v lanskem letu niso bile realizirane. Poleg teh
               stanovanj so pa za prodajo predvidena še stanovanja, ki so začasno oddana v najem. Če
               bo kakšno vprašanje, lahko kaj več o tem povemo kasneje. Glede premičnin, ki so
               namenjene prodaji v letu 2007, predstavljajo preostalo manjšo opremo, ki jo rudnik za
               svoje potrebe ne bo več potreboval, iz tega kakšnega velikega iztržka ne bo.</p>
               <p>Finančni del. Za pokrivanje stroškov zapiralnih in sanacijskih del so bila za leto
               2007 v proračunu odobrena sredstva v višini 6 milijonov 662 tisoč evrov, po starem,
               milijarda 296 milijonov tolarjev, za dve vsebini, za stroške zunanjih izvajalcev po
               posebnih pogodbah 4 milijone 327 tisoč evrov in pa stroške rudnika in njegovih
               izvajalcev 2 milijona 335 tisoč tolarjev. Bilo je sicer načrtovano nekaj finančnih
               virov več, ampak glede na realne možnosti ocenjujemo, gospod direktor, da bomo tudi s
               temi sredstvi letošnji načrt uspešno zaključili. Za prihodnje leto pa prav tako
               načrtujem, da bomo po dogovorjeni dinamiki  in proračunskih sredstvih zapiralna dela nadaljevali.</p>
               <p>Če bo kakšno vprašanje torej, ki je vezano na samo uredbo, pa bi lahko kaj več o tem
               povedal gospod Tavzes. Hvala lepa.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala ministru, gospodu Podobniku. Želi besedo mogoče predstavnik rudnika? Tu je
               direktor Rudnika Žirovski vrh mag. Avberšek. Želite besedo? Izvolite.</p>
            </sp>
            <sp who="SDT4:AvberšekFranc">

               <speaker>GOSPOD MAG. AVBERŠEK:</speaker>

               <p>Lepa hvala. Lepo pozdravljeni! Torej, nimam veliko dodati. Rad bi rekel okrog števila
               zaposlenih. Nas je že 15, trije so v postopki odhoda, tako da ne bo nobenega
               problema, da ne bi do konca leta dosegli številke 12, morda celo 11. Skratka, tu
               gredo zadeve po planu, nekega posebnega problema ni.</p>
               <p>Sama izvedba pa, če samo spomnim na poročilo za lansko leto, smo v lanskem letu jamo
               zaprli, predelovalni obrat likvidirali, objekte predali občini v veliki večini. Tako
               da nam ostaja samo še manjši del, ki je vezan na samo gradnjo in zapiranje obeh
               odlagališč. Na odlagališču Jazbec dela potekajo v polnem zamahu, potekajo po planu,
               skladno s finančnimi možnostmi seveda, vendar mislim, da rok, da bodo dela končana v
               letu 2008, ni ogrožen. Tu bi se pridružil ministru, da tisto zmanjšanje, ki je bilo v
               proračunu za letošnje leto, ni tolikšno, da bi bistveno vplivalo na sam potek del, če
               bodo seveda v naslednjem letu resnično zagotovljena tista sredstva, ki so zdaj v tem
               trenutku predvidena v proračunu. Za Boršt je še nekaj problemov, nimamo še podpisane
               pogodbe. Tu upam, da bomo v tem tednu še zadevo dokončno rešili in jo podpisali, tako
               da bodo dela lahko stekla, ker sicer bi pa resnično lahko nastale težave pri
               izkoristku teh sredstev, ki so na razpolago, ker brez možnosti, da bi dela opravili,
               seveda tudi realizacija potem ni mogoča. Rekel bi to, torej, zaenkrat tudi dela na
               Borštu niso ogrožena, mi bomo ta dela opravili skladno z načrtom in po planu in
               menim, da tudi kvalitetno, vsaj na ta izbor, ki smo ga naredili.</p>
               <p>Morda bi rekel še to, mi smo lastne laboratorije v lanskem letu ukinili. Predali smo
               institucijam, zavodom, ki opravljajo, in so za to akreditirani, nadzor nad varstvom
               okolja. V prejšnjem mesecu je bila neka nadaljevanka na A Kanalu okrog problemov, ki
               so v Poljanski dolini zaradi rudnika. Torej, moram reči, da nas o tem niso
               povprašali. Lahko samo to rečem, da so zdravniki končali študijo, ki kaže na to, da -
               ali pa, ni nobenega dokaza, da bi rudnik kakorkoli vplival na zdravje. Poljanci so
               povprečno zdravi Slovenci ali, bi rekli, celo nadpovprečno zdravi Slovenci. Vpliv na
               okolje je pa tak, kot je. Lahko rečem samo to, da živeti je pač nevarno. In v bistvu,
               če bi iskali zgodbice po ostalih krajih Slovenije, bi podobne zgodbice tudi lahko
               našli. Na vsak način pa v Škofji Loki se zaradi vplivov rudnika nič posebnega ne
               dogaja.</p>
               <p>Skratka, dela potekajo po planu, zaenkrat so v okviru tistega, kar je pričakovano.
               Problem podpisa pogodbe bomo pa ta teden rešili in ne vidim razloga, da tudi  tu ne bi šlo v redu. Jaz bi,
               predsednik, morda samo ponovil še tiste besede, ki smo jih že prej izrekli - morda bi
               pa le kazalo, da bi jeseni, ko bo razprava o poročilu za lansko leto, odbor prišel k
               nam. Bo zanimivo videti, za obe odlagališči bo gradbišče v polnem teku in bi lahko
               videli ta sanacijska dela, kako potekajo. Mislim pa, da so dela tudi vzorna in da je
               tudi s tega vidika dobro pogledati. Hvala lepa. Vabljeni k nam.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala mag. Avberšku. Mislim, da je bila ta obljuba že dana, da se bomo videli nekje
               okrog rudnika Žirovski vrh, da tudi v praksi vidimo, kako to zgleda, takrat, ko bo to
               poročilo. Tako da to je praktično že moja naloga, da to realiziramo. Hvala lepa.</p>
               <p>Želi še kdo od vabljenih, preden preidemo na razpravo, besedo? Odpiram razpravo.
               Želi kdo od članov odbora besedo za kakšno vprašanje, dodatno pojasnilo? Vidim, da
               ne. Potem mislim, da lahko zaključimo razpravo.</p>
               <p>Predlagam, da sprejmemo ugotovitveni sklep, in sicer v naslednjem besedilu: Odbor za
               okolje in prostor se je seznanil s poslovnim načrtom Rudnika Žirovski vrh, javnega
               podjetja za zapiranje rudnika urana, d.o.o., za leto 2007. Želi mogoče kdo besedo v
               zvezi s tem sklepom? Ugotavljam, da nihče. Predlagam, da tak sklep sprejmemo.
               Prehajamo na glasovanje.</p>
               <p>Kdo podpira takšen sklep? <stage>(8 članov.)</stage> Se pravi, to smo vsi, ki smo trenutno navzoči,
               zato tudi ni treba vprašati, ali kdo nasprotuje.</p>
               <p>Ugotavljam, da smo to točko zaključili. Zahvaljujem se vsem, ki ste prišli k tej
               točki dnevnega reda.</p>
               <p>Prehajamo na <title>2. TOČKO DNEVNEGA REDA - OBRAVNAVA POBUDE MESTNE OBČINE LJUBLJANA
                  ZA ZAČETEK POSTOPKA ZA OCENO USTAVNOSTI PRVEGA ODSTAVKA 85. ČLENA ZAKONA O
                  OHRANJANJU NARAVE.</title>
               </p>
               <p>Z gradivom ste prejeli tudi mnenje vlade in mnenje zakonodajno-pravne službe.
               Sprašujem predstavnika Ministrstva za okolje, ali morda želi podati dodatno pojasnilo
               ali kaj dodati k temu, kar smo že dobili zapisano. Gospod minister, izvolite, imate
               besedo.</p>
            </sp>
            <sp who="SDT4:PodobnikJanez">

               <speaker>JANEZ PODOBNIK:</speaker>

               <p>Hvala lepa. Saj ne bom predolg.</p>
               <p>Če ste imeli čas in če ste si nekoliko podrobneje ogledali dokumentacijo, ki je
               vezana na pobudo Mestne občine Ljubljana za oceno ustavnosti prvega odstavka 85.
               člena zakona o ohranjanju narave, ste lahko ugotovili, da gre za zelo zanimivo pravno
                  vprašanje ali lahko
               zakonodajalec v Zakonu o ohranjanju narave določi, da se prepoveduje pravni promet z
               nepremičninami na zavarovanih območjih in zemljiščih na katerih so naravne vrednote
               in so v lasti države, medtem ko pa v istem zakonu ne prepoveduje pravnega prometa, če
               so zemljišča v lasti občin. To je ta dilema, ki je bila postavljena. Z mano so tudi
               moji kolegi oziroma kolegica, ki se je veliko ukvarjala s tem vprašanjem. Mi smo tudi
               usklajeni z mnenjem Zakonodajno-pravne službe in po našem trdnem prepričanju ta
               izpodbijana določba ni v neskladju z Ustavo, predvsem pa mi tudi menimo, da ne gre za
               protiustavno pravno praznino, na kar se pobudnik še posebej v svoji obrazložitvi
               nekako naslanja in če bo kakšno vprašanje lahko nanj odgovorimo, sicer pa so gradiva
               prezentna. Jaz tudi kot minister pričakujem, da bo Ustavno sodišče sledilo naši
               argumentaciji, če ne bo se bo zgodil en zelo zanimiv, jaz bi rekel, ustavnopravni
               presedan oziroma sprememba. Podlaga ali motivacija za to pobudo, če ste imeli čas
               pogledati, je v tem, da je v enem od postopkov, ki se je končal na Vrhovnem sodišču
               je Vrhovno sodišče naložilo Mestni občini Ljubljana, da slovenskemu državljanu
               oziroma državljanki v naravi vrne nekatere parcele, nekatera zemljišča, ki pa jih je
               njihov mestni odlog zavaroval, kot naravno vrednoto ampak seveda z lokalnega vidika,
               medtem ko pa tisti del zemljišč, ki so bili pod državno lastnino pa je državi, v tem
               primeru ministrstvu, naložil, da seveda tega ne vrnejo v naravi ampak samo, mislim
               da, v obveznicah ali zadolžnicah. Tako, da to je bil formalni razlog, da se je Mestna
               občina Ljubljana odločila in je šla izpodbijati ta člen zakona na Ustavno sodišče.
               Hvala lepa.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala. Želi mogoče predstavnica Zakonodajno-pravne službe besedo? Gospa Briški,
               izvolite.</p>
            </sp>
            <sp who="SDT4:BriškiMarta">

               <speaker>MARTA BRIŠKI:</speaker>

               <p>Hvala. Tudi v Zakonodajno-pravni službi dejansko menimo, da izpodbijana določba ni v
               neskladju z Ustavo, kar smo tudi zapisali in pri tem poudarili, da ravno obratno - da
               bi poseg v ustavno pravico po našem mnenju pomenila določba zakona, ki bi
               prepovedovala pravni promet z zemljišči v lasti občine in odsotnost takšne določbe.
               Glede vsega ostalega pa se dejansko strinjamo z mnenjem in argumenti, ki jih je
               navedla tudi Vlada v svojem mnenju. Hvala.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala predstavnici Zakonodajno-pravne službe. Odpiram razpravo. Želi kdo od članov
               odbora besedo? Ugotavljam, da nihče. Zaključujem razpravo.</p>
               <p>Predlagam sledeči predlog sklepa: Odbor Državnega zbora Republike Slovenije za
               okolje in prostor soglaša z mnenjem Zakonodajno-pravne službe Državnega zbora
               Republike Slovenije, pobudi Mestne občine Ljubljana za oceno ustavnosti prvega
               odstavka 85. člena Zakona o ohranjanju narave in predloga Zakonodajno-pravni službi,
               da v skladu s prvim odstavkom 266. člena Poslovnika Državnega zbora Republike
               Slovenije pripravi odgovor Ustavnemu sodišču Republike Slovenije. Želi kdo besedo k
               takšnemu sklepu? Ugotavljam, da ni nihče.</p>
               <p>Dajem na glasovanje. Kdo podpira takšen sklep? 8 članov, to se pravi to so vsi.</p>
               <p><stage>(Za je 8 članov.)</stage> <stage>(Proti nihče.)</stage></p>
               <p>S tem zaključujem to točko dnevnega reda. Vsem, ki ste sodelovali pri tej točki se
               zahvaljujem.</p>
               <p>Prehajamo na <title>3. TOČKO</title> to je</p>
               <p>
                  <title>OBRAVNAVA POBUDE FRANCA POTOKARJA IZ GROSUPLJA ZA ZAČETEK POSTOPKA ZA OCENO
               USTAVNOSTI PRVE ALINEJE 56. ČLENA TER 58. DO 63. ČLENA ZAKONA O STAVBNIH
               ZEMLJIŠČIH.</title>
                   Z gradivom ste prejeli tudi mnenje
            Vlade Republike Slovenije in mnenje Zakonodajno-pravne službe. Sprašujem ali želi
            predstavnik ministrstva besedo? Gospod minister, izvolite.</p> 
            </sp>
            <sp who="SDT4:PodobnikJanez">

               <speaker>JANEZ PODOBNIK:</speaker>

               <p>Hvala lepa. V tej pobudi državljan daje pobudo za oceno ustavnosti nekaterih členov
               Zakona o stavbnih zemljiščih. O zelo podobni pobudi je Ustavno sodišče enkrat ali že
               večkrat odločalo, to je treba povedati. Tisti del pobude, ki se nanaša na odlok, ki
               ga je sprejela lokalna skupnost, v tem primeru Občina Grosuplje in je v tem primeru
               nasprotna udeleženka v postopku lokalna skupnost in ne Državni zbor, pač nismo za to
               pristojni, niti mi, niti Vlada. Kar se pa tiče izpodbijanih določb in kjer gre
               argumentacija na spornost tako imenovanega prehodnega obdobja, ki ga je zakonodajalec
               v eni od sprememb tega zakona; ne vem mogoče bo kmalu že 10 let nazaj, mogoče nekaj
               manj in moram povedati, da je tukaj Vlada v celoti usklajena z mnenjem
               Zakonodajno-pravne službe; in v Vladi menimo, da je ta pobuda v tem delu
               neutemeljena, predvsem pa je tudi zelo, jaz bi rekel, pomanjkljivo obrazložena. V čem
               je ustavna spornost prehodnega obdobja? Kajti povedati je potrebno, da ni to v
               nasprotju z načeli pravne države, če je zakonodajalec predvidel, da bo to predhodno
               obdobje plačevanje nadomestila za uporabo stavbnega zemljišča, velja do uveljavitve
               nove sistemske ureditve davka na nepremičnine. Torej je vendarle rok tega prehodnega
               obdobja v zakonskem smislu določen. Zato torej v Vladi menimo, da je ta pobuda, v tem
               primeru neutemeljena.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala gospodu ministru. Želi predstavnica Zakonodajno-pravne službe, gospa Briški,
               besedo? Izvolite.</p>
            </sp>
            <sp who="SDT4:BriškiMarta">

               <speaker>MARTA BRIŠKI:</speaker>

               <p>Mogoče samo toliko v dopolnilo, da je dejansko Ustavno sodišče že večkrat odločalo v
               zvezi z izpodbijanimi določbami Zakona o stavbnih zemljiščih in vedno ugotovilo, da
               dejansko niso v neskladju z Ustavo in iz tega potem dejansko izhaja popolnoma jasna
               ugotovitev, da v neskladju z Ustavo potem tudi ni to prehodno obdobje. Je nekoliko
               dolgo, vendar ureditev kot takšna pač v tem času ni v neskladju z Ustavo. Hvala.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala predstavnici Zakonodajno-pravne službe. Odpiram razpravo. Želi kdo od članov
               odbora besedo? Ugotavljam, da nihče. Zaključujem razpravo.</p>
               <p>Predlagam sledeči predlog sklepa: Odbor Državnega zbora Republike Slovenije za
               okolje in prostor soglaša z mnenjem Zakonodajno-pravne službe Državnega zbora
               Republike Slovenije h pobudi Franca Potokarja iz Grosuplja za oceno ustavnosti prve
               alineje 56. člena in 58. do 63. člena Zakona o stavnih zemljiščih ter predlaga
               Zakonodajno-pravni službi, da v skladu s prvim odstavkom 266. člena Poslovnika
               Državnega zbora Republike Slovenije pripravi odgovor Ustavnemu sodišču Republike Slovenije. Želi kdo besedo, želi
               kdo razpravljati o tem predlogu? Ugotavljam, da nihče. Prehajamo na glasovanje.</p>
               <p>Kdo je za takšen sklep? <stage>(8 članov.)</stage> Nihče proti.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - POBUDA DRUŽBE ALEKSANDER VON THURN TAXIS,
                  K.D., LJUBALJANA IN ALEKSANDRA VON THURN TAXISA IZ LJUBLJANE ZA ZAČETEK POSTOPKA
                  USTAVNOSTI DRUGEGA IN ČETRTEGA ODSTAVKA 84. IN PRVEGA ODSTAVKA 111. ČLENA
                  STANOVANJSEGA ZAKONA.</title> S sklicem ste sprejeli tudi mnenje Vlade Republike
               Slovenije in pa zakonodajno-pravne službe. Želi minister za okolje in prostor mogoče
               besedo? Izvolite.</p>
            </sp>
            <sp who="SDT4:PodobnikJanez">

               <speaker>JANEZ PODOBNIK:</speaker>

               <p>Hvala lepa. Tudi v tem primeru gre za, jaz bi rekel zelo zanimivo pobudo, pobude
               družbe Aleksander von Thurn Taxis Ljubljana, da bi se ocena ustavnost dveh členov
               veljavnega stanovanjskega zakona. Ta pobudnik opravlja dejavnost prevajanja in
               davčnega svetovanja. Mislim, da ima dvojno državljanstvo, ampak to ni problematično.
               Dejstvo pa je, da je pred dvema letoma z lastnikom, nekje v Ljubljani, sklenil samo
               ustno najemno pogodbo za stanovanje. In on je bil prepričan, da mu je ni potrebno
               kakorkoli skleniti v pisni obliki. In sedaj ta lastnik zahteva, da se stanovanje
               izprazni, pobudnik pa zavrača, ker on na podlagi, kot pravi nekaterih evropskih
               praks, to ustno najemno pogodbo interpretira, da je to pogodba za nedoločen čas,
               čeprav je nima sklenjene v pisni obliki. Vlada sedaj tudi pri tem, bi rekel tudi
               usklajeno s službo Državnega zbora, seveda pa izhaja iz veljavne zakonodaje v
               Sloveniji, iz našega stanovanjskega zakona pa tudi obligacijskega zakonika, kjer zelo
               natančno ureja kakšni so potrebni pogodbeni odnosi, ko gre za stanovanje. In naš
               stanovanjski zakon izrecno in nedvoumno določa, da se tako najemna kot podnajemna
               pogodba sklepata v pisni obliki. Pobuda je zelo obširna. Tudi nekatere druge
               podsegmente tega vprašanja se naslanja, ampak Vlada ocenjuje, da ni razlogov, da bi
               se pritrdilo pričakovanju tega, ki je vložil to pobudo, torej da je naš stanovanjski
               zakon v skladu z Ustavo.</p>
            </sp>
            <sp who="SDT4:PetanRudolf">

               <speaker>PREDSEDNUK RUDOLF PETAN:</speaker>

               <p>Hvala ministru. Želi predstavnica Zakonodajno-pravne službe besedo? Gospod Briški,
               izvolite.</p>
            </sp>
            <sp who="SDT4:BriškiMarta">

               <speaker>MARTA BRIŠKI:</speaker>

               <p>Hvala. Dejansko pobuda ponudnikov, je tokrat bila izredno nejasno zapisana, tako da
               je bilo kar potrebno nekaj truda vložiti, da se je ugotovilo kaj sploh zatrjuje,
               kakšna neskladja, s tem, da so zatrjevanja v mnogih segmentih dejansko bila
               neargumentirana, tako da smo pripravili mnenje in argumente zakaj menimo, da ni
               pobuda utemeljena, v tistem delu kjer so argumenti tudi podani in to smo zapisali v
               svojem pisnem mnenju, dovolj obsežno in na široko, tako da ne bi sedaj  tega povzemala. Hvala lepa.</p>
            </sp>
            <sp who="SDT4:PetanRudolf">

               <speaker>PREDSEDNUK RUDOLF PETAN:</speaker>

               <p>Hvala predstavnici Zakonodajno-pravne službe. Odpiram razpravo. želi kdo od članov
               odbora besedo. Ugotavljam, da nihče. Zaključujem razpravo.</p>
               <p>Predlagam sledeči sklep. Odbor Državnega zbora Republike Slovenije za okolje in
               prostor soglaša z mnenjem Zakonodajno-pravne službe Državnega zbora Republike
               Slovenije k pobudi družbe Aleksander von Thourn Taxis , k.d., Ljubljana in Aleksandra
               von Thourn Taxis iz Ljubljane, za oceno ustavnosti drugega in četrtega odstavka 84.
               in prvega odstavka 111. člena stanovanjskega zakona ter predlaga Zakonodajno-pravni
               službi, da v skladu s prvim odstavkom 266. člena poslovnika Državnega zbora Republike
               Slovenije pripravi odgovor Ustavnemu sodišču Republike Slovenije. Želi kdo
               razpravljati o tem predlogu? Ugotavljam, da nihče. Potem prehajamo na glasovanje.</p>
               <p>Kdo je za? <stage>(8 članov.)</stage></p>
               <p>Ugotavljam, da je ta sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA - POBUDA NEVENSKE ŠORLI IZ LJUBLJANE ZA
                  ZAČETEK POSTOPKA ZA OCENO USTAVNOSTI DRUGEGA ODSTAVKA 25. ČLENA STANOVANJSKEGA
                  ZAKONA.</title> S sklicem seje ste sprejeli tudi mnenje Vlade in pa mnenje
               Zakonodajno-pravne službe Državnega zbora Republike Slovenije. Želi minister za
               okolje in prostor besedo? Izvolite.</p>
            </sp>
            <sp who="SDT4:PodobnikJanez">

               <speaker>JANEZ PODOBNIK:</speaker>

               <p>Hvala lepa. Vlada predlaga v tem primeru, da Ustavno sodišče zavrne pobudo za oceno
               ustavnosti drugega odstavka 25. člena stanovanjskega zakona. V tem primeru pa gre za
               tisti člen, ki določa o tem, ali se za posle rednega opravljanja šteje tudi oddajanje
               skupnih delov v najem. Torej za to vprašanje. Gre za vprašanje opravljanja
               večstanovanjskih stavb. Mimogrede, marsikje v praksi se tukaj pojavljajo problemi, da
               ne bo nesporazuma. Tudi sam kot minister sem deležen nekaterih pričakovanj, da bomo v
               tem segmentu spremembo, ampak ne v tem členu, ki je tukaj napadal, v nekaterih
               drugih, spremembo stanovanjskega zakona, morda nekatere rešitve še nekoliko dorekli.
               Ampak v tem primeru pa je v veljavnem 9. členu stanovanjskega zakona določeno, da je
               upravljanje večstanovanjskih stavb kot sprejemanje in izvrševanje odločitev,
               nastopanje v pravnem prometu in v postopkih pred pristojnimi organi z namenom
               obratovanja, vzdrževanja in ohranjanja bistvenih lastnosti v stanovanjske stavbe,
               torej da je to sestavni del opravljanja, in da se torej ločita, da se ločijo posli
               rednega opravljanja in posli, ki presegajo okvir rednega opravljanja večstanovanjskih
               stavb v etažni lastnini in večstanovanjskih stavb v solastnini. Zakon določa, da se
               oddajo skupnih prostorov v najem v večstanovanjski stavbi v etažni lastnini v skladu
               z določbo 25. člena zakona šteje za posel rednega opravljanja. Zakaj je to pomembno?
               Zato, ker se lastniki v tem primeru odločajo za oddajo skupnih prostorov v etažni
               lastnini po sistemu večinskega odločanja. Če ste imeli čas in ste pogledali genezo te
               pobude, pa je v tem primeru šlo za eno od etažnih lastnic, ki pa se sama ni strinjala
               s to večinsko odločitvijo in je potem na sodišču izgubila, sodišče ji ni dalo
                  prav in se je potem v te
               primeru obrnila na Ustavno sodišče. Tudi Zakonodajno-pravna služba Državnega zbora v
               zelo obširnem mnenju na koncu meni, da je pobuda v celoti neutemeljena. Hval
               lepa.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala gospodu ministru. Želi predstavnica Zakonodajno-pravne službe gospa Briški
               besedo? Izvolite.</p>
            </sp>
            <sp who="SDT4:BriškiMarta">

               <speaker>MARTA BRIŠKI:</speaker>

               <p>Jaz bi v zvezi z našim mnenjem želela opozoriti le na pisno napako v 1. točki, prvi
               stavek je v bistvu nedokončan. Pred piko bi moralo biti dodano besedilo, da je v
               nasprotju z načelom pravne države, načelom enakosti. Gre dejansko samo za pisno
               pomotoma spuščen del besedila, ki pa na vsebino v ničemer ne vpliva, vendar bi to
               potem preden, če se boste strinjali z našim mnenjem, preden bi šlo na Ustavno sodišče
               odpravili, prav tako bi pa popravili tudi ponekod pomotoma zapisane kratice
               stvarno-pravnega zakonika SZP, pravilno je SPZ. Tako, da te pisne napake bomo preden
               bi šlo naprej na Ustavno sodišče odpravili. Hvala.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala, gospe Briški. Želi kdo od članov odbora besedo? Ugotavljam, da nihče. Potem
               predlagam sledeči sklep, v katerem bi pa že bilo upoštevano to kar je sedaj gospa
               Briški rekla, da se bo popravilo SZP v SPZ in to kar je bilo omenjeno, tako da ne bi
               posebej zgubljali s tem časa. Sklep bi bil sledeč: Odbor Državnega zbora Republike
               Slovenije za okolje in prostor soglaša z mnenjem Zakonodajno-pravne službe Državnega
               zbora Republike Slovenije k pobudi Nevenke Šorli iz Ljubljane za oceno ustavnosti
               drugega odstavka 25. člena stanovanjskega zakona in predlaga Zakonodajno-pravni
               službi, da v skladu s prvim odstavkom 266. člena Poslovnika Državnega zbora Republike
               Slovenije pripravi odgovor o Ustavnem sodišču Republike Slovenije. Želi kdo besedo?
               Ugotavljam, da nihče. Potem dajem na glasovanje.</p>
               <p>Kdo podpira takšen predlog? <stage>(8 članov.)</stage></p>
               <p>Soglasno. Ugotavljam, da je sklep sprejet.</p>
               <p>S tem še enkrat poudarjam, da je ta pripomba že tudi upoštevana s tem sklepom, s tem
               popravkom. S tem zaključujem to točko dnevnega reda.</p>
               <p>Prehajamo na <title>6. TOČKO - VPRAŠANJA IN POBUDE ČLANOV ODBORA.</title> Želi kdo
               besedo? Gospod Jerič, izvolite.</p>
            </sp>
            <sp who="SDT4:JeričMiran">

               <speaker>MIRAN JERIČ:</speaker>

               <p>Hvala lepa za besedo, gospod predsednik. Spoštovani gospod minister, člani odbora,
               ostali prisotni! Imam eno kratko vprašanje za gospoda ministra, in sicer v zvezi s
               škodo, ki jo je povzročilo lansko neurje. Konec meseca junija je Slovenijo prizadelo
               hudo neurje s točo, med drugim je bila hudo poškodovana tudi občina Hrastnik, mi smo
               imeli poškodovanih približno 632 objektov ne samo stanovanjskih, industrijskih,
               gospodarskih, kmetijskih, škoda je bila tudi na cestni infrastrukturi. Občinske in
               regijske komisije so se potrudile, opravile ogled, pripravile vse ustrezne zapisnike
               in končna poročila in mi smo vsaj z občine Hrastnik do 14.7. regijski komisiji oddali
               kompletna poročila in do 31.7. je bilo to verificirano poročilo tudi dostavljeno
               državni komisiji za ocenjevanje škode, kot je meni poznano je potem Vlada ugotovila,
               da je ta škoda, ki jo je povzročilo neurje konec meseca junija v lanskem letu šlo čez
               tisti cenzus, ki ga predvideva zakon in naložila ministrstvu, da pripravi sanacijski
               program in da zagotovi tudi določena sredstva za odpravo posledic, ki jo je
               povzročilo neurje. No, moram reči, da je od tistega časa naprej obvestila prizadete
               občine predvsem pa občani in občanke niso prejeli, pa me zanima koliko daleč je s tem
               sanacijskim programom, kdaj bomo prejeli  obvestila in da bomo lahko prizadete občane tudi o tem obvestili, ker
               veliko občanov je takrat najelo kredite, da so lahko vsaj stanovanjske objekte na
               novo prekrili, gospodarske objekte, firme, seveda tudi industrijske objekte in bi
               želel dobiti kratek ustni odgovor oziroma pisni, ko bo mogoče. Hvala lepa.</p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala, gospodu Jeriču. Gospod minister, izvolite. Imate besedo.</p>
            </sp>
            <sp who="SDT4:PodobnikJanez">

               <speaker>JANEZ PODOBNIK:</speaker>

               <p>Hvala lepa. Torej, na vprašanje gospoda poslanca Jeriča. Vse kar je povedal drži
               tudi glede mnenja glede na postopek državne komisije, moram pa povedati, da je naše
               ministrstvo v skladu s pristojnostmi, ki jih ima pripravilo delni sanacijski program,
               je pripravljen, moramo ga še v celoti uskladiti z Ministrstvom za finance in upam, da
               ga bo Vlada čim prej potrdila. Kar nekaj prizadetih občanov se je name obrnilo v
               zadnjem obdobju, še posebej je aktiven vaš kolega župan iz Litije, gospod Rokavec,
               tudi občina Litija je bila poleg vaše zelo prizadeta v tem neurju. Tam se je pojavilo
               še nekaj dodatnih vprašanj, ki so vezane na sanacijo strešne kritine, kmetijskih
               objektov, glede na veljavni zakon gre za interpretacijo ali to avtomatsko pomeni, da
               ob takšni hudi naravni <gap n="..."/><stage>/nerazumljivo./</stage><gap n=".."/> s točo, da je to avtomatsko tudi
               vključeno v sam delni sanacijski program, moja interpretacija je da, tako da upam, da
               mi bo uspelo, da bo v bližnji prihodnosti Vlada ta naš predlog tudi potrdila. Hvala.
           </p>
            </sp>
            <sp who="SDT4:PetanRudolf">

               <speaker>PREDSEDNIK RUDOLF PETAN:</speaker>

               <p>Hvala. Gospod Jerič, ste zadovoljni, želite pisno? O.K. Hvala. Želi še kdo besedo?
               Ugotavljam, da nihče. Potem zaključujem to točko.</p>
               <p>Prehajamo na <title>7. TOČKO - RAZNO.</title> Želi mogoče kdo besedo pri tej točki?
               Vidim, da nihče. Potem zaključujem tudi to točko in tudi današnjo sejo Odbora za
               okolje in prostor. Vsem se zahvaljujem za udeležbo in za plodno razpravo. Hvala lepa.</p>
               <stage type="time">(Seja je bila končana 9 maja 2007 ob 14.45.)</stage>
            </sp>
         </div>
      </body>
   </text>
</TEI>
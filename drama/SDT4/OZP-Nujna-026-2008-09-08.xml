<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZP-Nujna-026-2008-09-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">FB59045F520B7FC5C12574B3002D8060</idno>
               <idno type="custom" subtype="day">04EEB9D72D37205DC12574BE0044BE42</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=04EEB9D72D37205DC12574BE0044BE42</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZP-Nujna-026-2008-09-08.OZP" n="026">
               <name>Nujna</name>
               <date when="2008-09-08"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZP-Nujna-026-2008-09-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZP-Nujna-026-2008-09-08.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">26. nujna seja</stage>
            <stage type="date">(8. september 2008)</stage>
            <stage type="chairman">Sejo je vodil Josip Bajc, predsednik odbora.</stage>
            <stage type="time">Seja se je pričela ob 9.03. </stage>


            <sp xml:id="SDT4-OZP-Nujna-026-2008-09-08.sp1">

               <speaker>PREDSEDNIK JOSIP BAJC:</speaker>

               <p>Spoštovani kolegi, spoštovani gospod minister s sodelavci, spoštovani ostali
               vabljeni, predstavniki medijev, vsem skupaj lep pozdrav! Pričenjam 26. nujno sejo
               Odbora za promet in obveščam vas, da so zadržani in se seje odbora ne morejo
               udeležiti naslednji člani odbora: dr. Marko Pavliha in kolega Janko Veber. Na seji so
               kot nadomestni člani odbora prisotni, namesto Andreja Fabjana, Marjan Drofenik,
               namesto Alojza Posedela, dr. Pavle Gantar in mislim, da bo pravočasno dobil tudi
               pooblastilo kolega Peče. Prejel sem tudi pooblastilo s strani splošnega gradbenega
               podjetja SCT d.d., s strani Ivana Zidarja, pooblašča Stanka Štrajna, univ. dipl.
               pravnika in Boruta Vilenparta, univ. dipl. ing. gradbeništva, da se udeležijo 26.
               nujne seje našega odbora.</p>
               <p>S sklicem za današnjo 26. izredno sejo ste prejeli tudi predlog dnevnega reda in
               sicer, politična odgovornost ministra za promet, mag. Radovana Žerjava in Vlade
               Republike Slovenije v zvezi z ukrepanjem odpadanja protipožarnega ometa v stari
               galeriji predora Šentvid. In sicer, zahteva poslanske skupine Zares, za sklic nujne
               seje Odbora za promet, z dne 26. 8. je priložena h gradivu s sklicem za današnjo
               sejo. Ker do 12. ure včerajšnjega dne nisem prejel predloga za umik katere od točke
               dnevnega reda ali za razširitev predloga dnevnega reda, je določen dnevni red tako
               kot je bil s sklicem vam posredovan. Tako prehajam na 1. točko dnevnega reda, to je
               na obravnavo zahteve poslanske skupine Zares za sklic nujne seje Odbora za promet, o
               politični odgovornosti ministra za promet, mag. Radovana Žerjava in Vlade Republike
               Slovenije v zvezi z ukrepanje o odpadanju protipožarnega ometa v stari galeriji
               Šentvid. Dodatno ste prejeli poročilo nadzornega sveta o dogodkih v predoru Šentvid.
               Govorim člani odbora za promet.</p>
               <p>Vabljeni na sejo so: mag. Radovan Žerjav, minister za promet, gospod Jurij Kos,
               glavni prometni inšpektor ministrstva za promet. Tomislav Nemec, predsednik uprave
               Darsa delniške družbe. Andrej Čufar, strokovnjak za predorsko varnost, Zgoša 52A,
               Begunje. SCT izvajalec, Slovenska cesta 56, Zili Inženiring d.d., nadzorni inženir iz
               Ljubljane. In to so vabljeni za današnjo sejo.</p>
               <p>Ugotavljam, v temu trenutku, smo vseeno sklepčni. Kolega Peče pa baje, da ne bo
               dostavil pooblastila, vsaj tako me, ker ni član odbora oziroma Poslanska skupina nima
               člana odbora. Lahko ste pa na seji, sigurno. ...<stage>/Glas iz ozadja./</stage>...</p>
               <p>Ja, ja, pravim da... Hvala. Mislim, da ..., ne boste ali ga ne morete, je za
               sklepčnost popolnoma vseeno.</p>
               <p>Namesto kolega Marinič Branka, je na seji kolegica Alenka Jeraj, tako da ne glede na
               ta kratek proceduralni zaplet ugotavljam, da je vseeno odbor sklepčen, ker nas je od
               sedemnajstih, devet članov bodisi članov oziroma nadomestnih članov.</p>
               <p>Pričenjamo obravnavo zahteve Poslanske skupine Zares za sklic nujne seje Odbora za
               promet o politični odgovornosti ministra za promet, mag. Radovana Žerjava in Vlada
               Republike Slovenije v zvezi z ukrepanji o odpadanju protipožarnega ometa v stari
               galeriji Šentvid. Kot sem že prej omenil, je na zahtevo Poslanske skupineZares, bila ta sklicana izredna
               seja in dajem besedo predstavniku poslanske skupine Zares, dr. Pavlu Gantarju, da
               poda uvodno obrazložitev k zahtevi za sklic te izredne seje. Dr. Gantar, beseda je
               vaša.</p>
            </sp>
            <sp xml:id="SDT4-OZP-Nujna-026-2008-09-08.sp2">

               <speaker>DR. PAVEL GANTAR:</speaker>

               <p>...<stage>/Izključen mikrofon./</stage>... Hvala lepa gospod predsednik.</p>
            </sp>
            <sp xml:id="SDT4-OZP-Nujna-026-2008-09-08.sp3">

               <speaker>PREDSEDNIK JOSIP BAJC:</speaker>

               <p>Predlagam, da se priključite.</p>
            </sp>
            <sp xml:id="SDT4-OZP-Nujna-026-2008-09-08.sp4">

               <speaker>DR. PAVEL GANTAR:</speaker>

               <p>Res je, prav ste ugotovili. Poslanska skupina Zares je vložila zahtevek za sklic
               nujne seje Odbora Državnega zbora za promet, s točko kot ste jo navedli. Želimo
               razpravljati in sprejeti sklepe o politični odgovornosti ministra za promet, gospoda
               Radovana Žerjava in Vlade Republike Slovenije, v zvezi z ukrepanjem ali če hočete,
               neukrepanjem pri odpadanju protipožarnega ometa v stari galeriji predora Šentvid.
               Toliko dogodkov, ki so pripeljali do vsega tega, nam je vsem znan, zato le v kratkih
               besedah, nekaj najpomembnejših poudarkov, ki kažejo na ravnanje ustreznih organov, od
               ministra, ministrstva, seveda in naročnika, navsezadnje tudi izvajalca in nadzora.
               Kot veste, je 1. julija 2008, devet ur po svečani otvoritvi avtoceste Šentvid -
               Koseze, v predoru stare galerije odpadel del protipožarnega ometa. Nadzorni sistem je
               zaprl cesto, omet so pospravili, pometli in minister je, vsi, minister je izjavil, da
               je varen za obratovanje, torej 2.7.2008. Pri čemer je treba izpostaviti, da v času,
               ko je izjavil, da je tunel oziroma stara galerija varen za promet, seveda cel objekt
               sploh še ni imel uporabnega dovoljenja in torej seveda tudi če omet ne bi odpadel, s
               formalno-pravnega vidika seveda še ne bi smel biti odprt za promet.</p>
               <p>7. julija, ponoči, je na avto oziroma je ponovno padel približno 100 kilogramov
               ometa in v sreči in dejstvu, torej ne julija, ampak avgusta, se je treba zahvaliti,
               da ni prišlo do nesreče in poškodb. Vozniki so imeli razmeroma, so vozili razmeroma
               robusten avto in seveda predor je bil zaprt in je bil odprt pred kratkim. Ta
               razmeroma velika gradbena blamaža, jaz moram reči, da se ne spomnim takšne blamaže.
               Marsikakšne blamaže, marsikaj je bilo narobe v javnih delih, naročilih, to beremo
               vsak dan, ampak to, da bi pravzaprav se to zgodilo manj kot en dan, manj kot pol
               dneva po svečani otvoritvi, tega v novejši gradbeni zgodovini Slovenije jaz še nisem
               opazil take vrste poškodbe. In ta blamaža je pravzaprav sprožila neko medsebojno
               obteževanje med ministrom, Darsom, izvajalcem, to je SCT, podizvajalcev, Ceramicoat,
               nadzornim inženirjem itn., kdo je odgovoren za to sramoto. Gre za pesmico, ki jo
               poznate, miška mačka, mačka... itn., vsak svojega obtožuje in obtožbe se vedno znova
               v krogu vračajo nazaj.</p>
               <p>Predsednik Vlade je vzel ministra, kot tudi upravo Darsa v zaščito. V odpadanju
               ometa izredno poudarja, da je šlo za neke vrste maščevanje izvajalcev v njegovem boju
               proti tajkunom. Izjavil je, če komu ni kaj všeč, pa tako nepričakovano odpade omet in
               je s tem seveda kodificiral to razpravo, ki bi morala biti strokovna, seveda v neko
               politično polje, za katero menimo, da pravzaprav ne bi smela obstajati v tem
               političnem polju. In seveda, po sedanjem dogodku, dogajanje, medsebojno obtoževanje
               je razkrilo vrsto osupljivih, osupljivih in presenetljivih podrobnosti in naj
               naštejem samo najboj presenetljive in osupljive. Pogodba med Dars in SCT, po
               namestitvi protipožarne zaščite, je bila podpisana šele novembra 2007 kar tri leta po podpisu pogodbe o
               izgradnji predora. Sicer je ta november, znameniti, 21. november izjemno pomemben dan
               za predor; takrat je bila sklenjena pogodba o vzpostavitvi stare galerije na osnovi
               poziva za oddajo del za galerijo in pogojni dogovor vreden 14.4 milijone evrov, ta
               pogodba je bila dopolnjena 7. 5. 2008. Potem so bile še dve podražitvi na ta dan,
               Aneks 2, 3,6 milijonov, Aneks 3 dodatnih 1 milijon in podpis pogodbe o poravnavi 6
               celih milijonov evrov za katere poznavalci trdijo, da niso dokumentirani v gradbenih
               okvirnih obračunskih izmer. 21. 11. 2007, opozarjam na ta datum!</p>
               <p>V pogodbi je bila pod oznako finalizacija seveda predvidena namestitev protipožarnih
               plošč vendar so to odločitev kot vemo spremenili in zamenjali plošče s protipožarnim
               ometom. Naročnik in tu za naročnike nam ne gre za projektante niti za izvajalce,
               naročnik mora to odobriti in naročnik je to odobril in hkrati seveda tudi predlagal
               kar je bilo večkrat poudarjeno, da je DARS napeljal in predlagal SCT-ju, da
               pravzaprav, sugeriral mu je podizvajalca angleško podjetje Ceramico<stage>(?)</stage>. Zakaj so to
               spremembo izvedli? Preprosto zato, ker protipožarne plošče niso bile dobavljive v
               roku, ki bi omogočil njihovo pravočasno namestitev in s tem se je seveda tudi
               zagotovilo odprtje tunela 30. 6. oziroma 1. 7. 2008.</p>
               <p>Naročnik je bil o težavah, ki so se dogajale ob nanašanju ometa obveščen vendar o
               teh težavah ni ukrepal. Pomembno je seveda dejstvo, da so po prvi polovici ometa
               seveda ustanovili posebno komisijo in ta komisija je predlagala seveda jasno podroben
               pregled nanesenega ometa na obeh ceveh in to so na eni celi iz 21. na 22. julij je
               izvajalec tudi storil vendar je zaradi pomanjkanja časa to storil samo na eni cevi
               predora Galerije. 29. julija je SCT, ne DARS, SCT je zaprosil za ponovno zaporo, da
               bi delo nadaljevali v drugi cevi. Tega odgovora ni dobil, 7. avgusta je se omet
               porušil na avstrijskega turista in to prav v tisti desni cevi v kateri ni bil izveden
               dodatni pregled, prav v tisti cevi v kateri ni bil dodatni pregled. Edini razlog, ki
               ga tukaj lahko razumemo, da je DARS odlašal z dovoljenjem je ...<stage>/Nerazumljivo./</stage>...
               všečnost. Še ena zapora prometa bi ponovno vzpodbudila, prinesla članke na prvo
               stran, debele članke, "šlamparija" dol, "šlamparija" gor in tako naprej in izpostavil
               bi kritiki tako sebe kot ministra in Vlado in zato so pravzaprav odlašali s to
               zaporo. To je politično neodgovorno, neresno nemara, ampak o tem seveda mi ne želimo
               razpravljati, nemara celo kaznivo.</p>
               <p>Potem se je zgodil obrat in se mi zdi ključen in ki ga jaz res težko razumem pa imam
               nekaj izkušenj takšnih in drugačnih; ko je omet pravzaprav odpadal in ko so se
               odločili po drugi porušitvi ometa, da ga bodo odstranili je minister, ki je sicer
               rekel da že prej ugotovil, da lahko predor vključno s staro Galerijo preda v promet
               tudi brez zaščite. Takšnemu stališču se je mimogrede pridružil seveda tudi predsednik
               uprave SCT Ivan Zidar in to je neverjetno. Ko je postalo očitno, da je nekaj narobe z
               nanosom tega protipožarnega ometa so kar za nazaj ugotovili, da ta ni potrebna in da
               se lahko promet odvija mimo tega. To me spominja na domačega malaraja, ki gre
               prepleskati strop, gre zadovoljen na pivo in vidi, bi rekel belilo in ostale, bi
               rekel ne vem kaj  kitali ali
               kar koli na tleh na podu in pravi, no če pa nočeš gor ostati pa tukaj bodi pač te ne
               bom še enkrat nanesel. In to ne gre tako. In pri tem se celo sklicujejo na direktivo
               Evropskega sveta in parlamenta z 20. aprila 2004 o minimalnih varnostnih
               ...<stage>/Nerazumljivo./</stage>... predore.</p>
               <p>Tako kot interpretiramo to direktivo je po mojemu mnenju in po našemu mnenju treba
               opozoriti, da gre za eklatantno izigravanje direktive. Res je, direktiva nam
               ...<stage>/Nerazumljivo./</stage>... tri tipe objektov glede na stanje, projektiranje, gradnjo še ne
               v prometu in tisto, ki je v prometu in za tiste, ki so v prometu je v direktivi
               seveda odložni roki za vzpostavitev zahteve varnosti do leta 2014. In tu se očitno
               ministrstvo, DARS se sklicuje na to, da gre za staro Galerijo in da za njo veljajo
               pravila, da je potrebno zaščito usposobiti do leta 2014. Stara Galerija ni bila v
               uporabi za promet, stara Galerija je dejansko v uporabi za promet samo zunanji desni
               in levi izvozni rampi za Celovško cesto, notranji osrednji cevi ki se povezujeta s
               tunelom v funkcionalno gradbeno celoto nikoli nista bili v uporabi za promet in
               nikoli nista dobili nobenega gradbenega dovoljenja in uporabnega dovoljenja za potek
               promet. Takšne rešitve seveda ni mogoče sprejeti in dejstvo je, da bi seveda ali
               morali sanacijo ...<stage>/Nerazumljivo./</stage>... galerije obravnavati skupaj s celotnim
               projektom Šentvida ali pa ločeno in seveda tudi z ločenim in posebnim gradbenim
               dovoljenjem.</p>
               <p>Tako da sklicevanje na Zakon o javnih cestah, da se lahko takšna dela izvedejo kot
               vzdrževalna in druga podobna dela je seveda popolnoma nesprejemljivo. In še enkrat
               opozarjam tudi na 23. člen, oziroma 23. člen, bi rekel preambule direktive cen zaradi
               zahteve direktive potrebno dati drugo cev na predor ...<stage>/Nerazumljivo./</stage>... gradnje se
               to izpelje za nov predor in tak naprej. Tu ni nobenega izmikanja in kakršna takšna
               implementacija je nesprejemljiva, nestrokovna in neodgovorna. Navsezadnje je
               protipožarni omet še najmanjša stvar kaj pa cestišče kaj pa elektro-strojna, signalna
               in druga oprema. To je še bistveno bolj pomemben vidik kot sam in vse to se je delalo
               seveda brez kakršnega koli gradbenega dovoljenja.</p>
               <p>Spoštovani, minimalne varnostne zahteve za predore, ki jih predpisuje in omejuje
               direktiva so bile v slovenski pravi red prenesene letos s spremembami in dopolnitvami
               Zakona o javnih cestah in 39.c člen pove, da je ministrstvo odgovorno za
               zagotavljanje vseh vidikov varnostni predor. Posebej opozarjamo na ostala dva člena,
               ki pravi da mora ministrstvo omejiti promet ali prepovedati, če je varnostne zahteve
               ali sprejeti določeni predpis iz prvega odstavka 49.b člena niso izpolnjeni. In
               seveda takšna ureditev torej postavlja ministra in ministrstvo v najbolj pomembno in
               najbolj odgovorno vlogo kar zadeva obratovanje prometa, tunela in prodora z vidika
               varnostnih zahtev.</p>
               <p>Torej, na koncu če lahko, bom rekel povzamem je jasno z vidika odgovornosti
               vpletenih je jasno, da je Vlada še pred nastopom tega ministra spreminja rok za
               dokončanje predora s konca septembra na 30. junij 2008. Minister za to spremembo ni
               odgovoren. Takrat ni bil tam. Bi pa seveda lahko podaljšal ta rok, če bi ugotovil, da
               se stvari zapletajo. Ker zaradi
               političnega pritiska po odprtju predora do 1. julija je postala izvedba protipožarne
               zaščite s protipožarnimi ploščami neizvedljiva, so jo nadomestili s protipožarnim
               ometom. Dars je nedvomno odgovoren, ker je takšno zamenjavo odobril. Očitno je
               ...<stage>/Nerazumljivo./</stage>... tudi izvajalca te zaščite. Po nastopu funkcije ministra 25. 10.
               2007 je mag. Žerjav predlagal, Vlada pa potrdila spremembo uprave Darsa. Iz nje je
               izločila predsednika uprave in člana uprave, ki je bil odgovoren za organizacijo in
               izgradnjo novih avtocest. Vsakemu, ki vsaj približno malo pozna razmere in seveda ve,
               da je s tem in z imenovanjem novih članov, gospoda Nemca, ki je tu, gospoda
               Oplotnika<stage>(?)</stage>, ki je prav tako tu, oba, ne eden ne drugi ni gradbeni inženir, da v
               bistvu Vlada s temi spremembami strokovno obglavila bo ožje vodstvo Dars in po moji
               oceni in po oceni številnih ljudi Dars ni več sposoben kot naročnik opravljati svoje
               funkcije v zvezi z izgradnjo avtocest in sprejemati odločitev o kritičnih problemih,
               ki se pojavljajo ob njihovi gradnji.</p>
               <p>Končno kar zadeva ministra. Po našem mnenju ministru ne moremo pripisati neposredne
               odgovornosti za vrsto napak, ki so se zgodile pod pritiskom časovnega roka za
               dokončanje predora. Ne moremo mu enostavno pripisati neposredne odgovornosti za
               dejstvo, za prvo porušitev ometa. To se zgodi. Ne bi se smelo zgoditi. Zgodilo se je,
               blamaža, ampak kaj hočemo. Vendar neposredno odgovoren ni. Ni nanašal ometa in ni ga
               kontroliral sam. Nedvomno pa je neposredno odgovore, ker je po prvi porušitvi
               protipožarnega ometa v skladu s tretjim odstavkom 39.b člena zakona o javnih cestah
               takoj ni zaprl tunela za promet in izvedel ukrepov v skladu z zakonom. Moral bi jasno
               takoj zapreti tunel, moral bi naročiti analizo vzrokov, moral bi zahtevati, da se
               pripravi projekt sanacije, moral bi se izvesti projekt sanacije, moral bi se izvesti
               tehnični prevzem na delu tega in seveda ...<stage>/Nerazumljivo./</stage>... uporabna dovoljena, ki
               so potrebna in potem seveda tunel odpreti za promet. Tega ni storil, pač pa je
               nasprotno izjavil, da je promet varen. To bi trajalo nekaj mesecev tak postopek in
               seveda to ni bilo politično sprejemljivo. Zaradi tega, ker tega ni storil je minister
               ogrozil varnost voznikov v predoru Šentvid, konkretno pa voznika in potnikov v
               avtomobilu na katerega je padlo približno 100 kilogramov protipožarnega ometa.</p>
               <p>Mi smo čakali s sklicem te nujne seje zato, ker smo čakali na odziv Vlade. Nismo
               želeli prehitevati. Menili smo in menimo, da bi morala Vlada najprej razčistiti
               znotraj kaj je prav, kaj ni prav, kdo je odgovoren, kdo ni odgovoren. To se je
               zgodilo in ravnanje Vlade je bilo seveda predvidljivo. Ne Dars, ne minister ni kriv.
               ...<stage>/Nerazumljivo./</stage>... najboljši minister. Jaz ne osporavam tej trditvi predsednika
               Vlade. Vse to se je zgodilo in krivda za to je seveda na izvajalcu in na tajkunih, ki
               povzročajo težave predsedniku Vlade.</p>
               <p>Glavni izvajalec v nadzoru, jaz kot član odbora ali pa zdaj gostujoči ne bom očital
               ničesar posebnega. Razen tega, da sta prostovoljno sodelovala v političnem projektu
               odprtje predora do 1. julija 2008 in bi morala, če so se pojavili problemi vendarle
               opozoriti, da to mogoče ne bo mogoče storiti. Odbor za promet, torej predlagamo tri
               sklepe. Predlagamo prvi sklep, da odbor ugotavlja, da je odpadanje ometa v predelu
               stare ...<stage>/Nerazumljivo./</stage>... v predoru Šentvid prišlo zaradi političnega pritiska po
               odprtju tunela do 1. julija 2008. Ta je tudi pogojeval nedomišljeno zamenjavo
               prvotnih  predvidenih
               protipožarnih plošč s protipožarnim prometom. Odgovornost za to nosi Vlada Republike
               Slovenije. Ta je spremenila, ta je prilagodila rok odprtja. Odbor ugotavlja, da je
               Vlada Slovenija in ministrstvo odgovorna za spremembe, kazensko spremembo Darsu in
               niso prispevali k povečanju strokovnosti in učinkovitosti in zato je seveda Dars pri
               opravljanju vloge naročnika odpovedal in odboru ugotavlja, da je minister neposredno
               politično odgovoren, ker v skladu s tretjim odstavkom 39.b člena zakona o javnih
               cestah ni zaprl predora za promet in izvedel drugih ukrepov, s tem pa je neposredno
               ogrozil varnost voznikov in potnikov v predoru Šentvid. Hvala lepa gospod
               predsednik.</p>
            </sp>
            <sp xml:id="SDT4-OZP-Nujna-026-2008-09-08.sp5">

               <speaker>PREDSEDNIK JOSIP BAJC:</speaker>

               <p>Hvala dr. Gantarju, kot prvopodpisanemu k predlogu za sklic izredne seje Odbora za
               promet za dodatno ustno obrazložitev predloga. Pisno smo nekatere vsebine prejeli.
               Mislim pa, da je podrobno tudi utemeljeval razloge za sklic in tudi razloge za tak
               predlog sklepov, ki jih imamo člani odbora in članica in tudi obenem potem ko bo
               razprava jaz predlagam, da tudi razpravljamo o vsebini teh predlogov sklepov.</p>
               <p>Pred nadaljevanjem obravnave, da še preberem, da namesto Danijela Krivca je na seji
               mag. Tomaž Štebe. Vabim k besedi ministra za promet, mag. Radovana Žerjava, glede na
               to, da je bil v tem uvodnem delu bil kot prvo izzvani, da eventualno tudi odgovore na
               nekatera zatrjevanja in potem pa po vrsti bom dajal zadeve v razpravo. Kot bomo s
               strani tako predlagateljev, kot tudi ministrstva in Darsa prejeli te dodatne
               obrazložitve, bomo odprli razpravo. Pri čemer bom prosil, nekateri, če se boste
               vključevali v razpravo glede na to, da vse ne poznam, da se pred samo razpravo
               predstavijo z imenom in priimkom zaradi zapisnika. Gospod Žerjav izvolite.</p>
            </sp>
            <sp xml:id="SDT4-OZP-Nujna-026-2008-09-08.sp6">

               <speaker>MAG. RADOVAN ŽERJAV:</speaker>

               <p>Hvala lepa gospod predsedujoči. Spoštovani poslanci, poslanke, dragi gostje. Hvala
               lepa za besedo. Pravzaprav sem o tej zgodbi o tem predoru Šentvid povedal vse kar sem
               imel za povedati javno in morda je tudi to eden od večjih problemov, da sem marsikaj
               povedal tudi javno, da sem te zadeve začel reševati na mizi in ne pod mizo, tako kot
               se je velikokrat v preteklosti to dogajalo.</p>
               <p>Ob prevzemu moje funkcije, točno 11. septembra na obletnico dogodkov z dvojčki v
               Združenih državah, torej nisem minister niti še eno leto in potem ko je nova uprava
               zasedla svoje pozicije, je bilo zatečeno stanje v šentviškem predoru takšno, da so
               vsa dela stala.  Nič se ni
               delalo in po mojem trdnem prepričanju je to bila pravzaprav ena grozna situacija,
               negospodarna, potem, ko se je v ta avtocestni odsek vložilo že več kot 100 milijonov
               evrov je bilo najslabše to, da je celotna investicija stala. Skratka, nezaslišano
               stanje in vsi skupaj, še posebej uprava se je v tistih začetnih dnevih pravzaprav
               prioritetno spopadla ravno s tem problemom, da bi čim prej začeli z nadaljevanjem
               investicije, kot pravim, da ti investicija z toliko in toliko vloženimi milijoni
               stoji in ni v funkciji je največji problem in največja škoda. Dobro veste, da so
               roki, roki za celotni avtocestni križ bili postavljeni tik pred volitvami leta 2004 -
               ko je bivši predsednik Vlade slavnostno v Gornji Radgoni oznanil, da bo avtocestni
               križ končan leta 2008, spet tik pred volitvami. Zgodila se je pač ta nerodnost, da ta
               opcija ni zmagala volitev. Podobno je bilo tudi s šentviškim predorom, čeprav se je
               tukaj rok kar nekajkrat zamaknil. In ta zadnji rok, govorim o 30. 6. 2008 je tudi bil
               postavljen pred mojim prihodom in pred prihodom, <stage>(to ste tudi povedali, drži)</stage>. Moja
               velika želja in želja te uprave in vseh nas, pravzaprav, tudi državljank in
               državljanov je bila, da se predor odpre ne pred volitvami, ampak pred turistično
               sezono, zato, ker smo iz dneva v dan, tudi sedaj, ko je vmes bil predor zaprt
               poslušali vsako jutro zjutraj zgodbe o konicah in o problemih vstopa v Ljubljano iz
               gorenjske strani. In v težkih dogovorih, morda bodo to tudi predstavniki Darsa
               potrdili, v težkih pogovorih in pogajanjih takrat z izvajalcem, je bil ta rok tudi
               potrjen in podpisan. Skratka izvajalec se je s tem rokom strinjal in jaz sem bil temu
               zelo vesel. In tukaj ni bilo političnega pritiska. Če vam nakažem en primer - zelo
               dobro poznate najbrž tudi iz medijev, primer pomurske avtoceste, kjer smo imeli enako
               zgodbo, kjer so mi pravzaprav moji, kako bi rekel, torej ljudje iz Prekmurja in
               Pomurja želeli pritisniti v nekaj, kar pravzaprav ni bilo mogoče, tudi zaradi tega
               izvajalec ni mogel zagotoviti takšnega skrajšanja roka, kot so žal, moji ljudje tam
               želeli. Jaz sem takrat zelo jasno povedal, da bom pod tem pritiskom tudi odstopil,
               zato ker je bilo vprašanje stroke, je bilo vprašanje kakovosti izvedbe del in tukaj
               zdaj očitati, da skratka izvajalca pritisnili v neke nenormalne roke  se mi zdi, da to ni res. Podobno bi
               lahko vztrajali celo jaz kot Prekmurec in po veh teh zgodbah, ki so se odvijale z
               našo pomursko avtocesto, in te zgodbe vi zelo zelo dobro poznate, ker so se tudi roki
               odmikali v neko nedoločeno prihodnost. Pravzaprav vsega tega skupaj jaz ne razumem.
               In tukaj očitati, še enkrat pravim, da je tu bil politični pritisk. Tega preprosto ne
               morem akceptirati. Delali smo v dobro ljudi, predvsem tistih, ki se vsakodnevno
               vozijo v Ljubljano. Ti so bili ves čas v enem nepriviligiranem položaju glede na vse
               ostale. In želeli smo to narediti tako kot je bilo pred nami tudi obljubljeno.
               Skratka, tega, bom rekel, očitka ne sprejmem.</p>
               <p>1. julija po otvoritvi se je zgodil prvi odpad ometa. Obrazlaga odpadanja tega ometa
               je bila, če se vsi dobro spomnimo, da je bil omet nanesen na kovinsko dilatacijo.
               Skratka, da je omet odpadel s kovinske dilatacije. Nihče takrat ni govoril o tem, da
               je omet slab, da ni pravilno nanešen, da je slabe kakovosti in tako naprej in tako
               naprej. Rečeno je bilo, da je bil nanesen na kovinsko dilatacijo, seveda, z
               različnimi podvariantami, da to ni potrebno, skratka, kako pa lahko omet nanašaš na
               kovino in tako naprej in tako naprej. Po tistem so bili izvedeni številni pregledi,
               monitoringi in po odstranjevanju, kot je bilo rečeno, eventualnih nevarnih ali
               potencialno nevarnih področji, kjer bi omet lahko ponovno odpadel smo pridobili tudi
               izjavo, da je v skladu s pravili gradbene stroke protipožarna zaščita odstranjena ali
               zaščitena z ...<stage>/Nerazumljivo./</stage> mrežami na vseh mestih kjer so bila ugotovljena
               delaminirana mesta. Ob vseh teh zahtevah po monitoringih in pregledih so ti bili
               delno odobreni, delno pa tudi ne. Želim pa poudariti dvoje, da je Dars ves čas
               zahteval, da se, v kolikor se ugotovi, da se kakovost tega protipožarnega ometa
               slabša, skratka, da se v teh monitoringih ugotavlja, da je omet slabši in slabši, da
               v tem primeru odpiranja predora ni in da se zahteva popolno odstranitev
               protipožarnega ometa. To je bilo pisno zahtevano. In druga zahteva, ki je tudi bila
               pisno zahtevana, ki pravi v tej smeri: V kolikor se ocenjuje, da kdorkoli ocenjuje,
               da lahko protipožarni omet odpade, da o tem poda pisno izjavo in v tem primeru se gre
               v urgentno zapiranje predora. 
               Potem obstajajo seveda pisni zapisi oziroma korespondenca. Edina stvar, ki mene pri
               celi stvari moti je ta, da je bilo 23. aprila zapisniško ugotovljeno da bi naj 20.
               aprila, torej med samo gradnjo tega protipožarnega ometa, da bi tudi takrat naj ta
               omet odpadal. To dejstvo sem jaz izvedel šele po drugem odpadanju ometa 12.8. Delno
               celo sprejmem argument, ki mi je bil prenesen, da se seveda na gradbišču dogajajo
               takšne in drugačne zadeve in da se seveda ob vseh teh problemih na gradbišču, ki
               nedvomno so, da bi se o vseh teh problemih obveščalo, da ne bom rekel upravo Darsa
               ali celo ministra. Sem pa mnenja, da bi bilo potrebno po prvem odpadanju ometa na to
               opozoriti. Jaz na to nisem bil opozorjen.</p>
               <p>In kar se tiče odgovornosti. Jaz sem o tem veliko govoril. Razdelil bi jo tako, kot
               sem tudi nekajkrat povedal, v dva segmenta. Kar se tiče izvedbe del je seveda to
               odgovornost izvajalca, kar pa se tiče eventualne odgovornosti tistih posameznikov, ki
               bi lahko eventualno preprečili odpadanje ometa, o tem pa kot veste poteka
               kriminalistična preiskava in jaz upam, da bo ta kriminalistična preiskava prišla
               zadevi do dna. Jaz enostavno ob vseh teh detajlih, ki so pri tej celotni zadevi,
               predvsem gradbeniških, jaz tega nisem v stanju da bi to dokončno raziskal in bo zato
               potem pač to naredil strokovnjak, torej kriminalisti, ki so seveda strokovnjaki, prav
               gotovo naredili.</p>
               <p>Kar se tiče nestrokovnosti uprave. Spoštovani gospod Gantar. Vi veste, da smo v
               upravo pripeljali doktorja znanosti, da smo pripeljali v to upravo magistra znanosti
               in da smo pripeljali; to kar pa niste povedali; tudi univerzitetnega diplomiranega
               gradbenika gospoda Riglerja. Torej našli smo popolnoma adekvatno in strokovno ekipo.
               Sprašujem pa se kje je bila strokovnost prejšnje uprave, da smo podedovali 16
               avtocestnih odsekov brez uporabnih dovoljenj in da vas spomnim. Črni Kal. Verjetno
               veste kako je bil odpiran Črni Kal, bistveno, bistveno drugače kot se je odpiralo
               predor Šentvid. Pa vas bom spomnil.  Otvoritev Črnega Kala je bila opravljena 23. septembra 2004. Torej tik
               pred volitvami. Odpiral jo je bivši predsednik Vlade, gospod Rop. Promet po objektu
               je stekel 24. 9., 24. septembra kljub dejstvu, da je bilo v tehničnem pregledu 21.
               9., torej dva dni pred otvoritvijo ugotovljeno, da pregledani objekt ne izpolnjuje
               pogojev iz 95. člena zakona o graditvi objektov in da mora investitor odpraviti
               pomanjkljivosti. Investitor je šele 8. 11., torej mesec dni kasneje, promet je seveda
               tekel, vložil zahtevo za izvedbo ponovnega tehničnega pregleda z navedbo, da so
               ugotovljene pomanjkljivosti na tehničnem pregledu odpravljene. Uporabno dovoljenje za
               viadukt Črni Kal je bilo izdano s strani Mop-a, 3. 8. 2005. Eno leto kasneje.</p>
               <p>Skratka toliko o strokovnosti in ko ste rekli, da smo pač obglavili Dars. Po moji
               oceni ta razprav danes ni nič drugega kot preprosto zamegljevanje. Še enkrat trdim.
               Vse probleme, ki so se zgodili za časa mojega ministrovanja sem reševal na mizi in
               javno. Vi dobro veste, da je primer trojanskih predorov bil na nek način dogovorjen
               pod mizo. Govorim o ...<stage>/Nerazumljivo./</stage>... na predoru. Je bilo že dogovorjeno pod mizo
               kdo bo koliko in na kakšen način pokril. Domnevam, nimam dokazov, da so se takšni
               podobni problemi dogajali tudi v preteklosti in da so se ravno tako reševali nekako
               pod mizo. Hudič je samo v tem, da ko se taki problemi rešujejo pod mizo, nastajajo
               dolžniki. Takšni in drugačni. Ti dolžniki morajo kasneje enkrat dolg odplačati ali pa
               vrniti in tu je problem našega cestnega gradbeništva. Po petnajstih letih je nastalo
               toliko dolgov, ne govorim o materialnih, o denarnih, govorim o ...<stage>/Nerazumljivo./</stage>....
               dolgovih, da se preprosto iz tega kroga ne da več izstopiti. To je problem našega
               gradbeništva vsaj po moji oceni. In da je to ta seja danes tukaj deloma tudi zaradi
               tega, ker so se zgodile določene kadrovske zamenjave na Darsu in vi dobro veste o čem
               govorim in o kom govorim.</p>
               <p>Kar se tiče izbora angleške družbe Ceramicoat pa bodo gospodje iz Darsa zadevo
               potrdili oziroma dopolnili. Angleško veleposlaništvo je leta 2007, skratka pred našim
               prihodom zaprosilo Dars za predstavitev te družbe in v smislu predstavljanja barv,
               torej barv za barvanje predorov. Ta predstavitev je bila narejena in po tej
               predstavitvi je bila družba Ceramicoat napotena na SCT. Najbrž bodo to tudi
               predstavniki SCT-ja trdili. Ostalo ne vem. Vem pa to kar imam dokumente in to kar sem
               pridobil, dokument, ki  je bil
               napisan s strani družbe SCT nadzorniku kjer piše, citiram: "Obveščamo vas, da
               nameravamo AB krovne plošče in AB stene v Galeriji Šentvid zaradi hitrejše izvedbe
               požarno zaščititi z vbrizgom, z izolacijskim materialom Fendo light M2<stage>(?)</stage>." Potem je
               še en cel kup navedb in spet citiram: "Prosimo vas, da pregledate predloženo
               dokumentacijo ...<stage>/Nerazumljivo./</stage>... da nam predlagano tehnologijo za izvedbo požarne
               zaščite potrdite in da nam pisno odobrite, da jo smemo uporabiti za zaščito AB
               krovnih plošč in AB sten Galerije Šentvid." To je bilo februarja napisano, 1.
               februarja 2008. Na ta dopis je bil pripravljen odgovor, ki ga je pripravil inženir,
               podpisan tudi s strani uprave DARS-a in sicer, citiram: "Kakor smo vam že ustno
               potrdili je stališče naročnika inženirja, da je možna poraba te alternativne variante
               požarne zaščite Galerije, če so pri tem izpolnjeni naslednji pogoji; prvič,
               predlagana varianta v celoti ne sme biti dražja kot je bila ponujena osnovna varianta
               na razpisu. Drugič, predlagana varianta mora ustrezati tehničnim normativam, ki jih
               je za osnovno varianto predpisal projektant. Tretjič, projektant mora podati pisno
               soglasje s predlagano varianto. Četrtič, predložiti predhodni pregled A teste,
               materialov, uporabljeno metodo, tehnične specifikacije."</p>
               <p>Skratka to je vse kar je bilo uradnega, če se je kar koli dogajalo neuradno o tem se
               je zelo težko pogovarjati. Sicer pa na osnovi zadnjih podatkov, ki sem jih dobil s
               strani projektanta pa bomo kasneje to tudi potrdil ni razlike v časovnemu nanosu ali
               pa montaži ali pa na nanašanju te protipožarne zaščite in plošč ampak to bi prosil
               seveda, da se potrdi. To je zadnja informacija, ki sem jo jaz dobil če je pa drugače
               pa prosim naj povedo. In kot veste je protipožaren omet bil nanesen mislim da od 21.
               marca do 15. maja in to prosim tudi potrdite.</p>
               <p>Kar se tiče moje politične odgovornosti, moja osebna ocena je bila, da je temu
               primeru primeren moj osebni odziv ta, da ponudim odstop in jaz sem mojo politično
               odgovornost dal na mizo. To kar se v zgodovini te Slovenije ni prav pogosto zgodilo,
               žal. Ne vem, če se sploh. Pa če sem na koga pozabil se mu seveda iskreno opravičujem.
               Skratka ni bilo dosti takšnih primerov, jaz sem to naredil, ker sem ocenil, da je to
               edina logična in normalna poteza.</p>
               <p>In kar se tiče, trdili ste, da je minister ugotovil da protipožarna zaščita ni
               potrebna, skratka niti ni izvedel to da je protipožarna zaščita  nanesena tako v novi kot v stari Galeriji dokler
               ta ni obstajala in minister ničesar ni vedel o tej protipožarni zaščiti. Je pa seveda
               zanimivo, to se pa strinjam z vami gospod Gantar, da je se je šele po tistem drugem
               odpadanju ometa, da so se pojavljala razmišljanja, da ta protipožarna zaščita v temu
               trenutku ni potrebna in da je predor takšen kakršen je varen za obratovanje. To pa
               gre takrat govoriti ko sem jaz v enemu od medijev to tudi nakazal. Ker so to bile
               govorice sem želel imeti zelo jasno stališče glede tega in o tej zadevi je bilo potem
               seveda narejeno kar nekaj, ne bom rekel analiz ampak nekaj "brain storming-ov"
               strokovnjakov, ki so definitivno za to poklicani. Nazadnje je to bilo, skratka tik
               pred ponovnim odpiranjem, 26. in 27. avgusta, no pravzaprav dvaindvajset jih je bilo;
               ugotovilo se je na osnovi vse dokumentacije in tudi na osnovi vseh testov in analiz,
               ki so bile narejene v samemu predoru po drugemu odpiranju seveda na osnovi tudi
               izračunov, ki so bili narejeni s strani projektanta in potem preverjene tudi na
               Fakulteti za gradbeništvo, predvsem kar se tiče statike stare Galerije, se
               opravičujem če bom kaj gradbenega narobe povedal, me prosim popravite, požarne
               odpornosti konstrukcije stare Galerije. Na osnovi vsega tega je teh dvaindvajset
               strokovnjakov prišlo do skupnega zaključka, da je predor takšen kot je varen za
               uporabo.</p>
               <p>Seveda se potem postavlja vprašanje zakaj je pa pravzaprav ta protipožarni omet bil
               nameščen in jaz akceptiran argument, da je najbrž logično, da se takrat, ko je predor
               bil v gradnji in ko se je celotna zadeva izvajala da se je takrat tudi ta omet
               nanesel. Lahko bi bilo tudi obratno pa bi se moral nanesti enkrat kasneje pa bi
               takrat bilo potrebno predor zapreti za mesec ali dva tako kot se je nazadnje tudi
               zgodilo in bi se nanesel, ne vem leta 2014 ali pa 2013. Skratka jaz ta argument tudi
               sprejemam.</p>
               <p>Toliko mogoče za začetek pa bi morda še prosil...</p>
            </sp>
            <sp xml:id="SDT4-OZP-Nujna-026-2008-09-08.sp7">

               <speaker>PREDSEDNIK JOSIP BAJC:</speaker>

               <p>Hvala lepa gospod minister za to nadrobno predstavitev, bom rekel odgovora na
               zatrjevanja s strani predlagateljev za sklic te izredne seje in sprašujem ali želi
               predstavnik DARS-a besedo? Boste vi gospod Hojc<stage>(?)</stage>, vi gospod Nemec?  Izvolite gospod Nemec, predsednik
               uprave Darsa.</p>
            </sp>
            <sp xml:id="SDT4-OZP-Nujna-026-2008-09-08.sp8">

               <speaker>MAG. TOMISLAV NEMEC:</speaker>

               <p>Lep pozdrav tudi v mojem imenu oziroma v imenu uprave Darsa. K dejstvom in k faktom,
               ki jih je predstavil minister ni kaj dosti dodati. Morda kot predsednik uprave lahko
               potrdim to ključno misel, da je uprava ob začetku svojega dela našla velik problem,
               ki se mu je takrat reklo nedokončan predor Šentvid, ki že nekaj let burijo duhove v
               slovenskem gradbeništvu in tudi javnem investitorstvu in da si je takrat zadala ta
               ključen cilj, da investicijo zapre, da jo zaključi, da predor da svojemu namenu čim
               prej oziroma v skladu z dogovorjenimi roki v uporabo. Relacije, odnose oziroma način
               dela, ki je bil takrat najden, praktično v zaključni fazi investicije je ta uprava
               ves čas spremljala in ga tudi med samim postopkom poskušala korigirati kolikor se je
               pač dalo.</p>
               <p>Eden izmed očitkov, ki je res na nek način utemeljen je morda tudi glede samih
               dovoljenj. In sicer morda v tisti točki, kjer je z neko tridnevno zamudo bilo izdano
               uporabno dovoljenje, kar je dejstvo. Vendar tu bi pa želel poudariti to, da je, vsaj
               jaz kot predsednik, se mi je zdelo tisti trenutek to praktično nemogoče in način
               dela, ki je bil v Darsu takrat veljaven pa vzpostavljen je potrdil, da so se ti
               dogodki pred tem že tudi dogajali in temu so sledile tudi ustrezne kadrovske
               spremembe v Darsu takrat. Dejstvo pa je, da je pa pred samim odprtjem predora bil
               opravljen tehnični pregled, da so bile odpravljene vse pomanjkljivosti, da je
               obstajal zapisnik komisije o varnem predoru in da je šlo samo za vprašanje, da je
               bila vsa dokumentacija oddana na ministrstvu in da je šlo samo za vprašanje ur ali pa
               recimo dan, dva, ko se bo napisalo tudi ta odločba. Tako da vsi pogoji so bili prej
               izpolnjeni in to je tisto kar se ... Moram pa tudi poudariti pa v bistvu ne želim kar
               koli prisegati, vendar samo da povem dejstvo, da minister o tem sploh niti ni vedel,
               niti ni potekal kontakt na to temo z njim in tudi jaz kot predsednik uprave takrat
               tega nisem vedel in to je tista točka, ki je bila taka, ki je problematična, ki smo
               jo tudi v upravi ustrezno potem korigirali je morda vredna omembe.</p>
               <p>Morda pa bi vendarle povedal, ključno za upravo je bilo to, ta očitek strokovnost,
               nestrokovnost. Veste, uprava kot taka naj bi bil kdorkoli iz področja gradbene stroke
               na našem mestu ni specialist, dvomim, da bi bil specialist za nanašanje protipožarnih
               ometov, kar se je pozneje tudi potrdilo pri sami izvedbi, ko so praktično
               strokovnjaki dali glave skupaj in niso našli po enem mesecu in pol rešitev, ki bi
               ustrezno rešile ta problem in uprava ima nenazadnje za to izvajalce, ima naročen
               nadzor, izvajalec je po Fidi<stage>(?)</stage> kot tisti, ki je odgovoren tudi za svoje
               podizvajalce. Je tudi tisti, ki je naročil, ki je bil naročnik projektantov za Pzi in
               to enostavno uprava kot taka je se čisto normalno poslovno obnašala in terjala ves
               čas kvaliteten izdelek.</p>
               <p>Bi še pa, če dovolite gospod predsedujoči, gospod Hojs, ki pa je tudi gradbenik,
               poleg drugega člana uprave, gospoda Riglerja morda povedal še tisti en detajl kako je
               sploh potekal ta zaplet z dovoljenji. Še enkrat. Ključno pri upravi je to, da edino
               tu vidi neko priložnost za izboljšanje, ki jo je tudi že izpeljala. Vendar tisti
               očitki, da je celotna galerija zgrajena na črno, da ni tu dovoljenj, da je ... Morda
               končam samo to misel. Novembra smo tako stanje našli kot smo. Takrat  smo ga analizirali, smo pridobili
               vsa dovoljenja, ki so takrat že manjkala v novembru, decembru pred nadaljevanjem del
               in tudi takrat so, moram povedati odkrito, našla dovoljenja oziroma smo jih poiskali
               tudi dovoljenja iz let 1985. Investicija je pa tekla. To morate vedeti. Investicija
               je tekla in nekdo je začel delati že prej po neki drugi logiki. Gospod Hojs, če
               dovolite bi morda samo še stavek.</p>
            </sp>
            <sp xml:id="SDT4-OZP-Nujna-026-2008-09-08.sp9">

               <speaker>PREDSEDNIK JOSIP BAJC:</speaker>

               <p>Hvala gospod Nemec. Dajem besedo gospodu Alešu Hojsu. Pri čemer prosim, da vzorce,
               ki jih ima zraven samo morda pokaže, ne pa uporabi pa da ne bi se zgodil ponovno
               kakšen šentviški predor. Izvolite gospod Hojs.</p>
            </sp>
            <sp xml:id="SDT4-OZP-Nujna-026-2008-09-08.sp10">

               <speaker>ALEŠ HOJS:</speaker>

               <p>Teh vzorcev nimam jaz s seboj tako, da se opravičujem. Teh vzorcev ne bom jaz kazal,
               ker te vzorce je prinesel tu kolega na desni, tako da s temi vzorci jaz nimam
               nič.</p>
               <p>Jaz bi mogoče samo dve besedi. Ena beseda je ta, da bi rad demantiral dr. Gantarju v
               tistih navedbah, kjer je govoril o tem, da galerija ni imela uporabnega dovoljenja.
               Dejstvo je, da je 18. 2. 1986 bilo uporabno dovoljenje na podlagi večih gradbenih
               dovoljenj izdano. Zakaj pa je bilo izdano gradbeno dovoljenje tudi za ta del galerije
               o kateri je govoril dr. Gantar iz enega in enostavnega razloga. Dejstvo je, da se je
               skozi to isto galerijo, ne sicer res, da v smeri bodočega predora, ampak po obeh
               priključnih rampah promet odvijal 21 let. 21 let gospod Gantar. Ampak konstrukcija,
               nosilci in vse to je enako. Se pravi uporabno dovoljenje je bilo potrebno dobiti
               zaradi tega, ker se je promet skozi del te galerije 21 let odvijal.</p>
               <p>Bi samo še besedo mogoče kar se tiče, lahko rečem insinuacij, ki je sicer gospod
               minister že povedal okrog nominacije podizvajalca. Se pravi mednarodna zveza
               svetovalnih inženirjev Fidik, v strokovnih krogih imenovana je sestavni del vsakega
               razpisa, ki ga je Dars do zdaj imel in ta opredeljuje odgovornosti tako naročnika,
               inženirja, izvajalca in tako naprej. V točki 4. govori o izvajalcih, v točki 4.4. pa
               govori o podizvajalcih in če dovolite samo stavek. Izvajalec je odgovoren za dejanja
               in napake vseh podizvajalcev, njihovih zastopnikov ali zaposlenih, kakor da bi bila
               to dejanja ali napake izvajalca samega. Hvala lepa.</p>
            </sp>
            <sp xml:id="SDT4-OZP-Nujna-026-2008-09-08.sp11">

               <speaker>PREDSEDNIK JOSIP BAJC:</speaker>

               <p>Hvala gospodu Hojsu. Želi predstavnik SCT-ja besedo? Izvolite pa bi prosil, če se
               predstavite zaradi zapisnika.</p>
            </sp>
            <sp xml:id="SDT4-OZP-Nujna-026-2008-09-08.sp12">

               <speaker>STANKO ŠTRAJN:</speaker>

               <p>Stanko Štrajn, izvršni direktor za pravne zadeve pri SCT-ju. Hvala za besedo. Glede
               na izvajanja, ki smo jih slišali bi bilo veliko stvari za povedati. Vendar se želim
               omejiti zgolj na ključne zadeve.</p>
               <p>Bistveno vprašanje je zakaj je omet v predoru Šentvid odpadel. Na to vprašanje po
               mojem trdnem prepričanju ne bodo odgovorili kriminalisti, pač pa stroka in dejstvo
               je, da je SCT takoj po tem dogodku vložil na okrajno sodišče v Ljubljani predlog za
               zavarovanje dokazov v katerem smo sodišču predlagali naj določi izvedenca gradbene
               stroke nepristranskega strokovnjaka, ki bo pregledal gradišče, pregledal vso
               dokumentacijo in podal v elaboratu svoje strokovno mnenje. Sodišče je s sklepom
               rimska ena, R 666/2008, z dne 15. 7. 2008 našemu predlogu v celoti ugodilo. Imenovalo
               je izvedenca ZRMK, ki sedaj opravlja ekspertizo in ugotavlja vzrok zakaj je ta omet
               dejansko odpadel. Žal izvedenskega poročila še nimamo. Sodišče je določilo rok do 29.
               septembra.</p>
               <p>Nesporno je, da je izvajalec o citiranih Fidih pogojih, po zakonu o obligacijskih
               razmerjih, kakor tudi  po
               splošnih in posebnih gradbenih uzancah odgovoren za solidnost gradnje. Vendar takoj
               po tem, ko se je ta dogodek zgodil je po našem prepričanju prišlo do nerazumljivega
               prejudiciranja krivde in javne obsodbe SCT-ja, češ da smo mi krivdno odgovorni
               oziroma, da smo mi tisti, ki smo s svojim ravnanjem povzročili to nesporno kot gospod
               Gantar imenuje blamažo slovenskega gradbeništva. Jaz na tem mestu želim zelo na
               kratko pojasniti, da je naše stališče drugačno in obrazložiti razloge, zakaj to
               menimo. Dejstvo je in to niso naše trditve, to so navedbe, ki sledijo iz poročila o
               dogodkih v predoru Šentvid po odprtju za javni promet, ki ga je Ministrstvo za promet
               predložilo Vladi. Dejstvo je, da protipožarni omet v prvotnem razpisu in v prvotnih
               projektih za oddajo dela na predoru Šentvid ni bil upoštevan. Ta omet se je pojavil
               šele novembra 2007 in to kljub temu, kot sledi iz poročila ministrstva, da je ZAG že
               julija 2005 opozoril, da bi bilo smotrno protipožarno zaščito, galerijo izvesti.
               Kakorkoli obrnemo, če vzamemo v roke pogoje, ki jih je Dars pri neposrednih
               pogajanjih novembra meseca SCT-ju postavil za oddajo tega dela vidimo, da v teh
               pogojih in prosim, pogoje definira naročnik, projektne rešitve za protipožarno
               zaščito niso bile dorečene. Vse, kar je tam dorečeno je dorečeno v popisu del, da je
               potrebno izdelati protipožarno zaščito s silikatnimi ploščami, tako da bo le ta
               zadržala tri ure obremenitev 1300 stopinj po nizozemski lestvici. Ni bilo projektnih
               rešitev, kako naj se to naredi, ni bilo izvajalcu predloženih projektov te stare
               galerije, da bi mi lahko predvideli, kako naj se to naredi. Na pogajanjih pa nam je
               bil postavljen ultimat, če želite dokončati priključne rampe in prvo fazo predora
               Šentvid, potem morate sprejeti tudi obvezo, da boste do 30. 6. zgradili protipožarno
               zaščito, ki niti ni bila ustrezno sprojektirana. Dejstvo je, da smo mi na ta pogoj
               pristali, kajti sicer nam je grozila nevarnost, da nam bodo odvzete reference za
               nadaljnjo delo na predorih v Republiki Sloveniji.</p>
               <p>Ko smo novembra meseca podpisali to pogodbo, s katero smo se zavezali do 30. junija
               požarno zaščito izvesti in to kljub dejstvu,  da smo sami predlagali rok 20. avgust po naših analizah potrebnega
               časa za izvedbo vseh teh del, smo ugotovili v začetku leta 2008, ko smo zbirali
               ponudbe dobaviteljev teh silikatnih plošč in tako naprej, da v tem roku nikakor ne bo
               možno tega izvesti. V januarju mesecu se je potem pri nas oglasil predstavnik
               Ceramicoata, ki je bil predhodno na razgovorih pri Darsu in iz Darsa je bil napoten k
               nam in nam je kot priznan evropski strokovnjak ali specialist za tovrstna dela
               ponudil to možnost v obliki tehnološkega elaborata. Mi smo to možnost ta tehnološki
               elaborat skrbno pregledali. Izkazal se je Ceramicoat z vsemi certifikati, A testi in
               potrdili kvalitete, nakar smo ta tehnološki elaborat predložili inženirju in tudi
               naročniku skupaj z dopisom, ki ga je citiral gospod minister in ponudili to možnost.
               Dejstvo je, da ta možnost, ki jo je ponudil podizvajalec Ceramicoat je bila edina, ki
               je glede na časovno komponentno 30. junij dopuščala možnost, da se te stvari
               naredijo. Potem pride to, kar jaz trdim, da se v gradbeništvu ne bi smelo dogajati.
               Delali smo, kot se temu reče, po domače brez ustreznih projektnih rešitev, ni bila
               narejena protipožarna študija, ki bi dokazala ali je takšna zaščita sploh potrebna in
               tudi seveda poudariti moram, ta material, ki je bil tukaj uporabljen, v Sloveniji do
               sedaj ni bil uporabljen, to se je delalo prvič in normalno bi bilo, da bi ta material
               najprej preizkusili, videli kako se bo obnašal, preizkusili v galeriji ali bo v redu
               držalo. Seveda za vse to ni bilo časa. SCT je nedvomno, kot sem že uvodoma poudaril,
               kot izvajalec odgovoren saj nosimo objektivno pogodbeno odgovornost. Vendar mi nismo
               imeli razlogov, da ne bi zaupali, da ne bi verjeli doktorjem znanosti iz ZAG-a, ki je
               opravljal super kontrolo, da ne bi verjeli strokovnemu inženirju in smo potem pač
               sledili zahtevi naročnika, ki je pa Vlado 30. junija to delo opraviti. Res je, da smo
               mi formalno poslali predlog, da se ta rešitev izbere, ker smo bili potisnjeni v
               situacijo, da je to edina naša možnost, da svoje pogodbene obveznosti izpolnimo.
               Vendar na drugi strani je res, da so tako nadzor, kot naročnik to potrdili in tudi v
               fazi izvajanja del je inženir in super kontrola to konrtoriral in mi kot izvajalec
               nismo imeli nobenega razloga, da bi nezaupali tem kontrolnim mehanizmom.</p>
               <p>Dovolite mi na koncu samo še par besed o vprašanju krivde. Vprašanje krivde v
               razmerju med Darsom in SCT-jem sploh ni ravno pravno pomembno. Kot rečeno SCT nosi
               odgovornost iz objektivnih razlogov in vsi ti pogoji, ki jih ima Dars kot naročnik
               pravico od nas za zahtevati, bodisi sanacijo izvedenih del, bodisi odstranitev teh
               del. Dars se je odločil, da od nas zahteva odstranitev in mi smo v okviru pogodbenih
               obveznosti na svoje stroške ta omet odstranili. Po našem prepričanju tudi tam, kjer
               to ni bilo nujno potrebno. 
               Vprašanje krivde je obligacijsko gledano vprašanje krivdne odgovornosti takrat, ko se
               razrešuje vprašanje odškodnine in škode in mi trdimo, da je angleški podizvajalec s
               svojim delom to delo izvedel tako, da odgovarja SCT-ju odškodninsko za škodo, ki smo
               jo utrpeli zaradi njegovega nestrokovnega dela. Mi bomo vsekakor to odgovornost, to
               škodo od angleškega podizvajalca terjali, prepričan sem, da nam bo sodišče dalo prav
               in da jo bomo tudi seveda uspeli terjati.</p>
               <p>Meni je zares žal, da v trenutku, ko se je to zgodilo nismo zmogli dovolj
               razsodnosti, da bi predvsem posvetili pozornost kaj narediti, da se škoda zmanjša, da
               se odpravijo napake in pomanjkljivosti, da se stvari skratka v najkrajšem možnem času
               uredijo. Na temu mestu bi rad še poudaril, da je ravnanje DARS-a v primeru predora
               Šentvid ravno diametralno nasprotno kot je bilo v primeru predora Trojane. Tam je bil
               izvajalec ...<stage>/Nerazumljivo./</stage>... pa smo mi betonirali kot podizvajalec vozišče na kar
               smo bili takoj javno napadeni, da smo neposredno mi krivi in odgovorni za očitano
               neustreznost drsnost betonskih vozišč. Tukaj, obratno je bil podizvajalec tujec pa
               smo bili mi izvajalec pa smo seveda zopet mi označeni kot krivci medtem ko DARS
               seveda podizvajalca ...<stage>/Nerazumljivo./</stage>... v svojih izjavah niti ne omenja. Torej kar
               koli se zgodi, v vsakemu primeru mora biti kriv SCT pa jaz resnično zdaj ne želim
               trditi, da je SCT v temu primeru ravnal vse prav. Moje stališče, kot pravnika je, da
               je to lep primer kaj se zgodi, če stroka ni dovolj odločna, da bi parirala zahtevam
               politike, ki niso združljive z zakoni fizike in realnosti. Žal so naši inženirji to
               pot precenili strokovne možnosti in vzeli smo nase, da bomo naredili "na horuk", po
               domače nekaj kar se v takšnih rokih pod takšnimi pogojih brez sprejetih rešitev
               delati ne da.</p>
               <p>Jaz upam, da smo se iz te šole veliko naučili in da na takšen način diktatu
               naročnika ne bomo več imeli. Hvala za besedo.</p>
            </sp>
            <sp xml:id="SDT4-OZP-Nujna-026-2008-09-08.sp13">

               <speaker>PREDSEDNIK JOSIP BAJC:</speaker>

               <p>Hvala gospodu Štrajnu, mislim da ste navedli kar nekaj trditev, ki nasprotujejo
               predstavitvam s strani ministrstva kot tudi s strani DARS-a. Predvsem ste govoril o
               krivdi naloga tega odbora pa tudi predlagatelji nam niso naložili, da mi ugotavljamo
               danes krivdo. Jaz mislim glede na informacije s katerimi razpolagamo in s katerimi
               smo bili tudi danes informirani tečejo neki drugi postopki, se pravi preiskave
               tožilstva oziroma policije, ki bodo ugotavljali eventualno krivdo in posledično tudi
               odgovornost za nepravilnosti, ki so se dogajale. Mi danes lahko ugotavljamo na
               podlagi predloga predlagatelja eventualno politične odgovornosti ministra in
               ministrstva v odnosu, bom rekel do dogodkov, ki so se zgodili. Za nadaljevanje bi
               dejansko poskušal še v tej prvi fazi, ko predstavljate stališče tako ministrstvo,
               DARS, nenazadnje SCT, dal bom potem besedo še, v kolikor bo želel predstavnik nadzora
               ZIL-u, ker so pa nekatere navedbe bile, še enkrat ponavljam, ki so nasprotujoče temu
               kar je bilo predstavljeno pa bi prosil gospoda, mislim da se je gospod Hojs priglasil za besedo, da
               eventualno za obe fazi odgovori na nekatera zatrjevanja. Gospod Hojs.</p>
            </sp>
            <sp xml:id="SDT4-OZP-Nujna-026-2008-09-08.sp14">

               <speaker>ALEŠ HOJS:</speaker>

               <p>Hvala lepa.</p>
               <p>Jaz bi samo z nekaj dejstvi odgovoril gospodu Štrajnu. Najprej bi rekel, da me zelo
               čudi njegova razlaga okrog izvedbe projektov kajti treba je vendarle vedeti, da je
               gospod Štrajn do pred dobrega leta, če je kaj več bo gospod Štrajn me popravil, bil
               izvršni direktor za pravne zadeve na DARS-u. Torej on je bil tisti, ki je dejansko,
               bom rekel vodil vse postopke s pravnega vidika poleg na tunelu Šentvid kot vseh
               prejšnjih razpisih. Dejstvo je, da je v razpisu samemu obveza izvajalca, da izdela
               ...<stage>/Nerazumljivo./</stage>... Torej jaz ne vem od kje gospodu Štrajnu da ni dobil projekta,
               ko pa se je vendar izvajalec sam obvezal in to tudi pogodbeno dobil plačano, da
               projekt za izvedbo izdela. ...<stage>/Medsebojno pogovarjanje./</stage>... Tako je kolega Gantar,
               gradbeno dovoljenje...</p>
            </sp>
            <sp xml:id="SDT4-OZP-Nujna-026-2008-09-08.sp15">

               <speaker>PREDSEDNIK JOSIP BAJC:</speaker>

               <p>Kolega Gantar niste se prijavil.</p>
            </sp>
            <sp xml:id="SDT4-OZP-Nujna-026-2008-09-08.sp16">

               <speaker>ALEŠ HOJS:</speaker>

               <p>Če dovolite, gradbeno dovoljenje za staro Galerijo kot sem povedal prej in uporabno
               dovoljenje je bilo izdano in ga je izvajalec tudi prevzel. Kolega Rigler mi bo
               povedal kdaj je to bilo kajti na enemu od sestankov je kolega Štrajn razlagal tudi
               to, to pa moram reči da resda že v juliju, po tem ko je omet odpadel, je kolega
               Štrajn razlagal, da SCT sploh ni bil uveden v delo. Torej jaz sem se spraševal kako
               ni bil uveden v delo v tem je pa delo že naredil in ga očitno naredil slabo.</p>
               <p>Kar se tiče roka je potrebno povedati nekaj, v novembru 2007 je kolega Štrajn
               pravilno povedal, so bila izvedena na DARS-u pogajanja. Sestavni del razpisne
               dokumentacije in pogajanje je tudi terminski plan in izvajalec del, SCT je izdelal
               terminski plan s ploščami kjer je navedel, da bo dela končal do 30. 6. Torej sam
               izvajalec je izdal terminski plan in se s tem zavezal. 1. 3. pa je sam izvajalec
               predlagal, da tisto kar je v terminskemu planu napisano, torej da bo dela izvedel s
               ploščami zamenja z ometom.. Takšna so dejstva.</p>
               <p>In kar se tiče predora Trojane pa mislim, da je navedba gospoda Štrajna skrajno
               nekorektna, DARS je pričel postopek za unovčitev bančne garancije za dobro izvedbo
               proti italijanskemu Grasetu<stage>(?)</stage>. Ko smo začeli ta postopek je SCT prišel s pooblastili
               vseh glavnih izvajalcev in se zavezal, po moji oceni zaradi tega, ker je imel
               subgarancije torej je namesto glavnemu izvajalcu imel neke svoje izvajalce se je SCT
               zavezal, da bo prevzel odgovornost slabe izvedbe tega dela, ki ga dejansko je
               izvedel, to je potrebno povedati, SCT je ta dela izvajal, DARS pa je začel postopek
               proti Garestu<stage>(?)</stage>. In to so dejstva. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp17">

               <speaker>PREDSEDNIK JOSIP BAJC:</speaker>

               <p>Hvala lepa. Jaz prelagam, da damo besedo v kolikor želi še predstavnik ZIL-a potem pa
               vsi ti, ki ste že dvigovali roke da se eventualno vključite potem v razpravo po
               predlogih sklepov oziroma po vsebini teh predstavitev. Kolega Petek edino, če imate
               repliko, ker nismo predstavnikov vseh...</p>
            </sp>
            <sp xml:id="SDT4-OZP-Nujna-026-2008-09-08.sp18">

               <speaker>MILAN PETEK:</speaker>

               <p>Nisem rekel, da imam repliko upam da bomo poslanci še na vrsto prišli. Samo to sem
               mislil.</p>
            </sp>
            <sp xml:id="SDT4-OZP-Nujna-026-2008-09-08.sp19">

               <speaker>PREDSEDNIK JOSIP BAJC:</speaker>

               <p>Bomo. Ni še noben poslanec ne poslanka razpravljala kolega Petek. Želi predstavnik
               ZIL-a besedo? Pa če se predstavite.</p>
            </sp>
            <sp xml:id="SDT4-OZP-Nujna-026-2008-09-08.sp20">

               <speaker>MILAN ČREPINŠEK:</speaker>

               <p>Moje ime je Milan Črepinšek, vodja nadzora predora Šentvid.</p>
               <p>Jaz bi samo okoli te problematike protipožarne zaščite povedal, veliko je bilo že
               predstavljenega, gospod minister je tudi navedel dokumente, ki so vodili k zamenjavi
               protipožarnega ometa oziroma protipožarne zaščite, ki je bila predvidena v začetku s
               ploščami z ometom. Manjka en dopis, ki ga je SCT naslovil potem na osnovi tega našega
               dopisa oziroma dopisa DARS-a s katerimi je potrdil vse tiste štiri pogoje, ki jih je
               gospod minister tudi navedel, da sprejema vse te štiri pogoje in na osnovi tega se
                   je tudi začelo s postopkom
               potrjevanja ustreznosti zamenjave plošč z ometom.</p>
               <p>Kot je bilo že rečeno, je SCT na osnovi tega sprejetja in na osnovi potrdila
               sprejetja teh pogojev izdelalo tehnološki elaborat v katerem so bili predpisani
               postopki kako se bo ta protipožarni omet nanašal. V bistvu je bil ta protipožarni
               oziroma ta elaborat in tehnološki postopki so bili predpisani s strani njegovega
               podizvajalca Ceramicoata, pač postavljeni. Moram reči, da se je Ceramicoat kolikor je
               meni poznano, moram reči, da pri tem nisem bil prisoten, večkrat ogledal galerijo in
               je tudi videl v kakšnem stanju je galerija in kot izkušen izvajalec te protipožarne
               zaščite v Evropi bi lahko tudi podal drugačno tehnologijo, če ta, ki jo je predlagal
               ni bila ustrezna. Mi smo elaborat posredovali na ZAK. ZAK je inštitucija, ki opravlja
               za Dars po posebni pogodbi zunanjo kontrolo. ZAG je ta elaborat potrdil in tudi mi
               smo se potem strinjali s tem elaboratom. Predpisani so bili pač neki postopki
               kontrole. Mi kot nadzor smo morali kontrolirati debelino nanosa. Da je res teh 34
               milimetrov, kolikor je bilo predvideno res naneseno in potem ta postopkovni, pač na
               osnovi vizualnega pregleda. Kot je gospod minister povedal, se je vmes med gradnjo
               dogodil dogodek, da je del ometa odpadel. Moram reči, da smo mi kot nadzor takoj
               reagirali in smo tudi sklicali sestanek na katerega smo vabili tako izvajalca, kot
               predstavnika zunanje kontrole ZAG-a, kot projektanta. Tudi predstavnik Darsa je bil
               vabljen, ampak se ga žal ni udeležil. Na tem sestanku smo obravnavali tudi drugo
               tematiko, ampak ena izmed točk je bila tudi ta protipožarni omet oziroma odpad.
               Ugotovilo se je, da je ta protipožarni omet odpadel na mesto dilatacije,
               konstrukcijske dilatacije. Namreč stara galerija ima na približno vsakih 20 metrov
               konstrukcijske dilatacije in na teh mestih je podizvajalec prebrizgal te
               konstrukcijske dilatacije in jih ni zarezal. Rešitev je bila takšna, kar smo tudi
               potem skupno ugotovili in potem potrdili, da se pregledajo še enkrat vse dilatacije,
               da če eventualno na teh mestih, kjer prihaja do striženja ugotovi, da so ta mesta
               slaba, da se to odstrani in še enkrat nanese in da se dilatacije tudi primerno in
               ustrezno obdelajo. To pomeni, da se pusti v tisti prostor možnost, da tudi dilatacija
               diha. To je bilo tudi potem izvedeno in moram reči, da kasneje v času odpadanja tega
               ometa na teh mestih nismo ugotavljali slabih mest. Tako da lahko rečem, da kar se
               tiče moje vloge pri tem, da sem ravnal tako kot bi moral nadzor ravnati. Da sem takoj
               reagiral in da smo tudi sprejeli ukrepe in zahtevali od izvajalcev, da te zadeve
               sanira kar je izvajalec tudi izvedel.</p>
               <p>Mogoče še eno navedbo, da ni bilo dokumentacije. Dokumentacija je bila izvedena. To
               lahko potrdi tudi projektant. Bila je izdelana dokumentacija PZR in predana v fazi
               razpisa izvajalcu. Prav tako je bil izdelan PGD projekt dokončanja galerije in pa v
               tem projektu je zajeto poglavje protipožarna zaščita, ampak s ploščami in naloga
               izvajalca je, da bi moral potem, če bi smatral in jaz to smatram, da je skozi ta
               tehnološki elaborat tudi naredil, izdelati ta PZI projekt z vsemi detajli in z vsemi
               tehnologijami. Po končani gradnji  oziroma pred končano gradnjo, pred tehničnim pregledom sem kot nadzor
               tudi zahteval, da se izvedejo dodatni preizkusi o oprijemljivosti. V ta namen je ZAG
               izdelal v samem tunelu dodatne preizkuse o oprijemljivosti. Vse te točke na katerih
               je to izvedel so pokazale, da se omet drži, da omet ni na nobenem mestu poškodovan
               ali da bi odstopal. Mi smo dobili tudi 4. 6. od ZAG-a potem poročilo, da je omet
               izdelan kvalitetno in da ni mest na katerem bi odstopal. Istočasno smo zahtevali, da
               namesto te oziroma njegov podizvajalec preda izjavo, da so vsa dela izvedena skladno
               s tehnično specifikacijo in da ne bo prihajalo do odpadanja ometa, kar smo 4. 6. tudi
               dobili izjavo direktno od Ceramicoata.</p>
               <p>Še enkrat lahko rečem, da smatram, da smo kot nadzor v fazi gradnje naredili vse kar
               je potrebno za to, da ne bi prišlo, da so dela izvedena kvalitetno. Tako da smatramo,
               da je pač šlo v tistem trenutku za eno skrito napako. Rad bi pa še rekel, da mene in
               pa verjetno vso stroko zanima zakaj je do tega prišlo, kaj je v tem postopku šlo
               narobe. Ne samo kdo je kriv, ampak, da vemo tudi za bodoče kaj je bilo tisto. Ali je
               bilo to preslaba priprava podlage, ali je bilo to res pomanjkanje tega lepila v tem
               veznem elementu, kar je ZAG ugotovil na odpadlih vzorcih, ali je bilo kaj drugega.
               Tako da za nas, kot za stroko je to zelo pomembno, da se ugotovi ta vzrok.</p>
            </sp>
            <sp xml:id="SDT4-OZP-Nujna-026-2008-09-08.sp21">

               <speaker>PREDSEDNIK JOSIP BAJC:</speaker>

               <p>Hvala gospodu Črepinšku in pred nadaljevanjem seje samo obvestilo. Namesto kolega
               Tanka je dr. Andrej Bručan in namesto Roberta Hrovata je Rudi Veršnik.</p>
               <p>Prej ko ste predstavljali tako predstavniki ministrstva, Darsa in potem odgovora
               SCT-ja sem zasledil dve roki in sicer roki gospoda Oplotnika in gospoda Štrajna. Jaz
               predlagam ... Vi ste tudi? Ali ste smatrali vaš dvig rok kot repliko bodisi na
               izvajanje gospoda Hojsa oziroma gospoda Štrajna? Če je temu tako bi vam dal besedo,
               potem pa bi poskušal počasi zaključiti to predstavitev s strani predlagateljev, kot
               tudi odgovore in dejansko naj bi s tem bil zaključen tudi ta uvodni del predstavitev
               tako zatrjevanja, kot odgovorov na zatrjevanja in dal možnost tudi članici in članom
               odbora, da se vključijo v razpravo in dva sta bila pa že prijavljena k tej razpravi.
               Zdaj bi dal besedo gospodu Štrajnu.</p>
            </sp>
            <sp xml:id="SDT4-OZP-Nujna-026-2008-09-08.sp22">

               <speaker>STANKO ŠTRAJN:</speaker>

               <p>Hvala. Glede trditev gospoda Hojsa želim poudariti samo naslednje. 8. člen pogodbe,
               ki govori o sanaciji stare galerije izrecno določa, da pred pričetkom del naročnik
               mora dati izvajalcu dva izvoda načrta po katerih se bodo dela izvajala. Razen, če
               načrtov ni dolžan izdelati izvajalec sam. To konkretno pomeni, da bi morali narediti
               PZI projekte, ki bi jih gotovo lahko naredili, če bi imeli PGD projekte, ki nam jih
               naročnik ni izročil.</p>
               <p>In drugič. Kar se tiče poskusa gospoda Hojsa, razbremeniti sedanjo upravo in sebe
               odgovornosti, ko brezpredmetno očita, češ, da sem jaz bil pri Darsu. To je res. Jaz
               sem 10 let pri Darsu delal. Vedno sem mislil s svojo glavo in delal pošteno. Kar se
               tiče predora Šentvid sem bil kot direktor Darsa za pravne zadeve proti  razpisu kot je bil objavljen leta
               2004 in mojega parata na sklepu uprave s strani potrditve pravilnosti strokovne
               službe ni. Zgodilo se je to kar sem predvideval. Predor Šentvid je naročnik začel
               delati tako kot se takšna investicija ne vodi. Sredi dela je prišlo in do velikih
               podražitev, kar je normalna posledica vseh okoliščin bila, prišla je do zastoja dela,
               kar je tudi gospod minister prej omenil in takrat sem jaz predlagal sporazumno
               razvezo pogodbe in ponovljen razpis za dokončanje, se pravi za vsa dodatna in več
               dela, ki so po obsegu presegla že osnovno pogodbo. Vendar uprava mojega mnenja ni
               takrat sprejela, ampak je šla v pogajanja, ki so pripeljala do dokončanja del s
               koncem 30. 6. 2008.</p>
               <p>Seveda ravno zato ker sem stal na stališčih stroke, sem bil pri Darsu degradiran iz
               direktorja za pravne zadeve v strokovnega sodelavca in rezultat tega je bil to, da
               sem pred dvema letoma zapustil Dars in se zaposlil na SCT-ju, kjer so mi ponudili
               delovno mesto za katerega sem smatral, da bom lahko delal strokovno tisto kar znam in
               zmorem.</p>
            </sp>
            <sp xml:id="SDT4-OZP-Nujna-026-2008-09-08.sp23">

               <speaker>PREDSEDNIK JOSIP BAJC:</speaker>

               <p>Hvala gospod Štrajn. Nekoliko širše kot sama replika, ampak omenil ste en zanimiv
               datum iz leta 2004, ko ne ta minister, ne ta uprava Darsa ni sedela na tistih mestih
               kot sedi danes. Še repliko gospod Rigler.</p>
            </sp>
            <sp xml:id="SDT4-OZP-Nujna-026-2008-09-08.sp24">

               <speaker>BOŠTJAN RIGLER:</speaker>

               <p>Hvala lepa za besedo. Bom zelo kratek pa bom povedal samo dejstva, ker mislim, da je
               prav da se pogovarjamo o dejstvih. Rad bi razčistil zadevo v zvezi s projektno
               dokumentacijo. V juniju 2007 je bil izdelan projekt v fazi PGD kljub temu, da ni bilo
               potrebno pridobiti gradbenega dovoljenja in sicer predor Šentvid, finalna dela v
               galeriji Šentvid, številka 615031. Del tega projekta je tudi protipožarna zaščita v
               smislu protipožarnih plošč. Na podlagi tega projekta je bila izvedena tudi razpisna
               dokumentacija, po kateri so se vodila pogajanja in ki je rezultirala s podpisom
               pogodbe za izvedbo priključnih ramp, vodohrana in dokončanja del na galeriji Šentvid.
               To dokončanje del predvideva tudi protipožarno zaščito in ta pogodba je podpisana 21.
               11., izvajalec pa je bil uveden v delu 26. 11. 2007. Podpisal je zapisnik o uvedbi o
               delu. Skratka izvedeni so bili vsi oziroma zadoščeni so bili vsi pogoji za začetek
               del. Toliko. Hvala lepa.</p>
            </sp>
            <sp xml:id="SDT4-OZP-Nujna-026-2008-09-08.sp25">

               <speaker>PREDSEDNIK JOSIP BAJC:</speaker>

               <p>Hvala gospod Rigler. Mislim, da ste navedel nekatere konkretne odgovore na
               zatrjevanje gospoda Štrajna. Kolega dr. Gantar je prosil repliko ali razpravo? Potem
               je pa prvi od poslancev, ki je po uri in pol dobil besedo je kolega Milan Petek.</p>
            </sp>
            <sp xml:id="SDT4-OZP-Nujna-026-2008-09-08.sp26">

               <speaker>MILAN PETEK:</speaker>

               <p>Hvala lepa predsednik. Moram reči, da navsezadnje ko gledam ekipo, ki sedi nasproti
               nas, ne vem če je kdaj imel parlament in bo kdaj še imel parlament možnost, da sedi
               nasproti, vrh avtocestne ali pa prometne srenje v Sloveniji. Ko jih poslušam pa ne
               verjamem, da je ta vrh zelo, zelo uglašen, ampak zelo razglašen med seboj.  Vsaj tako smo danes poslušali obe
               strani. Pač meni takšen občutek daje. Ob pričetku te moje razprave naj povem, da me
               je gospod Štrajn s svojim jasnim in tudi odkritim priznanjem tistega dela, ki leti na
               račun SCT-ja mnogo bolj prepričal, kot pa gospod minister. Z eno besedo, vsaj jaz sem
               tako razumel, ni bil pripravljen priznati, da pa je v teh postopkih tudi pri njih,
               tudi pri njem bilo kaj narobe, ampak je z nasmehom, s hahljanjem pravzaprav zavračal
               vse kar je letelo tudi na njegov račun ali pa na račun Darsa. Takšen je moj občutek.
               Zameri ali ne, to bo sam povedal.</p>
               <p>S prevzemom leta, konec leta 2004 je Vlada prevzela tudi odgovornost in vsak
               minister in ministrstvo kot organ je prevzel odgovornost za to, da je nadaljeval s
               tistim kar mu je prepustila prejšnja Vlada, prejšnji minister, prejšnje ministrstvo.
               To odgovornost se pač na koncu tega mandata kaže v tem, da si je očitno na tem nivoju
               političnem nihče noče, torej vsaj dotakniti ali pa je čutiti ali pa se zavedati.
               Torej objektivna odgovornost je pač pojem, ki ga politiki razumemo drugače kot pa
               objektivna odgovornost v stroki o kateri je bilo prej rečeno. Stroka ima za to
               pogodbo, ima v Fidih določilo o katerih je bilo prej govoriti in seveda je ta vrsta
               odgovornosti nekaj drugega kot politična odgovornost. Mi danes skušamo ugotoviti ali
               gre pri ministru in pri njegovi ekipi za politično odgovornost ob tem, da je temelj
               za to tudi stroka v kateri je nekaj postopkov bilo danes opisanih.</p>
               <p>Ko je gospod Žerjav vstopal v to igro, je to ministrstvo vodil bivši direktor
               oziroma predsednik uprave Darsa, gospod Božič, ki je, mimogrede pa naj ne zveni zdaj
               kot ...<stage>/Nerazumljivo./</stage>... na SLS, samo naslednjih, te SLS-ove garniture, ki
               pravzaprav že ves čas vodi to področje infrastrukturno, tukaj je kar se politike
               najti torej to kontinuiteto. Ampak o tem danes to niti ni pomembno. Gospod Žerjav je
               v to zgodbo vstopil. Ko je vstopil ali pa preden je vstopil smo ga mi, nekateri
               poslušali na "hiringu" na odboru za promet. Jaz sem takrat povedal in mislim, da je
               tudi javnost iz njegovih odgovorov ugotovila, da imamo opravka s človekom, ki pač
               tega področja ne pozna. Sam je to povedal. Celo je bilo simpatično in nič narobe.
               Področje, ki ga resnično ni poznal. Področje v katerem je vsaj dva meseca razlagal
               javnosti kako se bo naučil in se je začel učiti in jaz sem bil po tistem ko ta
               inkubacijska doba potekla, po njegovih besedah celo pozitivno presenečen. Moram reči,
               da sem rekel: "Aha. Zdaj smo pa le morda dobili ministra, odločnega, drugačnega kova,
               nepovezanega z vso to gradbeniško srenjo, ki je prepletena v vso to zgodbo." Naj
               povem, da sem bil sam sestavni del te gradbeniške srenje. Bil sem komercialni
               direktor Gradisa dolgo, bil sem predsednik uprave NGR nekaj časa. Torej tisti, ki so
               izvajali najzahtevnejše objekte na tem področju in mi ta materija ni tuja. Zaradi
               tega mi je tudi lažje razumljiva. Ampak kot sem rekel, minister mi je, vsaj meni v
               tistih začetnih izjavah, potem ko se je uvedel v ta posel deloval prepričljivo.
               Dokler ni bilo in prišlo do nekaterih dogodkov, ki so me ponovno omajali v tem mojem
               prepričanju.</p>
               <p>Kadar je bilo potrebno prevzeti odgovornost ni bila pri njem, ni bila pri Darsu, ni
               bila pri ministrstvu, ampak so bili vsi drugi krivi. Takšno in tako je meni to
               zvenelo in na koncu se mi je rodil občutek, da se je minister naučil všečnega
               političnega nastopa, maskiranja pred javnostjo, vztrajanja pri neki odločnosti, za
               katerimi ali pa za temi pa ni bilo konkretnih in ustreznih postopkov. Vrh tega je bil
               doživet, vsaj po mojem, na otvoritvi izgradnje avtoceste v Pomurju, ko je gospod
               Janša izjavil tako vehementno: "Moral je priti minister iz Prekmurja, da smo
               dokončali to avtocesto." Kar je bila seveda debela laž in debela hvalnica brez
               ustrezne zaslug zato, da bi si minister to besedo zaslužil. Ker vemo, da je ta, to
               zagotovilo, da bo leta 2008 avtocesta odprta, dala Vlada prejšnja, ki je nič ne
               posebej ...<stage>/Nerazumljivo./</stage>..., da ne boste mislili, na tem področju. Nič posebej ne
               mislim, da je izrazito dobro vodila to področje.  Ampak takrat je bil nacionalni program razvoja
               avtocest spremenjen z obljubo ali pa zagotovilom, vsi vemo zakaj, da se bo ta cesta
               2008 zgradila in mislim, da je izvajalec ali pa do izvajalci na tej trasi to delali.
               Neodvisen je bil Prekmurec minister ali je bil kdor drugi ta ceta si je z dobrim
               delom in s strokovnim vodenjem zaslužila in dejansko tudi končala. Ampak to so vse
               navedbe zaradi česa jaz utemeljujem ko bom prišel do tega Šentvida. Vmes se je seveda
               zgodila tudi zamenjava DARS-ove uprave, ki je nič ne zagovarjam, da ne bi mislili,
               moj občutek pa je da seveda nova ne dosega kvalitete stare. Žal, to je moje mnenje.</p>
               <p>Ljudje, ki so prišli iz vseh vetrov, morda bo komu zvenelo grobo, ko bom rekel med
               njimi dva podeželska petelina, ki se s temi zahtevnimi zahtevami nikoli v življenju
               nista srečevala...</p>
            </sp>
            <sp xml:id="SDT4-OZP-Nujna-026-2008-09-08.sp27">

               <speaker>PREDSEDNIK JOSIP BAJC:</speaker>

               <p>Kolega Petek predlagam, da niste žaljiv na seji in da ta samopromocijski nastop
               prihranite, ko boste v Mariboru nastopal. Danes pa poskušajte na podlagi argumentov,
               da ljudi ne žalite s petelini.</p>
            </sp>
            <sp xml:id="SDT4-OZP-Nujna-026-2008-09-08.sp28">

               <speaker>MILAN PETEK:</speaker>

               <p>Vi gospod Bajc ne razumete nekih prispodob, jaz sem to ponazoril s tem in sem hotel
               povedati, dva človeka, ki niste vodila nikoli najzahtevnejših projektov to kar...</p>
            </sp>
            <sp xml:id="SDT4-OZP-Nujna-026-2008-09-08.sp29">

               <speaker>PREDSEDNIK JOSIP BAJC:</speaker>

               <p>Pa zaradi tega nista vaška petelina!</p>
            </sp>
            <sp xml:id="SDT4-OZP-Nujna-026-2008-09-08.sp30">

               <speaker>MILAN PETEK:</speaker>

               <p>Sem rekel, da sem uporabil prispodobo vi si pa zdržite jezo pri sebi pa mi pustite.
               Saj vemo da ste iz iste stranke pa pač bog pomagaj, malo bolj boli kot pa bi bolelo
               drugače.</p>
               <p>Torej prišla sta dva človeka na najodgovornejše pozicije, na pozicijo predsednika
               uprave, gospod Nemec<stage>(?)</stage>, gospod Rigler iz okolij, ki jih objektivno in z izkušnjami,
               ki objektivno nista bila vezana na te najzahtevnejše naloge. Govorim samo o tem. In
               prišla sta v položaj, ko so se zaključevali najzahtevnejši projekti in ko se
               načrtujejo še ravno tako zahtevni projekti in to vse v paketu in to je poanta tega
               mojega, po vaši presoji žaljenja, jaz pa ugotavljanja kakšen paket je minister
               ustvaril. Saj mi nismo uprave DARS-a imenovali, verjetno je bil minister tisti, ki je
               kadroval ali pa je iskal te ljudi, verjetno je bil minister tisti, ki preko organov
               oziroma preko Vlade zagotovil, da so ti ljudje danes tukaj ni verjetno je minister
               zaradi tega sokriv in objektivno odgovoren, da imamo situacijo v kateri se ne ve kdo
               pije in kdo plača in to je bil temelj za moj ekspoze ali pa odmik od Šentvida.</p>
               <p>Šentvid je pa seveda tako kot je bilo blamaža vseh udeležencev, ki so od začetka pa
               do danes sodelovali pri tej zgodbi. Slišali smo gospoda Štrajna, ki je prostodušno in
               pa odkrito priznal, da se takrat, ko je šel Šentvid v razpis ni strinjal z načinom
               razpisa in je pač plača ceho, ker so nekateri predhodniki sedanje uprave vztrajali
               pri takšnem načinu. Rezultat je danes tukaj, prišlo je vmes do neke zaustavitve, do
               totalnega moratorija, do ogroženosti, da ta Vlada ne bo mogla ponuditi volivcem, to
               je pa spet moje mnenje odprta šentviškega predora v roku, ki je bil zagotovljen s
               pogodbo, še bolj pa kot s pogodbo ki bi se jo dalo seveda spreminjati z aneksom, tudi
               roke in pa kakšne tehnične detajle spremeniti, če bi za to obstajal volja. Ne očitno
               je ta politični pritisk, pa naj nas prepričujejo kakor koli hočejo, bil močnejši,
               odpreti moramo na vsak način, na vsako silo. In ta je prinesel vse te peripetije za
               katere je res težko ugotoviti kdo je v tej zgodi kriv za ta, na koncu omet, ki pada
               dol.</p>
               <p>Jaz bi tudi ne tvegal obsodbe niti SCT-ja, ne Ceramicota<stage>(?)</stage> zaenkrat, niti DARS-a
               niti inženirja, ker se mi zdi da je to tako strokoven in zahteven odgovor, da moramo
               počakati na tisto mnenje, ki ga lahko da samo stroka, bi rekel strokovnejša od te
               naše stroke, če sem čisto iskren. Ampak jaz govorim o politični odgovornosti, govorim
               o tem, da je tu splet okoliščin v katerem so sodelovali tisti, ki sedijo danes
               nasproti nas, mi poslanci se pa ukvarjamo in morda res pred javnostjo izgledamo v
               predvolilnih torej aktivnosti, dejstvo je pa da smo bili zaskrbljeni,  smo zaskrbljeni in bomo pri
               takšnemu nadaljevanju izgradnje avtocest zaskrbljeni dokler ne bo prišlo do
               korenitega premika in spremembe vseh akterjev udeležencev v nadaljevanju. Jaz
               verjamem, da smo vsi doživeli šolo in da je to nekaj kar seveda ob tem kar se je
               zgodilo ne morejo ostati nesankcionirano vendar mislim, da upam, da je to torej neka
               garancija za boljše izvajanje teh projektov v nadaljevanju.</p>
               <p>Pri temu Šentvidu bega to, zakaj se je zgodilo novembra to, zakaj se je podpisalo za
               takšno obliko izvedbe protipožarne zaščite, zakaj se je marca moralo podpisati ali pa
               spremenilo izvedbo z ometom in to kaže na to, da so pravzaprav bili verjetno
               izvajalci, saj ga razumem, izvajalec je bil v položaju kaj pa hočem, saj me bodo
               sankcionirali saj bom pred javnostjo umazan, saj bom torej sam krivec in edini krivec
               za to, da takšen predor ni končan pri vseh teh pritiskih na odprtje predora. Tu bi
               pač minister Žerjav moral imeti trdnejši hrbet, reči tako kot je v primeru Pomurske
               avtoceste rekel ne, to se ne da narediti, tu bi moral reči ne, to se ne da narediti.
               Pri tem vztrajati ali pa, ne vem če je dobil odkrit odgovor svojih kolegovi iz DARS-a
               od njih terjati jasne odgovore okoli tega vprašanja ali je smotrno ali je to
               nesmotrno. Danes imamo blamažo večjo kot bi bila, če bi rekli da tega predora nismo
               odprli.</p>
               <p>Jaz o vseh detajlih o tem ali je gradbeno dovoljenje za Galerijo potrebno ali ne.
               Gradbeno dovoljenje in uporabno dovoljenje iz leta 1986, če se prav spomnim, danes,
               ko to navezujemo na predorske cevi in ko pravzaprav posegamo v neko enovito gradnjo
               je meni, pa ne dovolj strokovno poglobljeno jasno in po mojem normalno, da bi morali
               pridobiti novo gradbeno dovoljenje. Postavil sem se na stališče
               ...<stage>/Nerazumljivo./</stage>..., ker je to lažje seveda, gradbenega dovoljenja ne potrebujemo,
               ne potrebujemo iti v postopke, naredimo sicer PGD ampak PGD ni doživel in če bi bilo
               gradbeno dovoljenje zahtevano bi doživel tudi realizacijo v PZI-ju takrat, ko je bil
               za to čas. Doživel ga je ali doživel bo ne vem kakšna bo usoda in vse to, ko ta
               vprašanja odpiraš, ko se začneš okoli tega spraševati kaj bi naredil, ali je minister
               kriv ali minister ni kriv ali je izvajalec kriv ali izvajalec ni kriv. Sploh ne gre
               za to, da smo mi kompetentni dati odgovor, gre za to, da je po moji presoji zaradi
               vsega tega kar obstaja na temu področju zaradi vsega tega kar se dogaja na temu
               področju seveda tudi na Šentvidu, bilo potrebno, minister ne da ponudite odstop, da
               odstopite.</p>
               <p>Ne vem, meni je bilo jasno, jaz sem bil na dopustu, na morju en dan, četrtek ali
               petek, ne vem kateri dan je bil, ko me kliče novinar Radia Slovenija, gospod Petek
               kaj vi pravite o temu dogajanju v Šentvidu ko ste vi spet govorili Zidarju dajem čas
               do ponedeljka ali nekaj takšnega je bilo. Takrat sem jaz rekel, to kar minister
               počenja, to kar minister javno grozi, to kar minister javno zagotavlja je "lari
               fari". Torej to je samo maska za ljudi, ki to poslušajo, za volivce, ki se bodo
               morali odločiti. Čas je, da minister odstopi. Čez tri ure sem  slišal to ali pa na Planetu pogledal, minister
               je ponudil odstop. Razlika je ponuditi odstop in odstopiti. Pokrili ste se s
               ponujenim odstopom, vedeli ste ali pa ste zaigrali igro s premierjem Janšo, tako ali
               tako bo ugotovil, jaz sem med najboljšimi ministri v tej Vladi in zgodilo se je to
               kar smo vsi že takoj vedeli. Politično seveda nismo takšni neuki, kot si nekdo misli,
               da ne boste odstopili oziroma da ne boste odstopljeni. In danes imamo razpravo tukaj
               o nečem kar ne bi niti potrebovali, jaz mislim, da ste naredili napako in za mene ste
               objektivno politično odgovorni.</p>
               <p>Jasno je da na današnjem glasovanju in na seji odbora ne bo prišlo do realizacije
               oziroma do podpore sklepov, ki jih je predlagala Poslanska skupina Zares. Jasno je,
               da so sklepi ki so bili danes z nami na mizi in jih je predlagala koalicija takšni
               seveda, da bodo brez dileme podprti vendar ta zadeva se s temi sklepi pod mizo ne bo
               spravila, morda se bo odločila za nekaj časa, volitve bodo mimo, zadeve bodo prišle
               na plan in mislim, da bo čas pokazal, da je minister objektivno tudi soodgovoren za
               to kar se je na tem področju dogajalo in da v naši demokraciji to objektivno
               odgovornost razumemo vsak po svoje. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp31">

               <speaker>PREDSEDNIK JOSIP BAJC:</speaker>

               <p>Hvala lepa kolegu Petku. Ne morem mimo nekaterih navedb. Strinjam se s kolegom
               Petkom, ko pravi da tako politika kot stroka je dobila dobro šolo in jaz upam, da
               dejansko je dobila dobro šolo. Vendar ne strinjam ste, ker ste kar v nekaj stavkih
               povedal in govoril o krivdi. Jaz še enkrat pravim, tako v predlogu gradiva in tudi
               pri predstavitvi s strani ministrstva je bilo rečeno, da o krivdni odgovornosti pa ni
               nepristojen niti mislim, da si ne želite ne vi ne jaz in nobeden od članov odbora, da
               bomo govorili in ugotavljali krivdno odgovornost ampak bodo to ugotavljali za to
               pristojni organi. Za repliko je prosila kolegica Maria Pozsonec.</p>
            </sp>
            <sp xml:id="SDT4-OZP-Nujna-026-2008-09-08.sp32">

               <speaker>MARIA POZSONEC:</speaker>

               <p>Hvala lepa.</p>
               <p>Ja, meni se zdi, da je gospod Janša dobro povedal in prav povedal. Moral je priti
               minister iz Prekmurja, da so to nesrečno avtocesto končali. Do tistega časa ste pa
               norca delali vsi ministri po vrsti najprej tu od Prekmurcev. In kdo bo potem zdaj
               tisto gospodarsko zaostalost, kaj še povzročilo to in to trpljenje, ki so ga ljudje
               preživeli kdo nam bo to poravnal? Nihče. Torej prejšnji ministri bi morali večkrat po
               vrstnemu redu odstopili.</p>
            </sp>
            <sp xml:id="SDT4-OZP-Nujna-026-2008-09-08.sp33">

               <speaker>PREDSEDNIK JOSIP BAJC:</speaker>

               <p>Hvala kolegici Pozsonec ampak za razjasnitev nekaterih zadev, mislim da predsednik
               Vlade, gospod Janša ni govoril na otvoritvi pomurske avtoceste in bi predlagal, da
               tisti ki to navajate, da se korigirate. Mislim, da je predsednik Vlade, gospod Janša
               to kar je... Govori se da je rekel, je govoril skoraj en teden prej ko se je del
               pomurske avtoceste dal v promet. Na sami otvoritvi mislim da sta govorila samo oba
               ministra tako madžarski kot naš slovenski. Za repliko je prosil kolega Petek in potem
               dr. Gantar. Kolega Petek, repliko.</p>
            </sp>
            <sp xml:id="SDT4-OZP-Nujna-026-2008-09-08.sp34">

               <speaker>MILAN PETEK:</speaker>

               <p>Zadnji detajl, se strinjam, moja napaka lapsus, malo sem zamešal ampak to je izjavil,
               to ne spremeni stvari.</p>
               <p>Drugo, kar se krivde tiče, jaz nobenemu od teh gospodov nisem krivde, strokovne niti
               drugačne namenil, jaz sem govoril o objektivni odgovornosti kar je seveda neki drug
               pojem in o tem govorim gospod Bajec jaz, kaj si vi mislite in kako razmete je pa vaša
               stvar.</p>
            </sp>
            <sp xml:id="SDT4-OZP-Nujna-026-2008-09-08.sp35">

               <speaker>PREDSEDNIK JOSIP BAJC:</speaker>

               <p>Sploh ni pomembno, nepomembno je kar vi poveste. Repliko gospod Minister potem pa
               razprava dr. Gantar.</p>
            </sp>
            <sp xml:id="SDT4-OZP-Nujna-026-2008-09-08.sp36">

               <speaker>MAG. RADOVAN ŽERJAV:</speaker>

               <p>Hvala lepa. Na nekaj navedb bi se vseeno odzval.</p>
               <p>Gospod Petek povedali ste, da nismo uglašeni in da se ne ve kdo pije, kdo plača.
               Prej so bili zelo, zelo uglašeni in se je točno vedelo kdo pije in kdo plača. To je
               bil ravno problem te zgodbe. To je bil ravno problem te naše gradbene zgodbe in jaz
               sem zelo vesel, da temu ni tako.  Omenjali ste Slovensko ljudsko stranko. Slovenska ljudska stranka je
               res vladovala ali pa imela ministre in imela delno tudi člane in predsednike uprav na
               prometu in v Darsu. Pozabili ste pa povedati, da je ves čas v teh vladah veliko
               večino imela ve se kdo katera stranka in ve se, točno se vidi in to vi dobro veste
               gospod Petek kdo je pravzaprav odločal o določenih odločitvah, tudi v navezavi z
               večkrat omenjeno pomursko avtocesto. Kdo je odrezal odstavne pasove in kdo bo plač
               zdaj to, da so bili odrezani, ko je bilo rečeno, da bi eventualna izgradnja odstavnih
               pasov podražila investicijo za 7%, nekateri pravijo celo 3% in kdo bo plačal zdaj to
               ko se bodo odstavni pasovi dograjevali pa bo to "koštalo", nekateri pravijo 30%. To
               je bila politična odločitev takrat in ne Slovenske ljudske stranke, da smo si na
               jasnem. So mi na ministrstvu povedali ljudje in to vedo pa žal ne upajo na glas
               povedati.</p>
               <p>Kar se pa tiče navedbe, da je moral priti Prekmurec, da se konča pomurska avtocesta.
               Jaz se do tega ne bi opredeljeval. Vem pa nekaj. Da v zadnjih dveh mesecih pa mogoče
               pretiravam, ampak mesec in pol bilo ogromno takšnih, ki so delali vse, da do
               otvoritve ne bi prišlo in ker želim biti korekten, to ni bil SCT in sem nekajkrat
               povedal. Bilo jih je pa veliko takih, ki so delali, da se to ne bi zgodilo. Tudi
               najbrž zaradi tega, da ne bi minister Žerjav pred volitvami te avtoceste odprl pa da
               ne bi morda dobil nekih dodatnih političnih točk in moj komentar je bil, prav gotovo
               to ni bilo čisto nepolitično dejanje.</p>
               <p>Kar se tiče uprave. Vesel sem, da je enkrat uprava takšna, ki nikoli ni bila
               povezana praktično z nobenim gradbenim podjetjem v tej državi in najbrž bi bilo
               potrebno še kje te povezave, ki so in to morate priznati da so, prekiniti. Samo tako
               bomo lahko, če bomo te povezave, ki so se zgradile skozi petnajstletno izgradnjo
               avtocestnega križa in vseh teh cestnih zadev. Samo tako bomo lahko prišli na zeleno
               vejo. Jaz upam, da se s tem strinjate. Še enkrat bom povedal. SCT-ju nihče ni držal
               pištolo na glavi, da se je strinjal z dogovorom novembra. Ker tako kot je bilo
               narejeno pomurske avtoceste pa je bilo rečeno "ne gre", v redu ne gre. Če ne gre, ne
               gre. Saj ne moremo tehniko prisiliti. Tudi jaz sem tehnik, nisem sicer gradbenik.
               Ampak če bi bilo zelo jasno povedano, predor Šentvid ni možno zgraditi do 30. 6. pa
               bi bil končan do 30. 7. Saj se ne bi svet podrl najbrž. Ali pa 30. 8. Še bolje. Ker
               bi bilo tik pred volitvami pa bi še več kapitala nabrali, ko govorimo zdaj ves čas o
               predvolilnih točkah takšnih in drugačnih.</p>
               <p>Omenili ste tudi, da nismo naredili korenitih sprememb. Morda korenitih sprememb
               nismo naredili. Smo pa naredili spremembe. Kar nenazadnje zaradi teh sprememb tukaj
               sedimo. To je moja ocena. Ker so se zgodile spremembe in nekateri s tem niso
               zadovoljni in tistim, ki se je stopilo na prste, seveda zelo, zelo kričijo. Morda bi
               te spremembe bilo potrebno narediti že bistveno, bistveno prej v vsej tej zgodovini
               petnajstletni  izgradnji tega
               avtocestnega križa pa se jih ni naredilo. Jaz ne vem zakaj se ni naredilo. Najbrž
               ravno zaradi tistega kot sem rekel, ker se je vedelo kdo pije in kdo plača. Hvala
               lepa.</p>
            </sp>
            <sp xml:id="SDT4-OZP-Nujna-026-2008-09-08.sp37">

               <speaker>PREDSEDNIK JOSIP BAJC:</speaker>

               <p>Hvala lepa ministru Žerjavu. Kolega Horvat je prosil za proceduralno. Bo podal
               verjetno predlog. Kolega Jožef izvolite.</p>
            </sp>
            <sp xml:id="SDT4-OZP-Nujna-026-2008-09-08.sp38">

               <speaker>JOŽEF HORVAT:</speaker>

               <p>Hvala lepa gospod predsednik. Lep pozdrav vsem prisotnim poslancem, poslanki,
               spoštovanim gostom. Gospod predsednik, moj proceduralni predlog bo šel v to smer, da
               vas prosim, da daste besedo gospodu kolegu Petku. Ne zaradi tega, da, ker je
               popolnoma zamešal časovno alokacijo izjave predsednika Vlade. Ni to problem. Je pa
               problem v tem kar pa ne morem več dovoliti v tem parlamentu ne za nazaj, ne v
               prihodnje, da se vedno uporablja Prekmurje in Pomurje ko se s tem manipulira in
               gospod Petek vi ne bi smeli tega početi in zato prosim, zahtevam, da se Prekmurcem in
               Pomorcem opravičite. Hvala lepa.</p>
            </sp>
            <sp xml:id="SDT4-OZP-Nujna-026-2008-09-08.sp39">

               <speaker>PREDSEDNIK JOSIP BAJC:</speaker>

               <p>Hvala lepa. Jaz mislim, da on vas je k nečemu pozval. Jaz upam, da boste odreagirali
               ali pa ne. Na vas je. Za razpravo pa se je prijavil naslednji kolega, Srečko
               Prijatelj. Pardon. Dr. Gantar ni še. Je samo takrat repliciral. Je, prijavljeni ste
               dr. Gantar, gospod Prijatelj Srečko, gospod Horvat Jože in Štebe Tomaž, ki jih imam
               do sedaj zapisane za razpravo. Lahko se boste pa še ostali prijavili. Kolega
               izvolite.</p>
            </sp>
            <sp xml:id="SDT4-OZP-Nujna-026-2008-09-08.sp40">

               <speaker>MILAN PETEK:</speaker>

               <p>Jaz bi se prej sam javil k besedi, če bi bila možna replika na repliko in sem
               hvaležen gospodu Horvatu, da je proceduralno omogočil meni, da povem kaj pač mislim.
               Niti on, niti jaz ne moreva za naprej zagotavljati kaj se v tem Državnem zboru ne bo
               več zgodilo, ker niti on, niti jaz ne veva, če bova še izvoljena.</p>
               <p>Drugič. Gospod Horvat dobro ve, da sem jaz na pol Prekmurec, da imam očeta
               Prekmurca, da sem mnogokrat v Prekmurju in najmanj sam imel s svojim nastopom namen
               kakršnega koli Prekmurca užaliti, ali ga prizadeti in ne vem v čem je to videl. To je
               pač njegova lastna presoja. Kje se je našla ali pa kje je kakšnega Prekmurca našel.
               Jaz sem samo ilustriral, morda res, to sem se že prej opravičil, da je torej gospod
               premier ...<stage>/Nerazumljivo./</stage>... vlogo ministra pri tem projektu. Ampak to smo že rekli.
               Nima smisla, da se o tem pogovarjamo in nobenega Prekmurca nisem v gospodu Žerjavu
               posploševal. Samo o njim sem govoril.</p>
               <p>Drugič. Ko govorimo o piti in plačati. Gospod Žerjav je spregledal, da sem jaz
               rekel, da tudi do prejšnjih vlad nimam na tem področju posebno spoštljivega odnosa.
               Menim, da to ni rezultat samo tega leta dni. Ni pa neke bistvene spremembe od takrat,
               vsaj jaz imam tak občutek in o tem sem govoril, da je strokovno zadeva slabša kot je
               bila, da pa je politično čistejša kot je bila. Da je morda tega piti in plačati manj
               kot je bilo včasih ...</p>
            </sp>
            <sp xml:id="SDT4-OZP-Nujna-026-2008-09-08.sp41">

               <speaker>PREDSEDNIK JOSIP BAJC:</speaker>

               <p>Kolega Petek. Na proceduralni predlog ni razprave. Jaz sem pričakoval, da boste samo
               odreagiral na proceduralni predlog, ali da boste rekel, da se opravičujete, ali
               neupravičujete in bi prosil, da ne ponovno replicirate in ponovno razpravljate.</p>
            </sp>
            <sp xml:id="SDT4-OZP-Nujna-026-2008-09-08.sp42">

               <speaker>MILAN PETEK:</speaker>

               <p>Zaključujem. Ne bom več. Moj namen je bil odgovoriti gospodu Horvatu in Mariji
               Pozsonec, ki je tudi prišla očitno prekmursko čast braniti sem pa zdaj več te potrebe
               očitno nima. Torej ni bil to namen.</p>
            </sp>
            <sp xml:id="SDT4-OZP-Nujna-026-2008-09-08.sp43">

               <speaker>PREDSEDNIK JOSIP BAJC:</speaker>

               <p>Hvala lepa. Dr. Gantar beseda je vaša.</p>
            </sp>
            <sp xml:id="SDT4-OZP-Nujna-026-2008-09-08.sp44">

               <speaker>DR. PAVEL GANTAR:</speaker>

               <p>Jaz mislim, da je ta razprava, če zdaj odbijemo zunanje praktične politične zgodbe
               pred volitvami, takšna razprava  je vredna vsaj enega plakata na nedovoljenem mestu, tako da to se bo
               še dogajalo. Opozarjam kolege. Bodo še tovrstne razprave. Kar zadeva to razpravo je
               zelo pomembno res vedeti, da ta odbor ne more govoriti niti o krivdi, niti o
               strokovni odgovornosti, niti o razmerjih med posameznimi izvajalci in akterji,
               deležniki v procesu gradnje takšnega objekta. Ta zbor se lahko seznani s temi
               zadevami in seveda mora reči besedo okoli politične odgovornosti Vlade in ministra,
               posredne in neposredne za dogodke, ki so se zgodili po prvem odpadanju ometa. To je
               zelo pomembno vedeti. O krivdi je bilo v pripravah na to sejo že odločeno. Krivda je
               bila že odločena. Uprava Darsa je odstavila inženirko gradbeništva, strokovno
               direktorico za to območje, inženirko Ksenjo Marc. Ona je že plačala svojo ceno. Ona
               ne bo imela intervjujev, ona ne bo mogla se pojavljati na televiziji in ona bo to
               sprejela tako, kot je pač sprejela. Jaz je niti ne poznam in če bi jo pripeljali sem
               ne bi vedel kdo to je. To je prva stvar. In tako bo še marsikateri inženir tiho brez
               besed letel in mi o tem seveda niti ne bomo vedeli, mediji tudi ne.</p>
               <p>Rečeno je bilo gospod minister, da se je veliko stvari delalo pod mizo, da so bile
               razmere nejasne in tako naprej in da z vašim prihodom se stvari postavljajo iz pod
               mize na mizo, da so zdaj zadeve dobre, urejene, jasne in da se je prej delalo narobe
               in zdaj se dela prav. Jaz mislim, ker sem bil vpleten v to zgodbo aktivno šest, sedem
               let, mislim da je to zelo ...<stage>/Nerazumljivo./</stage>... trditev in mislim
               ...<stage>/Nerazumljivo./</stage>..., da še ne veste verjetno kaj sploh delate in kaj pomeni to
               projekt gradnje avtocest. To sem skoraj prepričan in da boste čez par let mogoče
               govoril malo drugače. Tudi jaz sem mogoče takrat mislil. Dejstvo je zelo enostavno.
               Da tisti, ki so projekt začeli ali pa smo začeli, to moramo vedeti, to je krutost
               politike in s tem se je treba sprijazniti in to je treba vedeti, tisti, ki bodo
               projekt končali bodo popljuvali tiste, ki so začeli in zadeva se bo tako končala.
               Vedno se je tako delalo in vedno tako bo in brez teh zadev ni potrebno naprej. Če
               imate dokaze in druge zadeve, peljite ljudi, osebe, akterje, podjetnike, podjetja na
               sodišča in tako naprej.</p>
               <p>Enaka zgodba kot je bila pri SCT-ju ko sem jo opazoval je ...<stage>/Nerazumljivo./</stage>...
               Enako so se to v krvavem boju za cene, za roke, za rešitve, za lokacijske načrte
               enako krvavo in enako močno in na enak način tudi to bo to naprej. Vaša prednost je v
               tem, da je zdaj že skoraj vse narejeno. Da ni več lokacijskega načrta, ki ne bi bil
               sprejet in smo po tri krvave srage, se boste spomnili, tudi na izrednih sejah,
               preiskovalnih sejah in tako naprej in tega vam ni bilo treba dati skozi in prav in
               tako naprej. Tako da ni problema. Tisti, ki so prišli zadnji bodo popljuvali prve in
               zadeva bo šla po političnem vrtiljaku naprej. To je minister počel. Minister ni
               odgovoril na nobeno konkretno vprašanje.</p>
               <p>Kar zadeva omet. Če bi mi kdorkoli meni rekel, da omet odpada, tega ne bi sprejel. V
               tistem trenutku ko ste odprl predor, ko ste predali predor je po zakonu o javnih
               cestah in direktivah odgovoren za vso stanje upravljavec in to je Dars. Nič vam
               nimajo več za govoriti, ne ...<stage>/Nerazumljivo./</stage>..., ne ZAK in tako naprej. Upravljavec
               je tu. Ta je odgovoren. Ta mora iti iskati po informacije in vsakemu je jasno v tej
               državi in kjer koli, da ni mogoče po tem nepričakovanem odpadanju ali pa pričakovanem
               reči naslednji dan, da je predor varen oziroma galerija. Jaz sem prepričan, da je
               tunel dobro narejen. Absolutno
               sem prepričan, da je dobro narejen. Da je zdaj to v stari galeriji "zašuštrano" in da
               je treba močno raziskati. To ni bilo storjeno zaradi populistične všečnosti. Drugače
               ne razumem tega kdo bi šel odpreti tako hitro in dal roko v ogenj za to, da se to
               ...<stage>/Nerazumljivo./</stage>... in to je zdaj upravljavec in seveda po zakonu minister. O tem
               ni nobene dileme.</p>
               <p>Kar zadeva stroko. Nobenega dvoma nimam v dr. Oplotnika. Prebral sem kar nekaj
               njegovih analiz, cenim ga kot ekonomista. Sem prepričan, da je pomembna pridobitev
               lahko Darsu. Navsezadnje nas je razrešil z izračunom, da se nam bodo tudi vinjete
               izšle gospod Oplotnik. Torej upam, da se nismo kaj zmotili kje. Ampak recimo ni
               problema. Seveda pa je gotovo, da ne more nositi teh odločitev, ki se nanašajo na
               tehniko gradnje in tako naprej. Tako da tu bi rekel predvsem to. Gospod Rigler je
               zelo zaposlen, Istrabenz, županovanje, verjetno zmoti kakšno fokusiranje na zadeve,
               ampak kakorkoli.</p>
               <p>Treba je povedati še to okoli Prekmurja. Jaz sem tukaj mogoče pa res malo oseben.
               Leta 2004 je bil projekt izgradnje avtocest predvsem osredinjen na glavno jedro peti
               koridor, povezava med jugozahodom Slovenije in severom Slovenije, predvsem
               severovzhodom na Šentilj, Maribor. V tem projektu leta 2004 seveda severne avtoceste
               ni bilo. Projekt najhitrejših daljinskih povezav je predvideval odsek na Ptuj in
               seveda panoniko, dvopasovno panoninko na Lendavo. Leta 2004 se je oblikovala pobuda
               prekmurskih poslancev in seveda moja eksplicitna odločitev kot prostorskega planerja,
               da je treba povezati z avtocestami regionalna središča med seboj in da je treba
               zgraditi tudi severno avtocesto, torej Maribor, Lendava in iz regionalnih, notranjih
               regionalnih razlogov, ne razlogov koridorja med Kijevom in Barcelono. Ta odločitev je
               bila takrat sprejeta. To je bilo leta 2005, sprememba, dopolnitev prostorskega plana.
               Danes je leto 2008 in ta zadeva je v glavnem bo izvedena. 13 let. 13 let so ponekod v
               razvitih državah trajajo samo priprave in izgradnjo lokacijskih načrt. Pri čemer ne
               upoštevam Kitajske. Ampak to je drug sistem. Jaz mislim, da glede na to, da je ta
               cesta bila razmeroma na zunanjem roku bo zgrajena, pri čemer pa se zavedam, da je
               zaradi sprememb prometna politika in tako naprej, so Prekmurci nosili grozno breme v
               teh časih in je prav, da je bila zgrajena pravočasno, v rokih in se strinjam, tu je
               tudi moja podpora ministru, da ni pristal na nemogoče zahteve. To je zgodba o tem in
               to je zgodba, ki se ni začela z nastopom ministra in seveda ne vem kako bo, ne bo
               verjetno povsem končala. Ampak to je ta zgodba.</p>
               <p>Zdaj kaj bi rekel o zadevah, ki jih želim posebej poudariti je naslednje. Še enkrat
               in povsem bi poudaril. Zakon o javnih cestah in direktiva, ministrstvo je odgovorno
               za vse vidike varnosti v prometu. Minister da dovoljenje, da se to odpre in mora tudi
               zapreti, če vidiki varnostni niso zagotovljeni. Kako jih bo priskrbel in kako jih bo
               naredil je seveda odvisno od notranjih procedur in postopkov. Direktiva bi omogočila
               tudi druge rešitve, ampak Slovenija se je odločila, da bo na to ...<stage>/Nerazumljivo./</stage>...
               na upravni organ ministrstva. To je tako. In tu seveda vi tega 2. julija tega ne smel
               storiti pa če tudi bi vas napadali pa če tudi bi vas karkoli kritizirati. Vi bi
               morali vedeti, da se lahko kaj takega kar se je zgodilo še zgodi dokler ne veste
               vzrokov. To je racionalni razmislek.  Koliko bi jih dobil po grbi, ne vem, politično, ne vem, verjetno
               precej od medijev, ampak to bi moral storiti, moral bi plavati proti toku, ne pa
               uporabljati ljudski srd in plavati s tokom in vse sam prilivati ogenj na olje s temi
               zadevami. To vam očitam in to je odgovornost politična, ali je kakšna druga, o tem ne
               bom rekel nikoli kot poslanec ne bom nakazoval na druge odgovornosti. Stara galerija,
               gospod Hojz<stage>(?)</stage>, jaz mislim, da imate zelo narobe, zelo narobe, stara galerija je
               imela gradbeno dovoljenje, stara galerija je imela in ima uporabno dovoljenje za, kot
               sem sam omenil, za izvozni, uvozni pas na Celovško cesto, to ima. Stara galerija
               nikoli ni imela uporabnega dovoljenja za pasove znotraj, ker ga ni bilo, ker jih ni
               bilo, vi bi morali celo, jaz sem bil...<stage>/nerazumljivo./</stage>... za tunel vključno s
               sanacijo stare galerije, vključno s sanacijo in to je....vi lahko trdite, da to ni
               res, jaz zagotavljam kot poznam gradbeno zakonodajo...<stage>/nerazumljivo./</stage>.. da imam prav
               in to bodo ugotavljali ne mi, ampak kriminalisti, če bodo koliko toliko pošteni,
               ampak jaz mislim, da imate striktno narobe in dosledno narobe pri tej interpretaciji
               in da je izjemno nevarna, ampak ne zaradi ometa samo tudi zaradi drugih stvari.
               Gospod ...<stage>/nerazumljivo./</stage>.. je govoril, izdelovali so...<stage>/nerazumljivo./</stage>... ker so jih
               rabili, zato, če so hoteli vedeti kaj morajo narediti in izdelovali so celo PZI-je<stage>(?)</stage>
               samo za gradbeno dovoljenje niso zaprosili, jaz mislim, da...<stage>/nerazumljivo./</stage>... v
               sklopu celotnega tunela, lahko pa tudi ločeno, ampak v sklopu celotnega tunela. In to
               je problem, ki je za mene velik problem, posebej za to, če se še kaj zgodi, pa ne
               mislim, da bi opadal omet ali kaj podobnega, če se zgodi kakšna nesreča in nekdo
               lahko toži zaradi tega in tistega in tretjega, tukaj ste si nadeli veliko breme in
               moram reči, da je to zelo, zelo nevarno. Jaz bi rekel predvsem to, da se tako ne sme
               delati in predvsem, če se že naredi ta sklop nepredvidenih napak in pomot in
               pritiskov, o tem smo slišali, jaz o tem ne bom nič govoril, o tem, da ni bilo
               političnega pritiska...lahko še vedno trdite, da ga ni bilo, toda ...diskusije izhaja
               da je bil, da se moramo zavedati, da v politiki ni nujno in ni dobro, da si včasih
               samovšečen, nujno ni dobro, da daš izjavo z vidika kako bo odmevala v javnosti ali te
               bo razglasila za heroja in človeka, ki je žrtev brezvestnih gradbenikov ali pa ne vem
               brezvestnih politikov celo opozicijalcev, ampak da je dobro govoriti včasih resnico
               in neposredno in da je treba včasih soočiti se z dejstvi v oči in to ni bilo storjeno
               in to je slabo. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp45">

               <speaker>PREDSEDNIK JOSIP BAJC:</speaker>

               <p>Hvala lepa, gospod Gantar. Ampak pred nadaljevanjem seje bi jaz poskusil za tiste,
               ki eventualno spremljajo to našo sejo prebrati predloge sklepov predlagateljev, pa da
               dejansko poskušamo našo razpravo koncentrirati po vsebini, ki ste jo predlagatelji..,
               ja, niti z besedico ni v tem gradivu in teh predlogih sklepov govora o pomurskih
               avtocestah, pa to kar se je dogajalo in bi prebral predloge sklepov s strani
               predlagateljev, ki se....Lahko končam? Hvala. Odbor ugotavlja, da je do odpadanja
               ometa v predoru stare galerije v predoru Šentvid prišlo zaradi političnega pritiska
               po odprtju tunela dne 1. julija 2008, ta rok je tudi  pogojeval nedomišljeno zamenjavo prvotno predvidenih
               protipožarnih plošč, s protipožarnim ometom. Odgovornost nosi Vlada Republike
               Slovenije. Drugi predlog sklepa s strani predlagateljev za sklic današnje seje je:
               Odbor ugotavlja, da je bila z zamenjavo uprave Darsa, iz katere sta bila izločena
               njen tedanji predsednik in član uprave odgovoren za gradnjo in vzdrževanje avtocest
               pomembno okrnjena strokovnost uprave družbe. Zato je tudi odpovedala pri opravljanju
               vloge naročnika v odnosu do izvajalca, projektanta in nadzora. Odgovornost za takšno
               stanje na Darsu nosita minister za promet in Vlada Republike Slovenije.</p>
               <p>Tretji predlog sklepa: Odbor ugotavlja, da je minister neposredno politično
               odgovoren, ker v skladu s tretjim odstavkom 39.b člena zakona o javnih cestah ni
               zaprl predora za promet in izvedel drugih ukrepov. S tem je neposredno ogrozil
               varnost voznikov in potnikov v predoru Šentvid. To so predlogi sklepov o katerih naj
               bi danes razpravljali. Dr. Gantar imate repliko.</p>
            </sp>
            <sp xml:id="SDT4-OZP-Nujna-026-2008-09-08.sp46">

               <speaker>DR. PAVEL GANTAR:</speaker>

               <p>Spoštovani gospod predsednik zahvaljujem se vam za to, ker ste tako nazorno še
               enkrat prebrali sklepe, ki sem jih jaz seveda prebral v svoji uvodni predstavitvi.
               Sicer pa bi rad skomentiral samega sebe. To je neka posebna oblika replike, kjer bi
               rekel, da sem jaz govoril v svojem zadnjem nastopu samo o teh treh sklepih, vprašanje
               politične odgovornost, vprašanje strokovnosti in seveda o teh dveh vprašanjih in v
               ničemer drugem se nisem spuščal o tem zakaj omet odpada. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp47">

               <speaker>PREDSEDNIK JOSIP BAJC:</speaker>

               <p>Hvala dr. Gantar. Izvolite besedo pa prosim, če se predstavite. Imate repliko? Ne.
               Potem bomo razpravljali ...</p>
            </sp>
            <sp xml:id="SDT4-OZP-Nujna-026-2008-09-08.sp48">

               <speaker>ANDREJ ČUFAR:</speaker>

               <p>Bil sem povabljen in bi želel odgovoriti, ker ste me povabili. Moje ime je Andrej
               Čufar in sem prinesel tudi nekaj vzorcev in bi želel stvari malo predstaviti, ker
               ...</p>
            </sp>
            <sp xml:id="SDT4-OZP-Nujna-026-2008-09-08.sp49">

               <speaker>PREDSEDNIK JOSIP BAJC:</speaker>

               <p>Vzdignil ste roko. Vas bom zabeležil in dal tudi besedo ko boste prišli na vrsto.
               Naslednji se je prijavil kolega Prijatelj.</p>
            </sp>
            <sp xml:id="SDT4-OZP-Nujna-026-2008-09-08.sp50">

               <speaker>SREČKO PRIJATELJ:</speaker>

               <p>Hvala predsednik za besedo. Medtem ko nekateri komentirajo same sebe mi čakamo,
               ampak v redu. Kar nekaj vas je tu. Spoštovani minister, ampak upam, da je tudi kakšen
               kriminalist med vami tu, ker bi bilo lepo, če bi bil. Slišal bi lahko danes kar nekaj
               uporabnih informacij in upam, da ste ga povabili, da ne bo potem čas toliko daljši za
               zaslišanje.</p>
               <p>Ni problem po mnenju Slovenske nacionalne stranke ali minister odstopi v tem primeru
               ali ne. Tudi če odstopi, s tem ne bomo rešili problema, ki je nastal in verjetno tudi
               ni racionalno, da tik pred volitvami delamo v bistvu medlo na tem področju, ker vemo,
               da je drugih področij za urediti kar nekaj. Mogoče bi bilo kakšno socialno tematiko
               bolj zaželeno odpreti.</p>
               <p>Mene osebno kot poslanca Državnega zbora zanima zakaj ni tožbe zoper odgovorne, če
               so pogodbene obveznosti vseh jasne? Torej tako naročnika, kakor tudi izvajalca.
               Minister smo slišali danes, je odgovoren subjektivno in objektivno. Najmanj eno od
               tega. Objekt ni imel uporabnega dovoljenja in ali je zadosten razlog v tem, da
               rečemo, da je zgolj in samo to ukrep, da smo začeli s preiskavo? Po mojem globokem
               prepričanju to ni zadosten razlog, da bi se s tem zadovoljili. V vseh normalnih
               okoliščinah bi se morala zgoditi v smislu interesa preiskave tudi kakšno pridržanje
               kakšne osebe in seveda, če minister govori danes tu javno, da so se posli sklepali
               pod mizo  in da imajo danes ti
               posli določene dolgove, to naj po domače govori o mafiji, bi bilo dobro, če bi tudi
               povedal za kakšne posle gre. Minister jaz vas javno pozivam, da poveste o kakšnih
               poslih gre, ker jaz verjamem, da teh poslov je kar nekaj.</p>
               <p>Zopet smo pri tem zakaj minister ne ukrepa. SCT ugotavlja, da so delali po domače.
               Meni je žal, da pravnika SCT-ja, ki je bil kar nekaj časa na Darsu ni tu sedaj, ker
               bi mu želel povedati to, da najlažje je presedlati iz enega podjetja, torej
               naročniškega podjetja v izvajalsko podjetje pa prinesti tja vso slabost prejšnjega
               delovnega mesta in jo potem izkoriščati na novem delovnem mestu naročnika. Ministra v
               zvezi s tem tudi sprašujem zakaj ni konkurenčne klavzule pri takih zaposlitvah. Saj
               ne more nekdo, ki je delal na delovnem mestu odgovornega državnega podjetja Dars na
               pravnih poslih kot direktor tega sektorja kar tako čez noč zapustiti to delovno mesto
               in iti na SCT.</p>
               <p>Če so drugi govorili o tem, škoda je nastala, da so problemi tudi v Prekmurju, naj
               jaz opozorim na probleme tudi na Primorskem. Gospod Gantar bi bilo dobro, če bi bil
               zdaj v dvorani. On je vodil sanacijo Bovca pred leti kot minister. Ljudje so se
               zadolževali. Nakar je sledil drug potres. Ampak sanacija naj bi bojda potekala pod
               skrbnim nadzorom tehnične pisarne, ki naj bi jo vodil prav on. Vmes se je pokradlo še
               ogromno količino denarja. Ali je kdo odgovarjal za to spoštovane gospe in gospodje?
               Nihče. Danes imajo ljudje ponovno druge ruševine, ki jih ne morejo popraviti, ker so
               že prvič zadolženi s kreditom. Če bi tisto podrli in jim naredili nova montažna
               naselja, ki bi bila v skladu lahko tudi s krajinsko arhitekturo, bi danes bil ta
               problem rešen.</p>
               <p>Jaz sem si nalašč privoščil to temo, ki zgovorno govori o tem političnem populizmu
               tik pred volitvami. Seveda je danes lepo, da govorimo o tem, da so tu mediji, da
               poročajo o tem. Ampak lepo vas prosim. Kaj bomo pa imeli pozitivnega od tega ko se
               bomo danes razšli? Jaz povem lahko vnaprej. Nič. Jaz bi želel spoštovani minister
               izkoristiti to priložnost, ker vem, da je v vas nekaj načelnosti in principilnosti,
               da resnično odgovorite o teh mafijskih poslih, ki so se dogajali in verjetno so z
               vašim prihodom prekinili, imajo pa dolgoročne posledice, ki so rezultirane tudi v
               današnje obdobje. In po drugi strani, da mi odgovorite na zelo jasen, preprost
               odgovor kdaj bo kazenska ovadba zoper odgovorne za šentviški predor. Kazensko ovadbo
               lahko naredi tudi Ministrstvo za promet. Kot že rečeno, pogodbene obveznosti
               naročnika in izvajalca so jasne. Naročnik pa kar sam tu pred javnostjo in danes
               oziroma izvajalec, pardon, priznava, da je šlo za "šlamparijo" in delo po domače. Da
               material, ki se je vgrajeval ni imel ustrezne preizkusne dobe, da se še ni nikjer
               vgradil in da protipožarne študije do danes še ni. Več kot dovolj, da lahko sklepamo
               iz tega, da bi bilo koga pa res potrebno prijeti, da ne bom uporabljal grde besede,
               če ne drugega za odgovornost seveda in ga tudi primerno pripreti zaradi interesa
               preiskave, da ne bi v bistvu se dogajali taki dogodki kot se sedaj. Vsak bo povedal
               svojo resnico. Na koncu pa bomo šli vsi po svoje zadovoljni iz tega prostora,
               naredilo pa se ne bo nič.</p>
            </sp>
            <sp xml:id="SDT4-OZP-Nujna-026-2008-09-08.sp51">

               <speaker>PREDSEDNIK JOSIP BAJC:</speaker>

               <p>Hvala kolegu Prijatelju. Poprej, pred vašo predstavitvijo  oziroma razpravo je gospod Nemec prosil za
               repliko. Verjetno na izvajanje nekaterih kolegov v prejšnjih razpravah.</p>
            </sp>
            <sp xml:id="SDT4-OZP-Nujna-026-2008-09-08.sp52">

               <speaker>TOMISLAV NEMEC:</speaker>

               <p>Vendarle bi v imenu uprave rad razjasnil prej omenjeno razrešitev direktorice s
               področja novogradenj in obnov in sicer direktorica ni bila razrešena zaradi odpadlega
               ometa, pod nevednicami. Ampak zaradi temeljite reorganizacije na področju novogradenj
               in obnov in sicer uprava je ne samo na podlagi dogodka v Šentvidu, pač predvsem tudi
               ostalih dogodkov analizirala odnose, predvsem pa spoznala miselnost, ki je bila
               prisotna na tem področju. Pač kot dediščina nekega dolgotrajnega odnosa, ki se je
               vzpostavil z izvajalcem in naročnikom in tu prihajamo dejansko v reorganizacijo tega
               področja in sicer iz oddelčne organiziranosti v projektno organiziranost in del tega
               so tudi kadrovske spremembe in ključen cilj uprave na tem področju je ravno to, da na
               podlagi nekaj mesečnih opazovanj pridemo do oblike dela na tem področju, ki bo v
               bodoče odgovarjala ravno na to vprašanje, ki je bilo že nekajkrat izpostavljeno, da
               bomo vsi transparentno vedeli kdo plačuje in kdo pije na področju gradnje avtocest.
               Samo toliko.</p>
            </sp>
            <sp xml:id="SDT4-OZP-Nujna-026-2008-09-08.sp53">

               <speaker>PREDSEDNIK JOSIP BAJC:</speaker>

               <p>Hvala gospod Nemec. Kolega Horvat je prosil za besed.</p>
            </sp>
            <sp xml:id="SDT4-OZP-Nujna-026-2008-09-08.sp54">

               <speaker>JOŽEF HORVAT:</speaker>

               <p>Hvala lepa gospod predsednik. Še enkrat prav lep pozdrav vsem. Spoštovana kolegica,
               kolegi, cenjeni gostje, gospod minister, predsednik uprave Darsa. Gotovo bi mi dr.
               Gantar iskreno priznal v imenu predlagateljev, da zahteve za sklic te seje ne bi
               bilo, če ne bi imeli čez nekaj dni pravzaprav državnozborske volitve. Ampak iskreno.
               Poudarek je na iskreno.</p>
               <p>V tem mandatu smo pravzaprav vsakič sprejemali rekordno ambiciozen letni program
               izgradnje in obnov avtocest v Republiki Sloveniji. Res je, da je opozicija, predvsem
               takrat ko je Vlada prišla v Državni zbor s tako imenovanimi poroštveni zakoni s
               katerimi smo na nek način zagotavljali denar, saj tudi otroci vedo, da se avtoceste
               gradijo z denarjem. Res je, da je opozicija v teh primerih vedno tolkla z najtežjim
               orožjem, kar je tudi prav. Opozicija ima nadzorstveno vlogo, ampak tudi sam sem bil v
               skrbeh ali je naš finančni sistem financiranja obnov izgradnje avtocest finančno
               vzdržen. Ampak dobili smo odgovor od takrat še tako imenovane Cviklove komisije za
               nadzor proračuna, da sistem kot ga imamo za izgradnjo in obnovo avtocest v naši
               državi je finančno vzdržen. Veseli me, da to kažejo tudi prvi podatki zdaj, tudi
               sedaj ko smo uvedli vinjetni sistem, ki je nedvomno velika pridobitev za vse
               koristnike slovenskih cestninskih cest.</p>
               <p>Ko se govori o politični odgovornosti Vlade Republike Slovenije in seveda tudi
               ministra za promet, mi misel gre nazaj v 27. november 2006, ko sem v Beltincih, to je
               v Prekmurju na enem ...<stage>/Nerazumljivo./</stage>... enega posebnega odbora, ki je spremljal
               izgradnjo pomurskega kraka avtoceste in še spremlja, predlagal vsem akterjem, da se
               prekmurski krak, torej od Beltincev do madžarske meje naj odpre v sredini
                  avgusta. Zakaj v sredini
               avgusta in zakaj prej, ker pogodbeni roki so oktober 2008. V sredini avgusta zato,
               ker so bile klimatske razmere dobre, da so gradbinci lahko delali. Ni bilo nekih
               velikih izpadov zaradi ostrih zim. Pa tudi zato, ker v sredini avgusta imamo kar
               zgoščene praznike. Je cerkveni praznik, je državni praznik, ko Prekmurci še posebej
               praznujemo in je tudi praznik, ko madžarska manjšina praznuje. To verjetno vsak
               slovenski intelektualec ve. Takrat na ta moj predlog pravzaprav ni bilo nobenega
               protesta ali pa negativnega odgovora in na tem mestu se želim vsem zahvaliti, da so
               dejansko dali vse od sebe, da je promet lahko po prekmurski avtocesti stekel že 14.
               avgusta in menda smo nekaj dobrega s tem storili za ljudi. Dokaz za to je evforično
               praznovanje po beltinskih ulicah, ko je tam praznovalo ob slovesu 5.000 tovornjakov
               dnevno, okrog 10.000 ljudi. Spontano, evforično.</p>
               <p>Tudi tunel šentviški je velika pridobitev za Slovenijo, za vse uporabnike. Res je.
               Minister je bil na govoru, ker danes pač tudi o govoru govorimo, je bil kritičen na
               otvoritvenem govoru. Je povedal pa tu sem se jaz pripravljen korigirati, nimam tukaj
               posnetka, je jasno in pošteno povedal, da je to objekt in da je šentviški predor
               primer, kakršnih več ne bi smelo biti. Približno tako. Približno. Mislim, da je to
               bila poštena izjava in da smo se tu pravzaprav vsi naučili, da ne bi v prihodnje
               delali napak, ki jih je sam minister v tem kratkem času zaznal.</p>
               <p>In zdaj k sklepom. Prvi sklep, predlagatelji pravijo, da je Vlada Republike
               Slovenije odgovorna zaradi političnega pritiska očitno na izvajalca in da je zaradi
               tega pritiska prišlo do odpadanja ometa. Danes je bilo že povedano in če berem vsa ta
               silna poročila, potem ugotavljam, da je SCT novembra 2007 zagotovil, verjetno pisno
               in s kakšnim podpisom, da bo z delil zaključil do 1. julija 2008. Da je torej to
               sposoben narediti. Tiste zgodbe o zamenjavi plošč z ometom in tisto mene pravzaprav
               kot politika sploh ne zanima. Če je stroka potrdila, da če je naročnik potrdil, če je
               SCT potrdil, da je to sposoben izvesti, potem bi se to moralo tudi zgoditi in po
               mojem prepričanju do danes, do tega trenutka me še nihče ni drugače prepričal, po
               mojem prepričanju je problem v notranji  kontroli pri izvajalcu. Ta je pri tem ometu zatajila. To je moje
               prepričanje in prosim, da me prepričate v drugačno smer. Notranja kontrola pri
               izvajalcu je zatajila. Morda bi bilo potrebno tudi že uvodoma povedati zakaj sploh ta
               protipožarni omet. Ker državljanke in državljani, ki nas spremljajo in spremljajo te
               silne zgodbe morda ne vedo. Gre torej za protipožarno zaščito te galerije zaradi
               tega, ker so nad tem objekti in če bi prišlo tu do, "nedaj bože" požara, potem seveda
               se statične lastnosti tega objekta spreminjajo seveda v negativno smer in lahko bi
               prišlo do nevarne rušitve. Danes politično odgovornost usmerjati na ministra za
               promet ali pa na Vlado Republike Slovenije mislim, da ni korektno. Da je predvsem
               predvolilno. Kakor koli pa že, tudi če se je promet že z dovoljenjem začel odvijati,
               je pa izvajalec odgovoren za delo, ki ga je opravil in mislim, da smo si tu vsi
               enotni, da za dobro plačano delo.</p>
               <p>Ne bom šel v detajle glede vseh sklepov, ker bi želel še nekaj časa pustiti za druge
               kolege. V Poslanski skupini Nove Slovenije smo jih analizirali in predlogo sklepov
               predlagateljev Poslanske skupine Zares mi ne bomo podprli. Sem pa tudi podpisnik
               oziroma sopodpisnik sklepov, ki jih bo predlagal odbor, ki jih bomo pa podprli in sem
               prepričan, da so tudi korektni. Hvala lepa.</p>
            </sp>
            <sp xml:id="SDT4-OZP-Nujna-026-2008-09-08.sp55">

               <speaker>PREDSEDNIK JOSIP BAJC:</speaker>

               <p>Hvala kolegu Horvatu. Gospod dr. Gantar je ob začetku vašega izvajanja prosil za
               repliko na vaš pričetek razprave. Dr. Gantar.</p>
            </sp>
            <sp xml:id="SDT4-OZP-Nujna-026-2008-09-08.sp56">

               <speaker>DR. PAVEL GANTAR:</speaker>

               <p>...<stage>/Nerazumljivo./</stage>... pričakuje iskreno priznanje, potem moram iskreno priznati, da
               sem na nujno sejo oziroma da je poslanska skupina nujno sejo sklicala zaradi problema
               in da smo jo sklicali, počakali smo korektno in fer do ugotovitev Vlade. Nismo hoteli
               ...<stage>/Nerazumljivo./</stage>... zadeve. Naj se Vlada izreče in potem smo sklicali tudi sejo.
               Sejo bi sklicali kadarkoli in v kakršnem koli primeru. Treba se je zavedati, da smo
               poslanke in poslanci, torej moramo opravljati svojo funkcijo do našega mandata in
               temu ustrezno seveda se ne samo ukvarjati s predvolilnimi slikarijami, ampak tudi
               zadevami, ki tare to družbo in ta problem je takšne narave. Hvala.</p>
               <p>Še eno stvar. Ker je že omenil letni program izgradnje in obnove avtocest je treba
               povedati, da v programu, ki je bil sprejet letos, za leto 2007 in 2008 sploh ni
               postavke, ki se nanaša na nanos protipožarne zaščite in da je seveda to ... Seveda
               računsko sodišče, o tem nisem govoril, bo prav gotovo zelo debelo gledalo na pogodbe
               in zadeve kakor so bile pač izvedene, speljane s strani Darsa. Sploh ni bilo
               namenskih sredstev za to. Sploh minister Bajuk seveda ne bi smel niti odobriti
               takšnih zadev. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp57">

               <speaker>PREDSEDNIK JOSIP BAJC:</speaker>

               <p>Hvala dr. Gantar. Naslednji se je prijavil k razpravi mag. Štebe.</p>
            </sp>
            <sp xml:id="SDT4-OZP-Nujna-026-2008-09-08.sp58">

               <speaker>MAG. TOMAŽ ŠTEBE:</speaker>

               <p>Hvala lepa za besedo gospod predsednik. Če bi začel kar s temi sklepi. Mislim, da
               niso zaresni. Kljub temu, da morda tisti, ki so jih predlagali v starih postavah
               mislijo z novo politiko se vrniti nazaj in iti v prihodnost.  Ampak če bi bil politični pritisk, dvomim, da bi
               se taka firma, kot je SCT, takemu političnemu pritisku vdala. Verjetno so bila
               pogajanja in v celem paketu dokončanja šentviškega predora je bil pač tudi ta del
               dodatnih del, ki so bila pač zaradi spremenjene direktive dogovorjena in dogovorjeni
               tudi roki. Jaz sem neizmerno vesel te nove politike, ki se je začela na Ministrstvu
               za promet in v Darsu, kjer gledajo sedaj na tisto, kar se je v preteklosti ignoriralo
               in se sploh ni upoštevalo: element uporabnika in koristi uporabnikov in državljanov.
               Namreč, tako kot je minister že povedal, v primeru šentviškega predora, v evrih
               100-milijonski projekt, vsakodnevna neuporaba take naprave pomeni veliko škodo pri
               uporabnikih in državljanih, da ne govorim o varnosti. In če je prišlo na osnovi
               odločitve oziroma predloga izvajalca, da ponudi drugačno rešitev, s tehnološkim
               elaboratom, referencami podizvajalca, PDD-jem in vsemi potrebnimi dokumenti in
               odgovornostjo, da je to naročnik sprejel, je pač treba potem to narediti tako, kot je
               treba narediti.</p>
               <p>Iz samega gradiva, ki smo ga dobili, navedb ministra in predstavnikov Darsa, je
               verjetno bil problem sama starost objekta in vezni sloj, ki bi moral nadomestiti v
               enaki funkcionalnosti in mehaniki pritrditev plošč z ustreznimi pritrjevali. Tu je pa
               problem stika, namestitev veznega sloja in na ta vezni sloj namestitev tega ometa. Če
               je bila taka odločitev in se je s tem strinjal tudi kontrolor in nadzor, predvsem pa
               ZAK, ki je izvršil vse ustrezne preglede take rešitve, je potem naročnik v skladu s
               temi pritrdili pač naročil spremenjeno izvedbo. In izvajalec je v celoti odgovoren za
               to izvedbo in kvaliteto izvedbe. Strinjam se s predhodnikom, da verjetno ni bilo
               ustrezne niti same kontrole izvedbe del pri izvajalcu. Kako je možno, da se je omet
               nanašal tudi na diletacijo, kar je popolnoma nerazumljivo, da se je kar špricalo
               počez, če bi po domače rekel - na diletacijo, vsak delavec ali pa mojster ve, da se
               ne nanaša. Tudi nadzor tega ne bi smel spregledati oziroma nadzor je to kasneje
               ugotovil in je zahteval popravke. Sam šentviški predor, ta stari del, pa ima verjetno
               veliko zatečenih zank in je treba na to paziti, ko se to dela. Jaz pač razumem, da
               vezni sloj ni bil ustrezno nameščen, pritrjen ali pa izveden, ker tam je tudi nek
               dokument, ki govori o tem, da analize odpadnega ometa kažejo na to, da vezni sloj ni
               bil v skladu z dogovorjenim materialom, ali pa ga ni bilo, kar je še huje. Tako da tu
               govoriti o političnem pritisku kot razlogu za to, da je izvajalec to slabo naredil,
               ker je bil v časovni stiski, na to pa je pristal in tudi podpisal, je popolnoma
               neprimerno.</p>
               <p>Drugi predlagani sklep, da je pa celotna ekipa odpovedala kot naročnik, zaradi tega
               je seveda še bolj  nesmiseln
               in ni racionalen, če pa je izvajalec kot predlagatelj drugačne rešitve prevzel
               popolnoma vso odgovornost, tudi za vse posledice, ki bodo nastale, za škodo pri
               uporabnikih zaradi neuporabe predora. In tega se je pač treba zavedati. Jaz tu ne
               vidim nobenega razloga, da bi tu naročnik odpovedal, glede na to, da je izvajalec
               pristal na tako rešitev in jo celo predlagal.</p>
               <p>Da je pa minister neposredno politično odgovoren, neposredno, ali se vi zavedate,
               kaj to pomeni, neposredna politična odgovornost? Kot da je on nameščal ta omet, če
               malo apostrofiram. Kot da je on nameščal ta omet! Minister pa je priznal in ponudil
               odstop za svojo posredno politično odgovornost, ker je pač na vrhu te ekipe
               naročnika, ki so naročili to izvedbo, za katero je kriv za to, kar se je zgodilo,
               izvajalec. On je kljub vsemu ponudil odstop. Spominjam se ministra za promet
               Japonske, ki je pred desetletjem ponudil odstop in tud odstopil zaradi neke zakovice
               na letalu, ki je odpovedalo in je prišlo do nesreče - zakovice na letalu, inšpekcija
               pa tega ni ugotovila, on je bil pa pač nadrejen tej inšpekciji.</p>
               <p>Toliko o teh sklepih. Takih sklepov zares, gospodje predlagatelji, ni možno
               sprejeti.</p>
               <p>Druga tematika, ki se pa danes odpira, in, gospod predsednik, vi ste to dovolili, je
               pa ta zgodba o transparentnosti in povezanosti ali kontaminiranosti vseh teh, se
               pravi, naročnika, Darsa, Ministrstva za promet in izvajalcev, predvsem SCT kot
               največjega izvajalca. Ta zadeva je dejansko prešla mejo nekega normalnega delovanja.
               In nova ekipa vaških petelinov, ki niso nikdar sedeli na teh gnojiščih, na tem gnoju,
               so bili sedaj celo tako stigmatizirani in žaljeni. In ta ekipa vaških petelinov, ki
               ne razume, kako je na tem gnoju treba delovati, noter v gnoju, ampak so šli na vrh
               tega kupa in na mizi skušali zadeve urejati, tako v Darsu kot na ministrstvu, kot v
               teh zgodbah projektov, ki so bili zatečeni. To je pa tisto, kar je pravzaprav najbolj
               nezdravo v tej družbi. In, gospodje akterji tega v prejšnjih časih, prejšnjih vladah,
               govoriti o neki potem politični in to neposredni odgovornosti, ko nekdo stopi nekomu
               na prste, postavi stvari na mizo in kot pravi petelin začne stvari urejati, ga potem
               na ta način stigmatizirati in zahtevati njegov odstop. Kdo vam je to prišepnil? Zakaj
               tega niste naredili že v preteklih časih? Niti enkrat niste, glejte, gospodje, ko ste
               zdajle zelo kritični do tega nesrečnega primera ometa, niste nikoli javno nastopali v
               takih primerih, ki so se dogajali tudi v preteklosti, nikoli. Gospod minister za
               informacijsko družbo ni nasprotoval niti približno uvedbi nalepk, niti približno, ki
               jih je uvedel minister za notranje zadeve. Prava ironija informacijske družbe, uvedba
               nalepk!</p>
            </sp>
            <sp xml:id="SDT4-OZP-Nujna-026-2008-09-08.sp59">

               <speaker>PREDSEDNIK JOSIP BAJC:</speaker>

               <p>Gospod Štebe, predlagam, da ne širite razprave, ker sicer bomo postali strokovnjaki
               za vsa področja.  Dejansko
               poskušajmo razpravljati o predlogih sklepov s strani predlagateljev kot tudi o štirih
               sklepih, ki so jih podpisale tri koalicijske stranke. Se opravičujem, pri vsakem
               nadaljnjem razpravljavcu bom v to smer poskušal peljati to današnjo razpravo, drugače
               bomo lahko dejansko res danes cel dan tu sedeli, razbrskali to gnojišče - in zdaj
               uporabljam prispodobe tako kolega Petka kot tudi vaše, ampak zaradi tega zadeve na
               področju politične odgovornosti ministra, gospoda Radovana Žerjava, ne bomo popolnoma
               nič doprinesli oziroma prispevali.</p>
            </sp>
            <sp xml:id="SDT4-OZP-Nujna-026-2008-09-08.sp60">

               <speaker>MAG. TOMAŽ ŠTEBE:</speaker>

               <p>Se opravičujem, ampak poglejte, zadevo so sprožili drugi s takimi žaljivimi
               pripombami in prispodobami.</p>
            </sp>
            <sp xml:id="SDT4-OZP-Nujna-026-2008-09-08.sp61">

               <speaker>PREDSEDNIK JOSIP BAJC:</speaker>

               <p>S tem se strinjam.</p>
            </sp>
            <sp xml:id="SDT4-OZP-Nujna-026-2008-09-08.sp62">

               <speaker>MAG. TOMAŽ ŠTEBE:</speaker>

               <p>Dejstvo pa je, da minister je predlagal, je podal odstop, je priznal svojo politično
               odgovornost in ponudil odstop, in tu je zadeva razčiščena glede vašega tretjega
               sklepa.</p>
               <p>Moram pa povedati in nadaljevati, da ta prepletenost izvajalcev, naročnikov,
               nadzornikov in politike v preteklosti, ki se je sedaj pred letom dni na nek način
               začela ustavljati, da se je ta močan lobi nekako sedaj tudi razkril, bil je pa vsem
               znan, da je ta zadeva v bistvu največji dejansko problem v Sloveniji v tej
               gradbeno-cestni sferi. Največji problem zato, ker zaradi take navezanosti ne prihaja
               do zdrave konkurence in do novih akterjev na tem področju. In zaradi tega tudi vsi
               skupaj plačujemo veliko višjo ceno izvedbe takih gradbenih podvigov.</p>
               <p>Tako da kot poslanec in tudi ker sem več kot deset let spremljal to avtocestno
               zgodbo, sem vesel, da iz leta 2004 popravljeni nacionalni avtocestni program, takrat
               bi se namreč prvič moral zaključiti, da se pospešeno in pred rokom končuje nov
               avtocestni program, ki ga je sprejela prejšnja Vlada, pred letom 2013. In sem
               zadovoljen s to intenzivnostjo in tudi novim kvalitetnim pristopom pri izvedbi.</p>
               <p>Omet v Šentvidu je nesrečen primer, ki mora biti predvsem dober poduk tako za
               projektante kot izvajalce in seveda tudi naročnika. Pri takih stvareh, predvsem ko se
               nekaj dodaja na star objekt, ker ni nov objekt, je seveda še dodatno problematičen in
               zahteven. In upam, da bo to predvsem dobra šola za izvajalca, kako ne sme zadev
               delati slabo in kako mora poskrbeti za svoj notranji nadzor, da v vsaki točki takega
               dela, recimo, pri tem nanosu ne prihaja do malomarnosti, ki jih ne more odkriti
               kasneje nihče. Dejansko tega ni možno kasneje ugotoviti. Zamislite, da namečete na
               strop omet, pokažejo se stvari šele čez nekaj časa. Oprijeti se mora dobro in mora
               tudi zdržati v takem predoru stare posledice, zatečene zadeve in vse vplive prometa,
               ki so zelo dinamični, mehansko zelo zahtevni. Trdim pa, da to ni predvsem gradbeni
               problem, ampak da je to predvsem tehnološki problem in seveda problem izvedbe. Tu ni
               nobene mehanike in nosilnosti in teh zadev, ampak je predvsem tehnološki problem in
               metoda samega nanašanja in kako dosledno so delavci  samo delo izvedli pri nanašanju. Vidi se iz
               dokumentacije, da je bilo treba nanašati omet pod kotom 90 stopinj, ne s strani in
               tako naprej, kajti pritisk curka in sprejemljivost je bistveno drugačna, če vi
               špricate pod kotom ali pa pod pravim kotom. In kvaliteta nanosa od tega tudi zavisi.
               S tem bi nehal, in hvala.</p>
            </sp>
            <sp xml:id="SDT4-OZP-Nujna-026-2008-09-08.sp63">

               <speaker>PREDSEDNIK JOSIP BAJC:</speaker>

               <p>Hvala, mag. Štebe. Še enkrat moj poziv, poskušajmo govoriti o politični odgovornosti
               ministra in ekipe o vprašanju problemov, ki so nastali pri izgradnji in sprostitvi
               šentviškega predora za promet, da pa stroko organizirate vsi tisti, ki se imate ali
               pa ki ste strokovnjaki za tunelsko ali predorsko varnost, neko okroglo mizo in se tam
               "spucate" do onemoglosti. Mi danes kot Odbor Državnega zbora za promet, ki je
               političen organ, dajmo govoriti o politični odgovornosti ministra, še enkrat
               ponavljam, in njegove ekipe.</p>
               <p>Naslednji se je javil k razpravi... Vi ste, dr. Gantar, imeli, mislim, da... Ne,
               repliko. Naslednji se je javil kolega Juri.</p>
            </sp>
            <sp xml:id="SDT4-OZP-Nujna-026-2008-09-08.sp64">

               <speaker>AURELIO JURI:</speaker>

               <p>Hvala. Prihajam iz Kopra, pa ne bom govorilo našem tunelu pod Markovcem, ki ga še ni,
               kljub temu, da imamo prometni kaos, kot vsi dobro veste, zaradi slabe organiziranosti
               del, bodisi s strani države bodisi lokalne skupnosti. Ampak to pustimo za kak drug
               čas. Upam, da bo kolega Štebe svetoval, ko bodo gradili tunel, kako se šprica. Jaz
               sem zadovoljen, da sem slišal tako strokovno razlago o vzrokih tega problema v
               Šentvidu.</p>
               <p>No, ampak, glejte, kolega Horvat je prej nekako okregal predlagatelje te seje, ker
               so sklicali sejo zaradi tega, ker se bližajo volitve - jutri imamo sejo Državnega
               zbora, ki jo je sklicala koalicija, in mislim, da gre v enako smer tudi gledati. Mi,
               Socialni demokrati, sicer nismo naklonjeni izrednim sejam, če res niso nujne in če
               jih ne terjajo razmere v državi. Menimo, da ne problem Šentvida ne problem, ki ga
               bomo jutri prediskutirali na plenumu, niso izredne razmere države. Kljub temu se teh
               sej udeležujemo. Ko pa jih skliče opozicija, je dodaten problem v tem, da ob
               predlaganih sklepih, ki jih bomo podprli, tako kot je predlagatelj napisal, se nam
               zgodi obratna situacija, kajti opozicija, ki skliče sejo, nima večine, da bi
               izglasovala, kakor želi, in se končni izplen prikaže v obratno smer - pač, koalicija
               izglasuje svojo resnico, za to ima večino, in je tudi tu drug predlog sklepov, ki
               bodo verjetno izglasovani. Se pa, ko preštejem in vidim, koliko je povabljenih gostov
               s strani ministrstva, izvajalcev, Darsa, SCT in tako naprej, sprašujem, ali smo mi
               sploh sklepčni, da o tem odločamo kasneje. Sem preštel, da nas je 9, in ne vem, če je
               to zadostno število. Je? Dobro.</p>
               <p>Torej, prej sem dejal, da bom podprl sklepe, ki jih predlaga predlagatelj, ker sama
               uvodna razprava je pokazala, da je Vlada oziroma minister politično odgovoren. On je
               tudi korektno ravnal, ponudil je odstop. In na ta način, ko je bil ta odstop
               zavrnjen, je politično odgovornost prevzela Vlada v celoti, s svojim predsednikom na
               čelu. Problem je, ne moremo ga zanikati, problem je bil velik, ga je zaznala in tudi
               občutila slovenska javnost in vsi tisti, ki koristijo to prometnico. Problem je v
               tem, da je zdaj predor odprt, ampak je še vedno s hibo, kajti če se nanese
               protipožarna zaščita, potem se jo odstrani in se kljub temu razglaša, da je predor
               varen, morda za tiste, ki vozijo skozi, ampak ne za tiste,  ki živijo nad njim, govori o tem, da je predor s
               hibo, da je projekt nastal in je izveden s hibo, ampak kljub temu je sedaj v uporabi.
               In tudi ko bo, če bo kdaj protipožarna zaščita organizirana na drug način, bolj
               varen, jaz si tudi takrat ne bom upal iti skozi ta predor, ker nimam garancij, da je
               to varno. In se sprašujem, koliko drugi uporabniki...</p>
            </sp>
            <sp xml:id="SDT4-OZP-Nujna-026-2008-09-08.sp65">

               <speaker>PREDSEDNIK JOSIP BAJC:</speaker>

               <p>Če ne boš "falil"...</p>
            </sp>
            <sp xml:id="SDT4-OZP-Nujna-026-2008-09-08.sp66">

               <speaker>AURELIO JURI:</speaker>

               <p>Ne, ne, imam toliko orientacije, da znam iti v pravo smer. No, bom zaključil ta
               kratek prispevek. Jaz upam, da se res držimo teh sklepov. Presodila bo javnost,
               karkoli bomo mi danes sprejeli, ali bomo resnico, ki jo določa koalicija, ali
               resnico, ki jo predlagajo predlagatelji in ki ima tudi našo podporo, o tem bodo
               volivci presodili. Res pa je in se strinjam z ugotovitvijo mnogih, da je to bila šola
               s strani Vlade, za Vlado, za izvajalce, za Dars, za nas poslance in tako naprej in da
               je iz te šole samo zaupati, da bo v naslednjem mandatu nov projekt, ki bo nastal,
               računam, na našem koncu, seveda šel skozi bolj gladko. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp67">

               <speaker>PREDSEDNIK JOSIP BAJC:</speaker>

               <p>Hvala, kolega Juri. Mogoče samo dva stavka. Enega na, tako kot ste komentirali
               prisotne, na predlog predlagateljev za sklic te izredne seje sem povabil ministra za
               promet, glavnega prometnega inšpektorja, predsednika Darsa, gospoda Čufarja kot
               strokovnjaka, govorim o predlagateljih, predstavnika izvajalcev in predstavnika
               ZIL-a. Se pravi, vsa ekipa, ki je tam, je povabljena na predlog predlagateljev, pri
               čemer so si minister ali pa nekateri predstavniki omenjenih pravnih oseb povabili še
               eventualno pomočnika, svetovalca ali pa še dodatno.</p>
               <p>Drugo, kar bi rad rekel. Jaz se strinjam z vami, ampak upam, da pravo resnico -
               danes govorimo o politični odgovornosti, ampak da bo pravo resnico opravila
               kriminalistična preiskava čim prej, korektno, in da bomo tudi o tem informirani, tako
               kot smo zapisali tisti, ki smo podpisali predloge štirih sklepov, in o tem govorimo v
               predlogu drugega sklepa. Ja, izvolite, kolega Juri.</p>
            </sp>
            <sp xml:id="SDT4-OZP-Nujna-026-2008-09-08.sp68">

               <speaker>AURELIO JURI:</speaker>

               <p>Samo da ne bo ostalo v zraku, jaz nisem ugovarjal spisku povabljenih, sem samo
               ugotavljal, da je del te dvorane poln z drugimi vabljenimi in sem se bal, da nas
               poslancev ni dovolj, da bi sklepali. Samo toliko.</p>
            </sp>
            <sp xml:id="SDT4-OZP-Nujna-026-2008-09-08.sp69">

               <speaker>PREDSEDNIK JOSIP BAJC:</speaker>

               <p>Hvala. Bom skrbel, kolega Juri, preden bomo glasovali, da bomo sklepčni, ali pa ne
               bomo mogli odločati o predlogih sklepov. Naslednji se je prijavil kolega Petek za
               razpravo, ponovno.</p>
            </sp>
            <sp xml:id="SDT4-OZP-Nujna-026-2008-09-08.sp70">

               <speaker>MILAN PETEK:</speaker>

               <p>Se opravičujem. Hvala lepa. Dve kratki med razpravo ugotovljeni ali pa na moj način
               komentirani dejstvi.</p>
               <p>Bilo je danes v časopisih objavljeno, in gospod Nemec, mislim, da je govoril o tem,
               je povedal, da je gospa Marčeva zaradi organizacije v Darsu izgubila svoje delovno
               mesto izvršne direktorice za vzdrževanje in tako dalje. Vendar v tem časopisu, ki to
               objavlja, piše, da je gospa Marčeva pisno opozorila upravo Darsa junija meseca, da
               torej prihaja do možnosti ali pa nevarnosti odpadanja ometa. In me zanima torej ta
               detajl, ali lahko potrdite ali lahko zavrnete to ugotovitev ali pa ta tekst, ki ga je
               prebrati v današnjem Dnevniku, da vas je torej pisno opozorila na to možnost, ker to
               seveda krepko spreminja morda odločitev o zamenjavi njenega delovnega mesta. Ampak ta
               odgovor, upam, da bom dobil. Še druga zadeva. Ko sem jaz pač v svojem nastopu govoril o tej
               kadrovski politiko v teh inštitucijah, govoril o SLS-u, ki pač vodi ministrstvo, je
               vodilo in vodi že nekaj časa tudi Dars in govoril o nekaterih ljudeh in mi je kasneje
               gospod Hojs dal iztočnico za to, ker je govoril pa gospodu Štrajnu kako je on bil
               toliko časa nazaj ...<stage>/Nerazumljivo./</stage>... Seveda tisti, ki to spremljamo vemo. Ampak
               gospod Štrajn je šel očitno iz razlogov, ki jih pa morda nismo vedeli, zaradi
               nestrinjanja z nekaterimi postopki, potezami in tako dalje. Za razliko od gospoda
               Hojsa, ki pa je ostal. Gospod Hojs je bil že v Siročičevi ekipi član uprave za enako
               področje kot ga sedaj pokriva, če jaz kaj vem. Torej ko ste paralelo vlekli, ste bili
               po mojem krivično do gospoda Štrajna, sebe ste pa pozabili. Vi sicer niste iz SLS-ove
               argele<stage>(?)</stage> ste menda iz ene ...<stage>/Nerazumljivo./</stage>..., ampak bili ste pri načrtovanju, pri
               oddaji, pri obravnavi postopkov, pri sklepanju aneks, pri razlagi in ugotavljanju teh
               dodatnih del, več del, pri spreminjanju uredbe in tako dalje. Tako da tukaj imate
               seveda gospod Hojs svoj piskerček pri tem kako in zaradi česa je prišlo do te
               situacije o kateri danes vsi govorimo. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp71">

               <speaker>PREDSEDNIK JOSIP BAJC:</speaker>

               <p>Hvala lepa kolega Petek. Jaz predlagam, da potem razširimo današnjo razpravo pa
               govorimo tudi na tej individualni ravni pa rečemo ali je prav, da je gospod Hojs
               ostal, ali je prav, da je gospod Štrajn kot strokovnjak za neko področje pri
               naročniku ušel k izvajalcu in tako naprej pa da se potem vprašamo, da tudi tukaj
               nekateri, ki sedimo pa za nazaj ugotovimo kje je kdo sedel pa imel odgovornost za
               nekatera področja in mislim, da je kolega Prijatelj tudi nekoga omenjal, ki tukaj
               sedimo pa smo na tej strani te mize pa ne vem. Vi ste tudi govoril, da ste v nekih
               gradbeniških podjetjih bili. Tako da jaz ... Ne. Imam pravico tudi replicirati. Imam
               tudi pravico razpravljati. Imam tudi pravico, vsaj zaenkrat mi poslovnik to omogoča,
               usmerjati razpravo. Na nas je pa ali se bomo tega držali ali ne. Gospod Hojs vi ste
               hotel repliko.</p>
            </sp>
            <sp xml:id="SDT4-OZP-Nujna-026-2008-09-08.sp72">

               <speaker>ALEŠ HOJS:</speaker>

               <p>V bistvu ne repliko. V bistvu bi rad samo gospodu Petku odgovoril na vprašanje. Zdaj
               kar se tiče tega, da sem jaz ostal ali pa nisem ostal. To ni v moji moči, to je stvar
               lastnika. To vsi dobro veste. Bi pa rad povedal nekaj. Nikoli nisem sodeloval pri
               kakršnih koli pogajanjih s SCT-jem in to na izključno zahtevo ali pa željo
               predsednika uprave SCT-ja, gospoda Zidarja. Tako da si lahko sami ustvarite sliko o
               tem koliko sem jaz povezan z gospodi iz SCT-ja.</p>
               <p>Kar se tiče zapisov v današnjem Dnevniku. Jaz moram reči, da ga nisem prebral. Sem
               pa danes zjutraj, mislim, da je bilo petnajst do osmih, ko sem prišel v službo,
               srečal gospo Marčevo, se prvi to isto gospo, ki je tukaj notri omenjena, ki mi je vsa
               zgrožena povedala kaj je prebrala v časopisu. Razložila mi je kaj piše. Ne piše samo
               to, da je bila razrešena oziroma kaj ste rekel, da nas je pisno potem obvestila
               ...</p>
            </sp>
            <sp xml:id="SDT4-OZP-Nujna-026-2008-09-08.sp73">

               <speaker>PREDSEDNIK JOSIP BAJC:</speaker>

               <p>Junija meseca o odpadanju.</p>
            </sp>
            <sp xml:id="SDT4-OZP-Nujna-026-2008-09-08.sp74">

               <speaker>ALAŠ HOJS:</speaker>

               <p>Tako je. Piše tudi med drugim, jaz nisem bral, popravite me, piše med drugim tudi to,
               da naj ne bi parafirala te pogodbe. Tudi to piše, če se ne motim. In gospa Marčeva je
               bila zgrožena. Danes zjutraj ob petnajst do osmih je povedala, da takih laži kot so
               tam notri do zdaj še ni videla. Res pa je, to pa je treba povedati, da je v postopkih
               pogajanj in zato mogoče je ta zadeva, ne bom trdil, mogoče ta zadeva je prišla s
               strani SCT-ja bilo rečeno, da naše strokovne službe te pogodbe niso parafirale in to
               zadevo je govoril gospod Štrajn v pogajanjih. Jaz sem se čudil kako je mogoče, da
               gospod Štrajn ve, da zadeva ni parafirana, ko pa je vendar jasno, da vse pogodbe
               parafirane tudi s strani gospe Marčeve. Tako da meni se zdi to, bom rekel totalno
               natolcevanje.</p>
               <p>Če dokončam še mogoče v dveh besedah. Jaz se absolutno strinjam z razpravo gospod
               Prijatelja. Mislim, da je povedal tisto kar sem tudi jaz hotel povedati. Kako je
               mogoče, da tako visoki  ljudje
               prihajajo iz Darsa v izvajalsko službo? Tukaj ste imel povsem prav. Vam dam absolutno
               prav. Kar se tiče pa tožbe, če odgovorim na to kar je prej ...<stage>/Oglašanje iz
               klopi./</stage>... brez konkurenčne klavzule. Tako je. Kar se tiče pa tožbe. Mi smo zadevo
               kot Dars speljali dvostopenjski postopek. Prva stopnja je zahtevek za odškodnino. Ta
               zahtevek za odškodnino je bil na izvajalca poslan. Tekom današnjega dne mora
               izvajalec to odškodnino poravnati. V kolikor je ne poravna, pač vlagamo tožbo. Kar se
               pa tiče kazenskih ovadb bi pa tako rekel. Jaz gospod Prijatelj, oprostite, si ne upam
               podajati kazenskih ovadb brez, vsaj utemeljenih sumov, ker ne bi želel podajati
               krivih ovadb. Smo pa mi kot uprava s strani SCT-ja ovadeni, to pa morate vedeti,
               ...<stage>/Nerazumljivo./</stage>... drugem postopku in jaz upam, da se bo odkrilo oziroma razkrilo,
               da so to krive ovadbe. Ker v naslednjem koraku bomo seveda tudi mi kot uprava napram
               takim krivim ovadbam ukrepali. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp75">

               <speaker>PREDSEDNIK JOSIP BAJC:</speaker>

               <p>Hvala. En medklic sem slišal od enega od kolegov, ko je rekel, da SCT ni poravnal
               teh zahtevanih odškodnin pa ne vem od kje te informacije. Kolega Petek je hotel
               repliko na izvajanje gospoda Hojsa.</p>
            </sp>
            <sp xml:id="SDT4-OZP-Nujna-026-2008-09-08.sp76">

               <speaker>MILAN PETEK:</speaker>

               <p>Bolj pojasnilo gospod Hojs. Jaz pač berem časopis in zaradi tega je to baziralo na
               članku, ki je v današnjem Dnevniku. Piše natančno tako, da vas je konec junija
               obvestila in opozorila na možnost odpadanja in jaz sem vas to tudi samo vprašal ali
               vas je res ali ne. Torej to je ena zadeva.</p>
               <p>Da bo pa še popolnoma jasno, seveda v tem tekstu govori o 1,5 milijona evrov za
               protipožarno zaščito in o tem piše, da Marčeva ni med podpisniki pogodbe s SCT, ampak
               ...<stage>/Nerazumljivo./</stage>... Darsa. To je čisto jasno, ampak to niti ni pomembno za
               razpravo. Moje vprašanje je bilo namenjeno ali vas je obvestila ali ne.</p>
            </sp>
            <sp xml:id="SDT4-OZP-Nujna-026-2008-09-08.sp77">

               <speaker>PREDSEDNIK JOSIP BAJC:</speaker>

               <p>Hvala kolega Petek. K besedi se je prijavil tudi gospod Čufar, ki so ga predlagali
               predlagatelji kot strokovnjaka za mislim, da predorsko varnost. Jaz predlagam gospod
               Čufar, da nam eventualno v svoji razpravi ne tehniško in tehnološko ugotavljate ali
               je ta protipožarna zaščita bila prava ali je bila pravilno nameščena ali je bila pod
               pravim kotom. Ampak kje vidite vi v vseh teh postopkih politično odgovornost ministra
               za odločitve v zvezi s predorom Šentvid. V kolikor boste strokovno nas sedaj
               poučeval, bi si pa jaz dovolil, da bom še kakšnemu besedo dal in tudi jaz eventualno
               se vključil na vaše strokovne utemeljitve politične odgovornosti ministra in ekipe na
               Darsu.</p>
            </sp>
            <sp xml:id="SDT4-OZP-Nujna-026-2008-09-08.sp78">

               <speaker>ANDREJ ČUFAR:</speaker>

               <p>Hvala za besedo. Najprej bi prosil, da me naslavljate z arhitekt, ker je moja
               formalna izobrazba. Kar gospoda Modica zelo moti, da sem pač strokovnjak in tudi ni
               naziva formalnega, strokovnjak za predore.</p>
            </sp>
            <sp xml:id="SDT4-OZP-Nujna-026-2008-09-08.sp79">

               <speaker>PREDSEDNIK JOSIP BAJC:</speaker>

               <p>Gospod Čufar jaz nikoli nisem slišal, da se nekoga naslavlja arhitekt, pravnik,
               doktor. Naslavljam samo znanstvene naslove in mislim, da sem to uporabljal,
               znanstvene naslove za magistra, za doktorja. Ne bom vas naslavljal z arhitektom.
               Naslavljal vas bom s priimkom in mislim, da lahko samo komentiram.</p>
            </sp>
            <sp xml:id="SDT4-OZP-Nujna-026-2008-09-08.sp80">

               <speaker>ANDREJ ČUFAR:</speaker>

               <p>Če mi boste dali besedo, če lahko odgovorim do konca?</p>
            </sp>
            <sp xml:id="SDT4-OZP-Nujna-026-2008-09-08.sp81">

               <speaker>PREDSEDNIK JOSIP BAJC:</speaker>

               <p>Ja izvolite gospod Čufar.</p>
            </sp>
            <sp xml:id="SDT4-OZP-Nujna-026-2008-09-08.sp82">

               <speaker>ANDREJ ČUFAR:</speaker>

               <p>Gre za to, da v vabilu me naslavljajo in zato, da ne bi drugih motilo, bi prosil, to
               sem tudi na elektronsko vabilo tako odgovoril pa ni bilo korigirano.</p>
               <p>Najprej bi se zahvalil. Jaz bom nekaj tehničnih detajlov povedal, ker misli, da
               nemogoče politična odločitev, če ne poznamo vsaj delno tehničnih detajlov. Jaz sem
               pretekli teden, se pravi četrtek in petek predpretekli teden sem sklical ekipo mojih
               znancev in kolegov, ki sem jih srečeval v zadnjih desetih  letih na raznih mednarodnih konferencah, da predvsem
               poskušamo najti rešitev za ta predor. Ker to, da je omet padal vemo vsi. To, da je
               padel drugič vemo tudi vsi. Jaz sem 2. julija naslovil na odprto pismo, ker na
               osnutek odprtega pisma nisem dobil od ministrstva nobenega odgovora in sem tam
               zahteval, bom citiral: "Zato zahtevam takojšnjo zaporo predora do sanacije, ker niste
               upravičeni igrati z denarjem Slovencev tunelske rulete." To izhaja, če se lahko tudi
               na sliko uzrete, iz tega, da sem bil v tem predoru vključen samo kot organizator
               montaže trela<stage>(?)</stage> hidrantov, ki so edini varni v predorih, ki uporabljajo tudi penilo
               in da so bili v projektih napake. Tukaj je recimo slika tega trela<stage>(?)</stage> hidranta,
               spodaj je navaden hidrant in je bil približno pol metra preveč potisnjen noter. Jaz
               sem gospodu ministru trikrat napisal pismo. Enkrat najprej za možnost preizkusov v
               predoru Ljubno, ki bo letos ...</p>
            </sp>
            <sp xml:id="SDT4-OZP-Nujna-026-2008-09-08.sp83">

               <speaker>PREDSEDNIK JOSIP BAJC:</speaker>

               <p>Gospod Čufar jaz predlagam ... V imenu koga vi govorite? Vaše firme ali gospod
               Čufarja ali samooklicanega strokovnjaka za predorsko varnost?</p>
            </sp>
            <sp xml:id="SDT4-OZP-Nujna-026-2008-09-08.sp84">

               <speaker>ANDREJ ČUFAR:</speaker>

               <p>Gospod predsednik nisem samooklicani.</p>
            </sp>
            <sp xml:id="SDT4-OZP-Nujna-026-2008-09-08.sp85">

               <speaker>PREDSEDNIK JOSIP BAJC:</speaker>

               <p>Dajte mi povedati v kateremu. Se opravičujem, ker vam padam v besedo. Vi nam boste
               zdaj neke projekte ...</p>
            </sp>
            <sp xml:id="SDT4-OZP-Nujna-026-2008-09-08.sp86">

               <speaker>ANDREJ ČUFAR:</speaker>

               <p>Jaz vam samo pokažem detajle poleg ometa kaj so še bile napake v tem predoru, ki smo
               ...</p>
            </sp>
            <sp xml:id="SDT4-OZP-Nujna-026-2008-09-08.sp87">

               <speaker>PREDSEDNIK JOSIP BAJC:</speaker>

               <p>Po kateri sistemizaciji imamo mi strokovnjake za predorsko varnost? Oziroma kje sta
               zaveden v imeniku zbornici arhitektov Slovenije, pod katero zaporedno številko in
               podobno? Jaz vem, da ste vi direktor neke privat firme ...</p>
            </sp>
            <sp xml:id="SDT4-OZP-Nujna-026-2008-09-08.sp88">

               <speaker>ANDREJ ČUFAR:</speaker>

               <p>Narobe. Nisem direktor.</p>
            </sp>
            <sp xml:id="SDT4-OZP-Nujna-026-2008-09-08.sp89">

               <speaker>PREDSEDNIK JOSIP BAJC:</speaker>

               <p>Solastnik recimo in ponujate nekatere svoje rešitve. Zaradi tega pravim, ne nas
               obremenjevati ...</p>
            </sp>
            <sp xml:id="SDT4-OZP-Nujna-026-2008-09-08.sp90">

               <speaker>ANDREJ ČUFAR:</speaker>

               <p>Nisem uvoznik in ne, nisem trgovec.</p>
            </sp>
            <sp xml:id="SDT4-OZP-Nujna-026-2008-09-08.sp91">

               <speaker>PREDSEDNIK JOSIP BAJC:</speaker>

               <p>... politični organ Državnega zbora. To je Odbora za promet.</p>
            </sp>
            <sp xml:id="SDT4-OZP-Nujna-026-2008-09-08.sp92">

               <speaker>ANDREJ ČUFAR:</speaker>

               <p>Jaz sem hotel pokazati samo napake, ki so bile v tem predoru poleg ometov. Se pravi
               govorim o nekorektnem ali pa nestrokovnem projektiranju. To je samo ilustracija mojim
               besedam. Ni pa nobene reklame, ker nisem uvoznik in ne prodajam teh izdelkov. Si pa
               štejem v čast, da sem to zadevo predstavil Sloveniji, ker poznam to zadevo že od
               začetka, ko je bila iznajdena v Avstriji in da vsaj v Trojanah imamo štiri in vsaj v
               predoru imam štiri take hidrante, ki so namenjeni za varno samoreševanje.</p>
            </sp>
            <sp xml:id="SDT4-OZP-Nujna-026-2008-09-08.sp93">

               <speaker>PREDSEDNIK JOSIP BAJC:</speaker>

               <p>Ampak gospod Čufar, hidranti pa tisto ...<stage>/Nerazumljivo./</stage>... pa ne vem kaj vse v
               predorih, to ni politična tema. Kot bi govorili o odgovornosti ...</p>
            </sp>
            <sp xml:id="SDT4-OZP-Nujna-026-2008-09-08.sp94">

               <speaker>GOSPOD ____ ČUFAR:</speaker>

               <p>Gospod predsednik. Hidranti so osnovno sredstvo za varnost v predoru. Ker imamo zelo
               številno ...</p>
            </sp>
            <sp xml:id="SDT4-OZP-Nujna-026-2008-09-08.sp95">

               <speaker>PREDSEDNIK JOSIP BAJC:</speaker>

               <p>Ne govorimo danes o varnosti v predoru. Govorimo o politični odgovornosti.</p>
            </sp>
            <sp xml:id="SDT4-OZP-Nujna-026-2008-09-08.sp96">

               <speaker>ANDREJ ČUFAR:</speaker>

               <p>Ja to je glavna tema zakaj je politična odgovornost. Če je nevaren predor, potem ga
               ne smemo imeti odprtega. Jaz govorim o projektiranju in o izdelavi. Govorim o predoru
               nove galerije, če gremo na to sliko. Tukaj boste videli. Rdeča in modra sta stara
               galerija, kjer so montažni nosilci. Oranžno tukaj naprej, mogoče malo dlje še levo,
               to pa je nova galerija, ki je bila leta 2004 narejena. V tej galeriji bi takrat
               projektant, niti ne vem kdo je bil projektant te galerije, če bi vgradil izsledke ...
               Jaz sem to zadnjih osem let, lahko tudi povem konkretna imena, dr. Čepon, moj bivši
               profesor oziroma asistent na arhitekturi in še mnogi drugi na Darsu sem jim skušal
               prenesti znanje. Nisem niti zastopnik, nisem niti proizvajalec teh vlakenc. Če bi se
               ta vlakna kilo do dve kile dodajala v beton, kar je v vrednosti 16.000 evrov, danes
               ne bi zapravljali 450.000 za omet na tem delu nove galerije, ne bi zapravljali za
               odstranjevanje in ne bi zapravljali za novo zaščito tega novega dela.</p>
               <p>Če se povrnem še tukaj na eno skico. Namreč ti kolegi, ki so me opozorili nanjo. 40
               do 60 milimetrov bi moral biti nanos nad armaturo železa v tem predoru oziroma
               galeriji bolj natančno. Pri nas tega ni.  To se je ugotovilo šele zdaj po drugem odpadanju. Je samo na nekaterih
               mestih 8 milimetrov. Ta zaščita ni umišljena samo kot požarna zaščita. Ta zaščita je
               mišljena tudi kot kemična zaščita. Se pravi, če je ta nosilec izpostavljen enemu
               prometu, ki je zelo agresivna atmosfera v tem predoru, veliko vlage je tudi, ki jo
               prinesejo vozila, zamakanje in še druge, kondenzacija recimo, potem tudi če bi dali
               danes oziroma v tem začetnem plošče ali pa ta omet, se pravi podlaga ni bila dovolj
               dobra, da bi sploh lahko to potem skupaj pomenilo dobro požarno zaščito.</p>
               <p>Ne govorimo samo o zaščiti zaradi te telovadnice nesrečne ali pa železnice, ker je
               pomemben objekt železnica, ampak tudi v predorih sicer se dajejo v razvitih državah
               taka vlakenca, ki je to čisto minimalen strošek v primerjavi s celotno investicijo in
               tudi pri primeru požara pride do minimalnih poškodb, ki jih je bistveno cenejše
               sanirati. Te plošče so same po sebi zelo dober izdelek. V tem konkretnem primeru, ko
               govorimo o pritrditvi na nosilce, ki so vsak meter dilatirani, ki so položeni in
               prosto stojijo, vemo, da je Ljubljana tudi potresno izpostavljena, bi moral biti ta
               nosilec tako izveden s temi ploščami, da bi bila dilatacija kot je na nosilcu, tudi
               na teh ploščah. Vsak meter. Ta projekt, jaz ga pač nisem videl, verjetno tega ni
               upošteval. Enako je bil tudi nanesen ta omete. Se pravi ni bil dilatiran na vsakem
               nosilcu posebej. Tukaj je pa veliko, veliko razlogov zakaj je prišlo do odpadanja.
               Jaz sem pripeljal dejansko svetovano ali pa vsaj evropsko špico na tem področju. Od
               konkurenčnih podjetij, do ljudi, ki so preizkuševali ta material, se pravi omet, do
               ljudi, ki so preizkuševali te plošče, do ljudi, ki imajo res veliko izkušenj na tem
               področju in vsi ti ljudje so bili nekako enotnega mnenja, da je praktično nemogoče
               podati točne razloge in tudi so bili mnenja, da verjetno ne bi šli v izvedbo s temi
               ometi. Ker ta predor, ta galerija, predvsem galerija ima težavo.</p>
               <p>Če se vrnemo še na eno sliko. To je majhna količina pri prvem odpadanju, ki je
               padla. Ampak jaz sem ministra opozoril, da če se bo to dogajalo več in če bo tega
               več, da bo povzročal nevarnost in se strinjam, da je to to. To, da je ta omet
               nekorektno pritrjen se vidi iz te slike. To je cela plošča se je z lahkoto odlepila.
               Super je, da ni bilo še več žrtev. Ker ta ...</p>
            </sp>
            <sp xml:id="SDT4-OZP-Nujna-026-2008-09-08.sp97">

               <speaker>PREDSEDNIK JOSIP BAJC:</speaker>

               <p>Mislim, da ne govorimo o plošča, ampak površinah nanosa.</p>
            </sp>
            <sp xml:id="SDT4-OZP-Nujna-026-2008-09-08.sp98">

               <speaker>ANDREJ ČUFAR:</speaker>

               <p>... površina ometa.</p>
            </sp>
            <sp xml:id="SDT4-OZP-Nujna-026-2008-09-08.sp99">

               <speaker>PREDSEDNIK JOSIP BAJC:</speaker>

               <p>To je bistvena razlika. Plošče so se odločili, da jih ne bodo uporabili.</p>
            </sp>
            <sp xml:id="SDT4-OZP-Nujna-026-2008-09-08.sp100">

               <speaker>ANDREJ ČUFAR:</speaker>

               <p>Cela plošča ometa se je odlepila.</p>
            </sp>
            <sp xml:id="SDT4-OZP-Nujna-026-2008-09-08.sp101">

               <speaker>PREDSEDNIK JOSIP BAJC:</speaker>

               <p>Površina.</p>
            </sp>
            <sp xml:id="SDT4-OZP-Nujna-026-2008-09-08.sp102">

               <speaker>ANDREJ ČUFAR:</speaker>

               <p>Saj ta slika nazorno govori. Tukaj se točno vidi. Tukaj so recimo sivi deli, ki so
               naznačeni. Tukaj ni bilo oprijema in tukaj je težko govoriti o predpripravi. Tukaj bi
               moralo biti dejansko to tako pripravljeno, da bi s 3.000 bari očiščeno, kar vemo, da
               je dodatni strošek in to izvajalec ni imel možnosti, ker je moral ceno držati tako
               kot je bila v ponudbi. Tukaj je oprijem slab. Vemo pa, da je to verjetno 24 let stara
               napaka, ker takrat je bilo v tehnologiji tako, da so v kalupe namastili z odpadnimi
               olji in so vlili beton.</p>
            </sp>
            <sp xml:id="SDT4-OZP-Nujna-026-2008-09-08.sp103">

               <speaker>PREDSEDNIK JOSIP BAJC:</speaker>

               <p>Gospod Čufar jemljem vam besedo. Glede na to, da zdaj ko jaz poslušam ugotavljam
               napake, ki jih je delal izvajalec na podlagi sicer izsiljene neke cene, nekega
               dogovora in ne vem kaj vse. Trenutno vam jemljem besedo in dajem besedo kolegu Tanku,
               ki predlaga proceduralni predlog sklepa.</p>
            </sp>
            <sp xml:id="SDT4-OZP-Nujna-026-2008-09-08.sp104">

               <speaker>JOŽE TANKO:</speaker>

               <p>Hvala za besedo. Gospod predsedujoči oziroma gospod predsednik jaz predlagam, da se
               vrnemo na temo, to je obravnava politične odgovornosti tako, kot je tema zastavljena.
                   Tehnične rešitve so stvar
               SCT-ja kot izvajalca in njegovega podizvajalca. In mi se na današnji seji, mislim da
               nima smisla se ukvarjati s temi drobnarijami in detajli. To je stvar tehnološkega
               postopka, to je stvar izvedbe in kar sem v uvodu sledil, je gospod Štrajn zelo
               nedvoumno povedal kje je odgovornost za ta del. Zelo nedvoumno je povedal, lahko
               dobite magnetogram tega in ta del razprave in ostali deli, ki so temu sledili na
               takšen način so za neko drugo zadevo. to ni strokovni posvet društva inženirjev in
               tehnikov s področja gradbeništva, to je forum, ki bo moral odločiti o nekih drugih
               zadevah, tukaj o tem bi rad, da spregovorimo, če je to možno. Ostale stvari pa
               prosim, da ohranimo tam...</p>
            </sp>
            <sp xml:id="SDT4-OZP-Nujna-026-2008-09-08.sp105">

               <speaker>PREDSEDNIK JOSIP BAJC:</speaker>

               <p>Hvala gospod Tanko. Jaz bi vas gospod Čufar dejansko res še enkrat prosil, uvodoma
               kot sem rekel, v kolikor ocenjujete in jaz ne osporavam vašim ugotovitvam, tudi
               kvalitete tega materiala, ki ga ponujate z neko firmo s Hrvaške pa zdaj zatrjujete,
               da temu ni res imam za to dokumente, ko lahko dokazujem, dajte organizirati ko ste
               strokovnjak za to neko okroglo mizo kot sem uvodoma in povabite, bom rekel tudi
               politike, če se imam jaz za politika in strokovnjake in predstavite, da so vaše
               rešitve, ki jih ponujate, da so materiali, ki jih vi ponujate, da način priprave
               stare Galerije lahko boljši, s tri tisoč bari očiščene in tako naprej.</p>
               <p>Tako da bi vas prosil, vam bom dal še enkrat besedo ampak dejansko da poskušate
               zaključiti ta strokovni del pa še enkrat ga preselite nekam drugam in z nekaj stavki
               ugotovite, da zaradi tega in tega, ker do zdaj to kar ste govoril je, jaz mislim da
               minister pa tudi DARS ni odločal o tem kakšna sestava naj bo te zaščite, kakšna
               sestava naj bo teh plošč ampak je to ponudil, mislim vsaj iz podatkov ko sem gledal
               tudi na internetu, neka firma, ki prihaja iz Anglije, baje med prvimi petimi
               najboljšimi firmami, ki opravljajo te zaščite, jaz predlagam, da vi ponudite to kar
               nam razlagate zdaj politikom to strokovnost drugačnih možnih rešitev za boljšo
               požarno varnost njim.</p>
               <p>In v nadaljevanju, ko ste razpravljal, da niso tisto predpripravo ste sicer očrtali
               izvajalca ampak takoj dodal tega pa ni mogel opraviti zaradi tega, ker
               ...<stage>/Nerazumljivo./</stage>... ni bilo. Rekel ste, da ni uporabil tri tisoč barov zaradi tega,
               ker bi to povzročilo dodatne stroške izvajalcu pri pripravi podlag za nanos tega tako
               imenovanega ometa. Tako da, poglejte gospod Čufar vas lepo prosim, v nasprotnem
               primeru dejansko vam bom moral še enkrat besedo vzeti, ne nas, se opravičujem izrazu,
               posiljevati s strokovnimi možnimi rešitvami, verjetno ste jih nekoč ko je bil neki
               razpis tudi ponudil, ne vem zakaj niste... Ali pa niste bil izbran ampak da
               ugotovite, da zaradi napačne odločitve, da dela to ta angleški podizvajalec, zaradi
               napačne priprave podlag ocenjujete, da je prišlo ne pa da nam utemeljujete, da je
               sestava tistega veznega materiala med starimi betoni, stare Galerije in tem nanosom,
               da ni bila prava.</p>
               <p>To jaz mislim da bo ugotovila in upam, da bo ugotovila ta kriminalistična preiskava.
               Tudi baje nekaj je manjkalo temu veznemu materialu. To ni razprava Odbora za promet,
               to je razprava neke okrogle mize nekega simpozija, neke posveta, ki naj da odgovor na
               to vprašanje. Mi danes dajmo govoriti o predlogu treh sklepov, ki jih je predložila
               Poslanska skupina Zares, da gre pri problemih v zvezi z odprtjem, zaprtjem in
               ponovnim odprtjem šentviškega zapora kot posledica odpadanja ometov za politično
               odgovornost DARS-a, podrejeno odgovornost ministra pa čez in čez.
               </p>
            </sp>
            <sp xml:id="SDT4-OZP-Nujna-026-2008-09-08.sp106">

               <speaker>GOSPOD ČUFAR:</speaker>

               <p>Hvala za besedo še enkrat.</p>
               <p>To okroglo mizo sem že organiziral kot sem tudi prej navedel, govorim o dodatnih
               stroških čiščenja in pa o podizvajalcu, ki to sploh ni zahteval. Ceramicoat ni
               zahteval tako temeljitega čiščenja. Mi smo prišli do vzrokov zakaj je to odpadalo,
               vzrokov je več, vibracije tudi verjetno sama oblika teh nosilcev.</p>
               <p>To kar ste mi prej hrvaško firmo očitali to nima veze s tem, ker to je podjetje za
               ventilacije jaz pa govorim o slovenskem podjetju, ki tristo ton teh izdelkov naredi
               in govorim o izvirnem grehu. Če bi se to vgrajevalo potem požarnih ometov ne bi bilo
               potrebno in če nikoli mi DARS ali pa kdo drug ne prisluhne, tudi danes vam lahko
               povem da se lahko podobna šlamastika zgodi v predoru Karavanke kjer se leta 2019
               pričakuje da bomo imeli končno rešitev, lahko bi jo pa imeli pa že v enemu letu za
               bistveno manj denarja. In to mislim, da je ena vizionarska ki bi moral tudi ta odbor
               prisluhniti idejam. Za dvanajst milijonov se da nadgraditi ventialicjo, lahko se pa
               zgradi nova cev za tristo šestdeset pa sanacija v obstoječi ceni. In to so razlike
               zelo velike s tem, da bi imeli v enemu letu varen predor tako ga bomo pa imeli mogoče
               2019 in o tem sem tudi pisal v sobotni prilogi v članku.</p>
               <p>Tukaj je potrebno govoriti tudi o tehniki zato, ker tukaj je prva tehnika potem, ko
               se pa pozna tehnika se pa politične odločitve lahko sprejemajo, drugače so samo
               politične, ki nimajo osnove. Jaz sem si zagotovil absolutno korektne in strokovne
               ljudi in sem se dal tudi o njih poučiti in sem verjetno ta trenutek tukaj, bom rekel
               bolj poučen. Če govorim o temu ometu in če govorimo o temu konkurenčnemu izdelku je
               tukaj nedvomno trši. Se pravi da tukaj je bila verjetno neka zmota...</p>
            </sp>
            <sp xml:id="SDT4-OZP-Nujna-026-2008-09-08.sp107">

               <speaker>PREDSEDNIK JOSIP BAJC:</speaker>

               <p>Gospod Čufar, lepo vas prosim, ni to seja EPP. Ni to seja EPP to je seja odbora za
               promet, ki ugotavlja eventualno politično odgovornost ministra z ekipo za probleme,
               ki so nastali v predoru Šentvid. In še enkrat vas prosim, z enim stavkom, dveh mi
               povejte kje vidite vi politično odgovornost ministra v zvezi s šentviškim
               predorom.</p>
            </sp>
            <sp xml:id="SDT4-OZP-Nujna-026-2008-09-08.sp108">

               <speaker>GOSPOD ČUFAR:</speaker>

               <p>Jaz vem samo toliko, ker ni bral mojih sporočil in ker je imenoval, da se je z
               osebnimi strokovnjaki posvetoval, jaz sem bil takrat 2. julija edini, takrat ko sem
               to pisal niti nisem vedel, da je odpadlo s pločevine ampak se bil prepričan, da je to
               problem samega ometa in to se je izkazalo, da tudi je tako in nikoli nisem bi
               povabljen, da mu te podrobnosti ali pa kakor koli njegovim strokovnjakom razložim.
               Zadeve bi se dale pravočasno preprečiti, mogoče z enim mesecem zamude, govorimo pa
               danes predvsem o prometni varnosti in požarni varnosti. Prometno je tunel danes bolj
               varen, ker ne pada več omet, govorimo pa o požarni varnosti kjer pa absolutno...</p>
            </sp>
            <sp xml:id="SDT4-OZP-Nujna-026-2008-09-08.sp109">

               <speaker>PREDSEDNIK JOSIP BAJC:</speaker>

               <p>Ne, ne govorimo o tem gospod Čufar. Se še enkrat opravičujem, ne govorimo o tem,
               govorimo o politični odgovornosti ministra in to je bil po moje tudi name ni mislim,
               da je dr. Gantar v svoji uvodni obrazložitvi utemeljeval sicer z nekaterimi
               posledicami takšnih ali drugačnih odločitev in kje vidi on politično odgovornost.
               Gospod Čufar jaz upam da ste...</p>
            </sp>
            <sp xml:id="SDT4-OZP-Nujna-026-2008-09-08.sp110">

               <speaker>GOSPOD ČUFAR:</speaker>

               <p>Jaz ne morem govoriti o politiki, ker nisem politik lahko pa govorim o vzrokih,
               tehničnih za politične odločitve.</p>
            </sp>
            <sp xml:id="SDT4-OZP-Nujna-026-2008-09-08.sp111">

               <speaker>PREDSEDNIK JOSIP BAJC:</speaker>

               <p>Hvala lepa. Naslednja se je prijavila kolegica Jerajeva.</p>
            </sp>
            <sp xml:id="SDT4-OZP-Nujna-026-2008-09-08.sp112">

               <speaker>ALENKA JERAJ:</speaker>

               <p>Minister je hotel najbrž replicirati.</p>
            </sp>
            <sp xml:id="SDT4-OZP-Nujna-026-2008-09-08.sp113">

               <speaker>PREDSEDNIK JOSIP BAJC:</speaker>

               <p>Repliko imate gospod minister, če ne pa vas bom zabeležil, gospod Tanko je še
               prijavljen po tem bi pa eventualno še vi bil v razpravi. Kolegica Jeraj.</p>
            </sp>
            <sp xml:id="SDT4-OZP-Nujna-026-2008-09-08.sp114">

               <speaker>ALENKA JERAJ:</speaker>

               <p>Hvala lepa za besedo.</p>
               <p>Poglejte, kakor jaz vidim stvari se očitno zadnja leta ureja nek kaos pri
               investicijah, ki so pomembne za vse državljanke in državljane morda pa ni kaos pa
               imamo samo mi takšen občutek 
               ampak so bile nekatere stvari načrtno tako delane in tudi dogovorjene. Očitno so
               morali priti na določena mesta novi ljudje, ker po aferah s katerimi se ves čas
               srečujemo se ni spoštovalo nobenih rokov za izgradnjo, bili so dani torej določeni so
               bili roki za zaključke investicij, ki so bili vedno velikokrat prekoračeni ali pa
               prekoračeni vsi roki, ki so bili nam državljanom dani. Z aneksi se je izsiljevalo
               dodatna sredstva, torej tudi na področju strokovnika smo prekoračevali torej tisto
               kar smo si sami zadali oziroma so bile investicije, so se bistveno podražile od
               prvotnih variant. In očitno so res morali priti novi ljudje tako na Ministrstvu za
               promet, Ministrstvu za zdravstvo tudi očitno nova uprava DARS-a. Jaz si ne bi upala
               obtožiti SCT-ja, da ne dela dobro, da niso strokovni; sem prepričana da so tam
               strokovnjaki, da ljudje deljaj dobro, da so delavci pridni kot pravi direktor ampak
               dejstvo pa je, da je pri vseh investicijah kjer je nastal problem izvajalec, torej
               Pediatrična klinika, Onkološki inštitut, avtocestni križi, šentviški predor izvajalec
               SCT in to isti SCT, ki lahko za nekega zasebnika stvari lahko naredi zelo hitro, v
               rokih, v določenih finančnih okvirjih ki si jih je sam zadal. Le tam kjer je očitno
               malha brez dna, torej kamor dajemo vsi davkoplačevalci pa ima neko drugo strategijo
               kako bo tukaj delal.</p>
               <p>In pri vseh teh investicijah ga ni izbrala ta Vlada, ga ni izbrala za izvajalca ta
               uprava DARS-a ampak kot rečeno, jaz vidim stvari da ta Vlada in ta uprava poskuša
               samo iz teh nedokončanih zgodb in zapletov, ki so se zvrstili v teh letih te stvari v
               nekih pametnih rokih zaključiti in dokončati. Po mojem mnenju je bila v preteklih
               obdobju toleranca politike očitno precej visoka, zdaj tega očitno ni več in edino
               tako je pravilno, ker če želimo te investicije zaključiti v, kot rečeno pametnih
               rokih in v finančnih okvirjih je skrajni čas, da se to tudi zgodi. In jaz sem skoraj
               prepričana, da če se ne bi spremenilo vodstvo na ministrstvih, če se ne bi spremenila
               uprava DARS-a bi najbrž že imeli kakšen nov rok spet za odprtje Pediatrične klinike,
               kakšen nov rok za Onkološki inštitut, verjetno bolniki še ne bi bili v novemu
               Onkološkemu inštitutu, tudi predor Šentvid verjetno še ne bi bil odprt.</p>
               <p>In jaz ne morem torej podpreti predlogov sklepov, ki so jih predlagali v Zares s
               katerim ugotavljajo krivdo ministra pri tem kajti kot rečeno šele z novimi ljudmi so
               se očitno začele določene stvari dokončevati, torej so se nekako sprejele prave
               odločitve, da bomo stvari pripeljali do konca.</p>
               <p>Zato bom sama podprla predloge sklepov, ki smo jih pripravili v Poslanskih skupinah
               SDS, SLS in Novi Sloveniji, da končno te nedokončane zgodbe dokončamo. Hvala
               lepa.</p>
            </sp>
            <sp xml:id="SDT4-OZP-Nujna-026-2008-09-08.sp115">

               <speaker>PREDSEDNIK JOSIP BAJC:</speaker>

               <p>Hvala kolegici Jerajovi. Kolega Tanko.</p>
            </sp>
            <sp xml:id="SDT4-OZP-Nujna-026-2008-09-08.sp116">

               <speaker>JOŽE TANKO:</speaker>

               <p>Hvala lepa za besedo.</p>
               <p>Zdaj, tu imamo zahtevo za obravnavo točke o politični odgovornosti ministra, se
               pravi o tem kaj je minister storil ali pa kaj ni storil in je za to odgovoren.
               Minister! Mi pa govorimo o vseh drugih zadevah večinoma, ki s tem konkretnim primerom
               nimajo popolnoma nobene zveze in 90% vseh razprav je bilo točno takšnih. Vključno z
               velikim  delom zahteve za
               ugotavljanje neposredne odgovornosti ministra, neposredne politične odgovornosti.</p>
               <p>Zdaj, kar zadeva odločitve, ki so se po temu avtocestnemu programu sprejemale
               predpostavljam, da so bile strokovne. Tako kar zadeva izbor izvajalcev, tako kar
               zadeva tudi odločitve med nadzorom in med stroko in izvajalcev glede tehničnih
               rešitev in glede vsebine. Predpostavljam, da je bila tudi vključena stroka, pri
               izvajalcu in naročniku. In upam, da je ta stroka tisto kar je potrebno ustrezno
               opravila. Če ni je tam, kot je minister povedal poteka nek postopek in seveda
               ugotavljajo določene druge tudi osebne odgovornosti za kakšne zadeve.</p>
               <p>Zdaj, kar zadeva same te dogodke ki so bili. Zdaj minister je, kot je že bilo
               povedano sam ponudil svoj odstop, ker je ocenil, da je zgodba ali pa da so dogajanja
               takšna, ki zahtevajo neko konkretno odločitev tudi njega kot nekoga, ki je na vrhu
               resorja in čeprav iz vse dokumentacije, ki je na razpolago sledi, da o vseh detajlih,
               o vseh rešitvah, o vseh ravnanjih ni bili obveščen, tudi mu ni potreba biti obveščen.
               Nikjer ne zasledim, da je minister zasledil spremembo izvedbe. Nikjer ne zasledim, da
               je minister s svojim ravnanjem ali pa celo ministrstvo kakor koli vplivalo na
               odločitev ali pa na spremembo odločitve. Nikjer. V teh gradivih, v tej argumentaciji
               tega ni nikjer zapisanega.</p>
               <p>Tudi nikjer nisem zasledil, da je ministrstvo politično izsililo rok odprtja tega
               predora. Ministrstvo in ministrstva kolikor je iz teh materialov, ki so na razpolago
               bilo vpleteno tukaj je samo to, da je zahtevalo izpolnitev pogodbenega roka in kar
               zadeva predmetno zadevo kar zadeva predmetni omet je bil izveden mesec in pol pred
               odprtjem tunela. Iz teh dokumentov, ki so na razpolago je bil ta del tunela končan
               mesec in pol pred otvoritvijo. Se pravi, da je izvajalec imel od novembra pa do
               sredine maja, ko je to delal na razpolago dovolj časa in v primeru, da bi ugotovil
               tako kot pri nekaterih drugih primerih bi lahko tudi predlagal podaljšanje roka. Tega
               ni bilo nikjer. In nikjer ni zaslediti, da je kdor koli, na kakršen koli način
               pritiskal na izvajalca, da naj karkoli drugače naredi.</p>
               <p>In kar zadeva konkretne odgovornosti, mislim da je tukaj gospod Štrajn, ko je imel
               besedo zelo precizno razdelil, se pravi da je izvajalska firma tista, ki prevzame
               odgovornost za tisto kar se je zgodilo kar je povsem logično.</p>
               <p>Kar zadeva pa trditev, da je minister neposredno, politično odgovoren to se pa
               pravzaprav morda bi bilo za strinjati v primeru, če bi minister neposredno določil in
               odredil izvajalcu rešitev, dobavitelja, tehnični postopek.  Ampak kot je iz razpoložljive dokumentacije
               razvidno, vidimo, da je naročnik, to je firma Dars, v tem primeru, ko je šlo za
               spremembo, zahteval od izvajalca v nekaj točkah, ki jih je tudi minister prej naštel,
               vse tiste preventivne ukrepe, ki jim je moral izvajalec zadostiti. In očitno jim je,
               če se je potem na tako rešitev tudi pristalo. Zato ne vidim jaz tu nekoga, na
               katerega bi prenesli vse te odgovornosti.</p>
               <p>Kar zadeva pa samo oblikovanje zahteve, pa bi nekako predlagal, da tisti, ki ste
               avtorji take zahteve, da v vseh primerih na nek način ravnate enako ali pa
               primerljivo. Nekateri ste bili tudi ministri v določenih obdobjih, so se tudi
               dogajale stvari, pa ugotavljam, da teh primerljivih ravnanj ni bilo. Niste in ne
               merite vseh funkcij ali pa izvajanja vseh funkcij z enakimi vatli. Tu je kolega
               Prijatelj nekatere primere že omenil, ki so bili neposredno povezani z določenimi
               odločitvami in tako naprej, tudi pri kakšnem gospodu, ki sedi za to mizo. Pa vendar
               nikjer ni bilo nobene samokritike in ponudbe za kakršnokoli aktivnost. Pričakoval bi,
               v imenu te velike objektivnosti, da dobimo tudi vzore iz preteklih obdobij tudi pri
               konkretnih ljudeh, ampak tega ni.</p>
               <p>Kar zadeva predloge sklepov, ki ste jih pripravili, povem, da se mi ne zdijo, glede
               na ugotovitve, tudi na tisti del današnje razprave, ki se nanaša na odgovornost
               ministra, logični, niti niso povezani z ravnanji, ker teh ravnanj ministra ni nihče
               utemeljil, niso bila potrjena. In bom podprl predloge sklepov, ki smo jih pripravile
               tri poslanske skupine in se mi zdijo za to fazo, v kateri smo pri tem postopku, tudi
               logični in racionalni. Hvala lepa.</p>
            </sp>
            <sp xml:id="SDT4-OZP-Nujna-026-2008-09-08.sp117">

               <speaker>PREDSEDNIK JOSIP BAJC:</speaker>

               <p>Kolega dr. Gantar, ali imate repliko? <stage>(Razpravo.)</stage> Ja, sem vas zabeležil. Naslednji je
               prosil gospod minister Žerjav.</p>
            </sp>
            <sp xml:id="SDT4-OZP-Nujna-026-2008-09-08.sp118">

               <speaker>MAG. RADOVAN ŽERJAV:</speaker>

               <p>Hvala lepa. Torej, morda bi zdaj komentiral nekatere zadeve, ki so bile v zadnjem
               času izrečene.</p>
               <p>Velikokrat ste mnogi komentirali, tudi vi, gospod Prijatelj, glede mojega
               komentarja, da so se zadeve odvijale pod mizo. Jaz dokazov seveda nimam. In ko sem
               prihajal sem, nisem imel pojma o tako imenovanem gradbenem lobiju. In vsi, zdaj ne
               mislim osebno, ampak večina ljudi, s katerimi sem se srečeval v tem letu dni, so mi
               vsi po vrsti zatrjevali, da na tem področju pa zadeve niso čiste, vsi do enega, čisto
               vsi. In tudi razprava danes teče v tej smeri, da pri teh delih na tem cestnem
               področju pač ni vse čisto, in s tem vsi soglašamo, enostavno. In pravzaprav bi
               odgovor na to vprašanje morali dati tisti, ki so v tej politiki 15 in več let, in ne
               jaz, ki sem tu pravzaprav eno leto. Moja želja je edino ta, da to prekinemo. Kot
               veste, sem tudi zaradi tega morda tudi sam osebno ovaden s strani, pa ne samo jaz,
               ampak nas tu kar nekaj sedi, ki smo ovadeni zaradi tega, ker smo se poskušali na nek
               način zoperstaviti tej praksi, ki  je v Sloveniji bila nekaj normalnega. Glede na to, da je
               - kako ste, gospod Štrajn, rekli? -, no, skratka, ovadeni, in se mi zdi, da je to
               poteza, ki je popolnoma neracionalna. Da s tem prav gotovo ne bomo prišli do konca in
               je pravzaprav osebno niti ne razumem, glede na to, da se je zgodilo, kar se je
               zgodilo. Nismo zadovoljni s tem, kar se je zgodilo, in sedaj bomo pač zaradi tega
               ovadeni. Ali pa drugače, kot sem že nekajkrat povedal, mi smo največji kupec Dars, pa
               tu mislim državljanke in državljane, največji kupec SCT-ja, daleč največji. In ker
               nismo zadovoljni z izvedbo del, bomo zdaj posledično za to toženi. Ali pa drugače,
               prodati se nam želi gnilo jabolko in ker mi tega gnilega jabolka nočemo imeti in ga
               pojesti, bomo zato obtoženi in toženi. Jaz razumem to kot neke vrste ustrahovanje, ne
               samo nas osebno, ampak tudi vseh, da ne bom rekel, za nami, naših družin in tako
               naprej. In to se mi preprosto v tem konkretnem primeru ne zdi korektno. Sem pa tudi
               nekajkrat povedal, ni vse slabo, kar je v tem gradbeništvu. In tudi ni vse slabo, kar
               je povezano s SCT-jem, daleč od tega. So pa primeri, kjer bi z nekim poslovnim
               odnosom ali pa poslovno prakso, ki sicer drugje obstaja, pričakoval, da bi se takšni
               problemi, kot jih je pravzaprav gospod Štrajn lepo povedal, da bi se taki primeri
               reševali drugače. Ne pa, da takrat, ko je 1. julija prvič odpadel omet, kličemo
               odgovorne, k izvajalcu, pa da ne rečem, pride uprava samo do šoferja. To ni poslovni
               odnos. In te zadeve bi bilo treba - nekajkrat sem poklical, dajte se, Dars,
               izvajalec, usesti za mizo in se začeti pogovarjati, kako bomo te probleme rešili.</p>
               <p>Rešili so se trojanski predori, pa jaz nikoli, gospod Štrajn, nisem javno obtožil
               SCT-ja v primeru trojanskih predorov, to ste najbrž narobe razumeli, ker sem pokazal
               tudi zelo jasno s prstom takrat na nadzor, pa je to bil eden od presedanov v tem
               gradbeništvu, ker so se vsi zgražali, kako pa lahko minister pokaže s prstom na
               nadzor, tudi na nadzor, ki je bil tam nedvomno tudi odgovoren za to, kar se je v
               tistem primeru zgodilo.</p>
               <p>Seveda se po vsem tem, tudi po teh tožbah, sprašujem, in pravzaprav bi se morali vsi
               Slovenci in Slovenke vprašati, kaj se pravzaprav mora zgoditi in na kakšen način, da
               se bo krivda ali pa odgovornost priznala, brez tožb, brez sodišč in brez ne vem kakšnih zadev. Če takega primera
               ni, če takšne reklamacije, pod narekovaji, ni, s strani nas, naročnikov, ali pa
               največjih kupcev, ja, poglejte, potem je nekaj hudo narobe, če bomo mi za vsako
               najmanjšo zadevo odgovornost iskali preko sodišča. Pa je bilo zdaj v zadnjem času
               nekaj takih primerov, Trojane, pa smo Trojane drugače rešili. Pa je Tržiška Bistrica,
               ki še tudi ni rešena. Skratka, ta odgovor bi bilo zelo dobro pridobiti tudi zaradi
               naslednjih poslov, ki jih bo uprava Darsa oziroma Dars sklepal, ker to za sabo
               potegne določena poslovna tveganja Darsa in, da ne rečem, države.</p>
               <p>Še enkrat želim povedati, kot minister sem naredil vse in še več, tudi v skladu z
               vsemi zakoni, jasno, ob informacijah, ki sem jih tiste momente ali pa tiste trenutke
               imel, da bi predor bil v obratovanju varen. In to sem naredil tudi sedaj, ko smo po
               odstranitvi tega ometa ponovno ga predali v promet. Po eni strani mi priznavate, da
               sem na Pomurki naredil prav, ko sem se uprl in nisem pristal na skrajšanje roka. Tu
               mi pa očitate, da tega nisem naredil. Če bi mi to kdo tako prenesel oziroma če bi
               bilo zelo jasno s strani izvajalca preneseno, da to pač ni možno narediti, pač ne bi
               naredil. Tako kot sem naredil v Pomurki, pa sem najbrž imel v Pomurki kot Pomurec
               oziroma Prekmurec bistveno večji interes, da se zadeva čim prej konča.</p>
               <p>Pa še mogoče besedo ali dve o gospodu Čufarju. Odkar sem postal minister, enkrat je
               bilo v neki oddaji, ne vem, ali so bili Odmevi, mislim, da so bili Odmevi, sem tudi
               zelo jasno povedal, da sem od gospoda Čufarja dobil 50 ali 60 različnih mailov, že
               pred zgodbo o tem predoru; pa če bi jih šel šteti, bi jih verjetno bilo še mnogo več,
               takšnih in drugačnih, predvsem komercialne narave. Midva oba, jaz sem kemijski
               tehnolog, vi ste arhitekt, po svoji stroki oziroma izobrazbi nisva strokovnjaka za
               predore, tudi nisva pooblaščena inženirja Inženirske zbornice, kar pomeni, da nisva
               niti jaz niti vi projektanta, da bi lahko sodila projektante, ki so projektirali ta
               predor. Vi se sicer s tem ukvarjate, zdaj ali je to ljubiteljsko ali kakorkoli
               drugače, prav gotovo ogromno veste o tem. Ampak en detajl me je v zadnjem času pa še
               posebej zmotil. Mi smo vas zaprosili, in bili ste na ministrstvu in ste naredili
               prezentacijo, mene sicer ni bilo zraven, ker me tudi ni ob takih priložnostih nikoli,
               ker, kot sem rekel, se z dobavitelji in izvajalci in ne vem kom ne pogovarjam, ker to
               ni pravzaprav moja naloga, bili pa so nekateri moji sodelavci. In smo vas zaprosili
               tudi za ponudbo. Ponudili ste nam 11 svetovnih strokovnjakov, ali pa evropskih ali
               kakorkoli hočete, za 60.000 evrov avansa vnaprej. Kakšen bi bil strošek, konec koncev
               ni pomembno, ampak hočem reči to, da smo v luči reševanja te problematike tudi mi
               marsikoga poklicali in 
               povprašali. In eden od teh strokovnjakov, med drugim, ki je tudi bil naveden v tej
               ponudbi, nam je povedal, da je bil klican s strani predstavnika neke gradbene firme,
               in je omenil vaše ime. Zdaj sicer ne vem, v kateri luči oziroma v katerem imenu
               nastopate tukaj, ampak očitno vas je nekdo za to najel. Kakorkoli že, gospod Čufar,
               imate vso možnost sodelovanja z Darsom, razpisi so javni, prijavite se. Če boste
               zadovoljevali kvaliteto, če boste imeli vse ateste za te vaše izdelke, standarde,
               specifikacije, in če bo cena ustrezna, ne vidim razloga, da ne bi mogli tu
               sodelovati, res ne vidim popolnoma nobenega razloga.</p>
            </sp>
            <sp xml:id="SDT4-OZP-Nujna-026-2008-09-08.sp119">

               <speaker>PREDSEDNIK JOSIP BAJC:</speaker>

               <p>Hvala, gospod minister. Za repliko je prosil gospod Štrajn.</p>
            </sp>
            <sp xml:id="SDT4-OZP-Nujna-026-2008-09-08.sp120">

               <speaker>GOSPOD ŠTRAJN:</speaker>

               <p>Torej, zelo jasno moram poudariti, da SCT kot javni ponudnik je vsa dela, vse posle,
               ki jih je dobil s strani države ali od države pristojnih organov oziroma
               investitorjev, dobil po postopku javnega naročanja, in to tam, kjer smo bili
               najugodnejši ponudnik. Če so v izvajanju teh investicij bili sklepani aneksi,
               dodatki, spremembe in tako naprej, je to vedno dvostranski posel in nobenega aneksa
               ni možno izsiliti ali pa dobiti ali podpisati, če ga ne podpiše tudi naročnik. Zato
               moram poudariti, da ta insinuacija, kako država plača, SCT pa pije in kuje neosnovane
               dobičke, ne drži. In seveda tudi ni res in ne drži to, da bi SCT kadarkoli kakorkoli
               bežal od svojih pogodbenih obveznosti. Tudi v predoru Šentvid mi izpolnjujemo
               dosledno to, kar smo po... pogojih, po sklenjenih pogodbah, po sklenjenih aneksih
               obvezni in dolžni. Se pa borimo, in tega si pa ne dovolimo, da smo po krivem
               obdolženi, po krivem nam je podtaknjena krivda, in uporabljamo vsa pravna sredstva za
               to, da bi zaščitili svoje dobro ime in poslovni interes, kajti konec koncev, če kdo,
               potem slovenska gradbena operativa in SCT posebej imamo interes, da tudi v nadaljnjih
               postopkih, tam, kjer bo Republika Slovenija gradila velike infrastrukturne objekte,
               sodelujemo in s tem zagotavljamo delovna mesta in kruh. Seveda, v primeru Markovcev
               pa trdimo, da smo bili diskriminirani ravno na osnovi neupravičenih obdolžitev zaradi
               Šentvida. In zato smo, zelo jasno povem, zoper ministra Žerjava vložili ne ovadbe,
               ampak zasebno tožbo zaradi obrekovanja. Zoper člane uprave in predsednika nadzornega
               sveta Dars, gospoda Slaka, pa smo vložili kazensko ovadbo zaradi zlorabe položaja ali
               pravic, ker kljub dejstvu, da je bil SCT skupaj s Primorjem najugodnejši ponudnik,
               smo bili iz tega postopka diskvalificirani.</p>
            </sp>
            <sp xml:id="SDT4-OZP-Nujna-026-2008-09-08.sp121">

               <speaker>PREDSEDNIK JOSIP BAJC:</speaker>

               <p>Hvala, gospod Štrajn. Mogoče samo mali popravek - niste bili najugodnejši, bila je
               neka druga firma, ampak ker tista ni imela popolne vloge, ste vi bili drugi naslednji
               najugodnejši, vsaj po informacijah, ki so bile posredovane v medijih. Naslednji ima
               repliko...</p>
            </sp>
            <sp xml:id="SDT4-OZP-Nujna-026-2008-09-08.sp122">

               <speaker>GOSPOD ŠTRAJN:</speaker>

               <p>Ali dovolite, da pojasnim?</p>
            </sp>
            <sp xml:id="SDT4-OZP-Nujna-026-2008-09-08.sp123">

               <speaker>PREDSEDNIK JOSIP BAJC:</speaker>

               <p>Ni replike na repliko.</p>
            </sp>
            <sp xml:id="SDT4-OZP-Nujna-026-2008-09-08.sp124">

               <speaker>GOSPOD ŠTRAJN:</speaker>

               <p>Samo pojasnilo, prosim.</p>
            </sp>
            <sp xml:id="SDT4-OZP-Nujna-026-2008-09-08.sp125">

               <speaker>PREDSEDNIK JOSIP BAJC:</speaker>

               <p>Izvolite.</p>
            </sp>
            <sp xml:id="SDT4-OZP-Nujna-026-2008-09-08.sp126">

               <speaker>GOSPOD ŠTRAJN:</speaker>

               <p>Vaša informacija je točna, vendar zakon o javnih naročilih izrecno pove, da se
               nepravilne ponudbe izločijo.</p>
            </sp>
            <sp xml:id="SDT4-OZP-Nujna-026-2008-09-08.sp127">

               <speaker>PREDSEDNIK JOSIP BAJC:</speaker>

               <p>Tako, ja, hvala lepa. Gospod Čufar je tudi prosil za repliko na izvajanje gospoda
               ministra.</p>
            </sp>
            <sp xml:id="SDT4-OZP-Nujna-026-2008-09-08.sp128">

               <speaker>GOSPOD ČUFAR:</speaker>

               <p>Ja, samo želel bi, ker sem izkoristil priliko, ker  sva tu oba skupaj. Jaz nisem ponudnik podjetij. Res
               je, da sem vam nekaj mailov poslal, kot sem že prej začel, predvsem za ponudbo za
               preizkus. Jaz sem razvijalec slovenske tehnologije za gašenje požarov in si
               prizadevamo že od začetka, pa recimo, zadnjih nekaj let bolj intenzivno pridobiti
               predor za preizkus, v tujini je to izredno drago, dve leti obstaja v Španiji možnost
               najetja. In ker smo premajhna firma, ker je tudi Slovenija majhna država, si pač tega
               ne moremo privoščiti. In zato sem vam predvsem takrat poslal sporočilo, prvi mail,
               ker sem bil navdušen, ker pač vsakemu vašemu predhodniku sem tudi to poslal. Je pa
               zdaj možnost v tem predoru Ljubno enkratna, ki se ponuja, da bi se to dejansko lahko
               preizkusilo.</p>
               <p>Problem ometa oziroma požarne zaščite se lahko rešuje pasivno ali aktivno. Pasivno
               so omet in plošče, aktivno so pa gasilni sistemi. In če imamo v Sloveniji zadevo, ki
               je 300 megavatov, lahko gasi, ker je trenutno verjetno najboljša na svetu, bi radi to
               dokazali in šele potem bi se lahko vključeval kot ponudnik mogoče ali pa neka
               podjetja, ki bi na osnovi te licence to izdelovala. Vprašal bi vas, če ste mogoče
               dobili 2. julija moj mail, ki je bil skrajno dobronamerno na vas naslovljen, kjer sem
               vas opozarjal, zakaj lahko omet odpada in da je treba dejansko vse preizkuse
               narediti, preden se spet promet odpre. Tu ni bilo nobene politične igre zadaj, ker
               sem apolitičen. Metalo se mi je naprej, da sem član za župana, ker je dejansko moj
               oče bil v enih od preteklih volitev. Metalo se mi je, da sem v spregi z nekim
               hrvaškim podjetjem, ki je proizvajalec ventilatorjev, ki tu nima nobenih povezav. In
               tudi v primeru tega, kot vidite, iz Grosupljega, kjer bi se dejansko dala ta
               plastična vlakna vgraditi, pa ne samo v te predore, ki smo jih do zdaj gradili,
               Trojane, ampak tudi v Markovec je danes še čas, da se to vgradi. Ampak enostavno v
               Sloveniji je problem prenosa znanja, najnovejših izsledkov.</p>
               <p>Kar se tiče pa moje ponudbe, da pripeljem strokovnjake, je bil pa pač baziran
               strošek, zato ker nismo vedeli, kdo, kdaj, kje bo odstopil, ali bo odstopljen, ne
               govorim samo za vas, ampak za vse te šlamastike. Sem pa ponudil samo na bazi stroškov
               teh ljudi, ki imajo tarifo, ki imajo letalsko karto, in sem tudi zraven priložil
               tabelo, kjer je bilo to razvidno. In to so bili nevpleteni strokovnjaki v Slovenijo,
               ker so dejansko prišli kasneje nekateri, bilo je malo težave tudi zaradi dopustov, in
               so podali svoje mnenje. In na osnovi tega se pa da sklepati in ugotoviti smernice za
               projektante, kako se bo ta predore reševal. Ker ta predor danes, kot je razgaljen te
               zaščite, ni varen, požarno je ogrožen.</p>
            </sp>
            <sp xml:id="SDT4-OZP-Nujna-026-2008-09-08.sp129">

               <speaker>PREDSEDNIK JOSIP BAJC:</speaker>

               <p>Replika, gospod Čufar.</p>
            </sp>
            <sp xml:id="SDT4-OZP-Nujna-026-2008-09-08.sp130">

               <speaker>GOSPOD ČUFAR:</speaker>

               <p>Ja. Zato mislim, da bi bilo treba predvsem se skoncentrirati pa stopiti vsi skupaj,
               kako reševati ta predor v bodoče, da bo res varen, ker za ta predor ne velja 2014, ta
               predor je bil narejen v tem času in bi moral biti, če bi bil zgrajen pravilno, že
               varno projektiran, požarno, govorim o galeriji.</p>
            </sp>
            <sp xml:id="SDT4-OZP-Nujna-026-2008-09-08.sp131">

               <speaker>PREDSEDNIK JOSIP BAJC:</speaker>

               <p>Hvala, gospod Čufar. Eno kratko vprašanje, lahko odgovorite samo z da ali ne, ali ste
               lastnik ali solastnik družbe z omejeno odgovornostjo Orbipak?</p>
            </sp>
            <sp xml:id="SDT4-OZP-Nujna-026-2008-09-08.sp132">

               <speaker>GOSPOD ČUFAR:</speaker>

               <p>Sem solastnik. Družba je zelo majhna in...</p>
            </sp>
            <sp xml:id="SDT4-OZP-Nujna-026-2008-09-08.sp133">

               <speaker>PREDSEDNIK JOSIP BAJC:</speaker>

               <p>Hvala lepa. Ne bomo o tem. Dr. Modic.</p>
            </sp>
            <sp xml:id="SDT4-OZP-Nujna-026-2008-09-08.sp134">

               <speaker>DR. JURIJ MODIC:</speaker>

               <p>Jurij Modic, Fakulteta za strojništvo. Nisem v nobeni stranki, pa tudi nisem v
               nobenem gradbenem, kako je že bilo rečeno, lobiju. Sem namreč po izobrazbi doktor
               tehničnih znanosti, in sicer strojne stroke. Delam pa na področju predorov,
               prezračevanja in tako naprej.</p>
               <p>Nerad se spuščam na osebni nivo, ampak vendar moram tu par stvari reči. Prvič,
               maili, kot jih je dobival gospod minister, jih dobiva cela vrsta ljudi po Sloveniji.
               In zdaj,  dokler so ti maili
               vljudni in v normalni meji, je stvar posameznika, ali odgovori ali ne. Vendar vam
               lahko tudi pokažem tu nekaj mailov, čeprav ne bi rad zavlačeval, ki jih gospod Čufar
               pošilja naokrog, recimo, na 20 naslovov in zmerja, ti nič ne veš, ta nič ne ve, ta je
               narobe delal in tako naprej. Mislim, na take maile nekaj časa enostavno ne
               odgovarjaš, dokler ti ni tega zadosti in ti pride vrh glave. Jaz sem bil obtožen, da
               sem projektiral 6 kilometrov dolg predor v Črni gori z vzdolžnim prezračevanjem, v
               resnici je 4 kilometre dolg in ima polprečno prezračevanje, kar je bistvena razlika.
               In cel kup takih stvari je bilo. Gospod Čufar mi je, recimo, napisal, da je škoda,
               žalostno, da so taki ljudje kot jaz univerzitetni učitelji. Da je nekje napisal, da
               še dobro, da prof. Modic ni tega utemeljeval matematično, ker bi moj kolega matematik
               sigurno našel kakšno napako. Mislim, to je potem nivo. In nekje sem potem zasledil v
               medijih, da je nekdo izjavil, da je minister oholo izjavil, da se s posamezniki ne bo
               pogovarjal. Lepo vas prosim, ali bi se kdorkoli pogovarjal na takem nivoju od vas?
               Edini političen očitek ministru s strani gospoda Čufarja je ta, da mu ni odgovarjal
               na maile.</p>
               <p>Pa še nekaj bi rekel, še eno drugo stvar, o objektivnosti poročanja. Čisto na
               začetku smo slišali, da je Šentvid primer brez primere, blamaža in tako naprej. Se
               strinjam, vendar nekaj let nazaj, se ne spomnim, tri ali štiri leta, smo šli na
               predor Kastelec in avtocesta od Razdrtega, ki se vzpenja v smeri proti Kopru, desni
               pas v tej smeri je bil popolnoma odkrit, ne samo asfalt razrezan, gramoz odstranjen,
               nasutje, do zemlje so delali drenažo na novo. Se pravi, kompleten pas, ne vem, na
               koliko kilometrov so popolnoma obnovili, delali so pa to Italijani. Nobeden, ne
               novinar ne kdorkoli, ni z obrvjo trenil, sploh ne, kot da ni nič. Zdaj pa vsi
               napihujejo to zgodbo v primeru Šentvid. In še nekaj bom povedal, varnost v predoru je
               odvisna od cele vrste faktorjev. Eden od teh je tudi človeški faktor in statistike
               kažejo, da 95% nesreč v predorih povzroči človeški faktor. Mi se pogovarjamo potem
               samo o 5%, kar sicer ne pomeni, da je to zanemarljivo, vendar je treba tudi še
               marsikaj upoštevati. In naši sistemi, od prezračevanja do ne vem česa, rešujejo samo
               potem tisto, kar je že narejeno. In to, če si kdo upa ali ne upa peljati skozi
               predor, to je njegova stvar. Popolne varnosti ni, ne v predoru ne na cesti ne v
               življenju; tudi po stopnicah, ko greste, ne morete reči, da so stopnice varne, lahko
               se spotaknete pa padete dol. Tehniki govorimo  o tveganju in ocenjujemo z določenimi metodami kakšne
               vrste tveganja je, ali je 10% ali je 90 ali 50%, kolikor pač je in o tem se lahko
               pogovarjamo, popolne varnosti pa nikjer ni.</p>
            </sp>
            <sp xml:id="SDT4-OZP-Nujna-026-2008-09-08.sp135">

               <speaker>PREDSEDNIK JOSIP BAJC:</speaker>

               <p>Hvala dr. Modic. Naslednji je prosil za besedo dr. Gantar.</p>
            </sp>
            <sp xml:id="SDT4-OZP-Nujna-026-2008-09-08.sp136">

               <speaker>DR. PAVEL GANTAR:</speaker>

               <p>Ker jaz želim govoriti o temi, ta tema Odbora za promet, ki je odbor Državnega zbora
               se seveda nanaša na ugotavljanje politične odgovornosti in rad bi še enkrat poudaril,
               ker je bilo rečeno, da minister ni bil obveščen in mu ni treba biti obveščen. To smo
               povedali tudi mi. Minister ni odgovoren, vsaj neposredno politično ne, za prvo
               porušitev oziroma odpad ometa v Stari galeriji predora Šentvid, da ne bi žalili
               predora Šentvid celega. Ni odgovoren in mu tega ni potrebno vedeti. Ministru celo ni
               potrebno vedeti, da je naročnik pristal na spremembo recimo protipožarnih plošč s
               protipožarnim ometom. Tudi tega mu ni potrebno vedeti, vsega tega mu ni potrebno
               vedeti. Razen ene same stvari in sicer ta sama stvar se pa mora vedeti pa se seveda
               po porušitvi, ko mora povedati in izdati ukaz ali pa dovoljenje, da je predor varen.
               In se mora prepričati, da ima pri sebi dokumente, analizo vzrokov, ki bi mu povedali,
               da lahko objekt da v promet. To je zdaj na koncu naredil, dobil je dvaindvajset
               podpisov in teh dvaindvajset podpisov, stopnja tveganja kot je bilo rečeno jamči, da
               je promet pod temi in temi pogoji varen. To je zdaj storil, prvič ni storil. In ker
               tega ni prvič storil je seveda prišlo do ogrožanja ljudi in potnikov in vsi so
               konkretno 7. avgusta 2008, ko je sto kilogramov ometa odpadlo na, hvala bogu razbilo
               ...<stage>/Nerazumljivo./</stage>... avto.</p>
               <p>To je naša zadeva, jaz se ne ukvarjam s tem ali je in kdo je in kako je. Če govorimo
               o ministru o tem, govorimo o odgovornosti Vlade za moje mnenje, po našemu mnenju
               nesmotrne zamenjave v DARS-u in govorim seveda o tem, da je marsikaj v teh petnajstih
               leti, marsikateri objekt je bilo potrebno popraviti, marsikaj je bilo potrebno
               izboljšati, marsikaj ni zdržalo, mimogrede v predoru v Trojanah, jaz sem slišal ta
               podatek, danes imamo frekvenco letno prometa v Trojanah na ravni, ki smo jo
               načrtovali za leto 2020. Drži, ne drži? Torej potem pa izračunajte faktorje obrabe in
               potem poglejte študijo prof. Liške, jaz sem jo prebral, minister ne vem če jo je,
               strokovnjaki so jo, tisto kar sem razumel sem razumel, vsega ne, ker je tehničen
               dokument in tam seveda mimogrede odgovoriti nadzornika ...<stage>/Nerazumljivo./</stage>... ni nič.
               Je pa primerno, da je ta tudi zletel ampak pustimo o tem. Na tem ne bomo govorili pa
               o tem ne bomo govorili. In tu je odgovornost, odgovornost Vlade je da je po mojem
               storila to napako in o tem smo govorili in samo o tem smo govorili.</p>
               <p>Kar pa zadeva druge zadeve, ki so s tem povezane, utemeljevane zakaj se je to
               zgodilo, kdo je odgovoren, kdo je politično odgovoren in kdo ne bi tako rekel...
               Gospod minister, vi pravi te da so se prej dogajale stvari pod mizo in pravite, da
               nimate dokazov. Jaz vam bom zdaj citiral nekega filozofa, ki je rekel takole: "O
               čemer ne moremo govoriti o tem moramo molčati." In to velja danes tudi še za en drug
               bistveno bolj razvpit primer, ki se danes in se bo jutri obravnaval na Državnemu
               zboru. O čemer ne moremo govoriti o tem moramo molčati. Če nimate dokazov ali trdnih
               <stage>/Nerazumljivo./</stage>..., ki bi to peljali v smer, da lahko to dokazujete v postopku
               argumentiranja potem morate molčati. Ni vse čisto, seveda ni vse čisto, vsakdo ki je
               bil v teh krvavih ubojih in tako naprej in jih je odnesel z ranami takšnimi ali
               drugačnimi ampak ceste se vseeno gradijo. Jaz vam lahko prinesem celo literaturo na
               temo "Orben disasters"<stage>(?)</stage>, na temo mega projekti; paradoksalno boste videli, vse to
               kar se dogaja z gradnjo avtocest v Sloveniji je že bilo videno in slišano in nič ne
               presega recimo gradnje, bi rekel  predora pod Bostonom, ki je največji primer takšnega problema in tako
               naprej in o tem vam ne bom govoril. Ampak zato, ker bi se bilo treba temu
               posvetiti.</p>
               <p>In to je zgodba, ki je tu zelo pomembna in minister je v neki stvari seveda spreten,
               spretno se zna, bi rekel spremeniti iz človeka, ki je potencialno odgovoren za zadeve
               v žrtev, izvajalcev, strokovnjakov nadzora in tako naprej in to je storil in to
               ljudje kupijo. Ljudje imajo radi žrtve in to se je tudi zgodilo. Jaz nimam proti
               njemu nič osebnega ampak moram preprosto reči, mi govorimo o tem zakaj je bilo
               potrebno tvegati življenja ljudi, ki so bili po 1. juliju 2008 do zaprtja predora in
               potem do tega kar se je zgodilo, o tem govorim.</p>
               <p>Zdaj pa seveda nekaj besed o tem; mi imamo tu, predvsem s strani kolegov članov
               Slovenske demokratske stranke opraviti značilno, res značilno maniro, ki je seveda
               teorija zarote in zarote starih sil. Vse je potrebno locirati v pretekla obdobja, vsi
               problemi izvirajo iz preteklih obdobji, ena zarota je to zadaj, nekaj hočejo in ta
               nova politika bo seveda prekinila s tem, postavila kolegica ...<stage>/Nerazumljivo./</stage>...
               seveda stvari na prava mesta in vse te zablode prejšnjih v katere so bili tako ali
               drugače vpleteni vsi, vse te zablode prejšnjih, zadnji je bil predsednik uprave
               gospod Žnidaršič<stage>(?)</stage>, mislim da ga je predlagal, da je bil iz SDS-ove kvote, če se ne
               motim, kakor koli. Ampak bil je gradbeni inženir in hočem vam reči to, torej
               postavila se bo nova politika, se bo oblikovala in zdaj bo vse novo in vse boljše.
               jaz sem, Tomaž Štebe to verjetno ve, jaz sem empirični sociolog, se pravi preverjamo
               hipoteze z dejstvi. On ve zakaj, jaz mislim da on to ve. In empirični sociolog pove
               samo to, da zdaj rezultat nove politike, novega pristopa v temu trenutku ena največji
               blamaž v Sloveniji, gradbenih in to je seveda porušitev devet ur po tem... Ne pravim
               jaz, da ni bilo drugih manjših navlek ampak to je empirično ugotovljena, bi rekel
               rezultat te nove politike.</p>
               <p>To je to in temu se moremo upreti in temu moramo narediti konec in zato seveda jaz
               slej kot prej vse kar je bilo rečeno do danes potrjujem, da so ti sklepi upravičeni,
               ki smo jih predlagali, temeljijo na dejstvih, so utemeljeni in jasno bom zato podprl
               te sklepe, nasprotoval bom sklepom koalicije, ker sem pričakoval da bodo takšni
               vendar hkrati seveda tudi povem, jasno da bo še marsikaj izkoličili diskusije seveda
               stvar stekla v druge vode in tam bo seveda tudi še zelo zanimivo. Hvala lepa.</p>
            </sp>
            <sp xml:id="SDT4-OZP-Nujna-026-2008-09-08.sp137">

               <speaker>PREDSEDNIK JOSIP BAJC:</speaker>

               <p>Hvala lepa. Prvo si bom jaz dovolil eno repliko kolegu dr. Gantarju potem pa repliko
               kolega Tanko.</p>
               <p>Kolega dr. Gantar, politična odgovornost ministra je, da je odpadel omet v
               šentviškem predoru. Piše: "Odbor ugotavlja, da je to odpadanje ometa stare galerije v
               predoru Šentvid prišlo zaradi političnega pritiska po odprtju tunela do 1. julija 2008. ...<stage>/Oglašanje iz
               ozadja./</stage>... To je pa še huje kot tisto prvo.</p>
               <p>Drugo, dr. Gantar. Ja upam, da pa na podlagi te razprave vseh treh dogajanj niste pa
               naša žrtev, da je pa žrtev izvajalec SCT, ker ste komentirali kdo je žrtev in kdo ni,
               upam da ni iz vaše razprave SCT.</p>
               <p>In drugo, govoriti o politični odgovornosti ministra za promet, zaradi tega, ker je
               devet ur kot pravite in dejansko tehnično je temu tako tudi bilo, prišlo do odpadanja
               ometa, mislim da strokovnjaki s tega področja bi tudi lahko komentirali. Dobro da ni,
               vsem tistim ki so evforično, v nevednicah že takrat padlo nekaj na glavo. Kolega
               Tanko, repliko ste imeli. Ne morete repliko na repliko lahko se pa prijavite na
               razpravo. Gospod Tanko.</p>
            </sp>
            <sp xml:id="SDT4-OZP-Nujna-026-2008-09-08.sp138">

               <speaker>JOŽE TANKO:</speaker>

               <p>Hvala lepa.</p>
               <p>Gospod predsednik, ste mi že delno vzel besedo; očitno je bil ta odpad oziroma odpad
               ometa politično motiviran, to iz te razprave gospoda dr. Gantarja, empiričnega
               sociologa nedvoumno izhaja.</p>
               <p>Kar zadeva pa jutrišnjo sejo gospod Gantar, sklicana je ravno zato, da boste lahko
               govorili, tako kot današnja, ki smo se je udeležili in govorimo. Ampak dobro bi bilo,
               da govorimo o dejstvih, danes in jutri. Da si na mizi dokazila za danes in jutri,
               ugotavljam da jih za danes ni in tudi za jutri še nismo dobili nobenih dokazil in res
               bi rad, da te razprave ki so tečejo skladno z vsebino oziroma namenom in pa predlogom
               sklepov, ki ste jih dali. Niste z nobeno besedo, z nobeno razpravo in z nobenim
               dokumentom, aktom podkrepili tega kar zahtevate in zato je te sklepe tako težko
               sprejeti in zato tudi verjetno boste imeli težave jutri, da boste lahko svobodno
               govorili oziroma tudi to argumentirali kar govorite. Ni dokazov, nimate dokumentov.
               To je vaš ključni problem.</p>
            </sp>
            <sp xml:id="SDT4-OZP-Nujna-026-2008-09-08.sp139">

               <speaker>PREDSEDNIK JOSIP BAJC:</speaker>

               <p>Kolega Tanko, mogoče samo malo; prepričan sem, da bomo jutri vsi svobodno govorili,
               mislim da se vam je to zareklo ampak utemeljevali zatrjevanja z dokumenti je pa
               verjetno vprašljivo. Kolega Štebe je tudi prosil za repliko dr. Gantarju.</p>
            </sp>
            <sp xml:id="SDT4-OZP-Nujna-026-2008-09-08.sp140">

               <speaker>MAG. TOMAŽ ŠTEBE:</speaker>

               <p>Hvala lepa za besedo gospod predsednik.</p>
               <p>Bil sem imenovan češ da naj bi jaz vedel, da je on empirični sociolog; res je njegov
               akademski kolega moj brat, ki je sociolog pa ne vem kakšen sicer, rad bi pa dodal, da
               je on tudi politik in da je pozicijski politik in da so zdaj volitve, da je to
               potrebno upoštevati pri vseh tistih, ki poslušajo dr. Gantarja. Jaz sem pa eksaktni
               inženir in pri tej zadevi so zadeve eksaktne. Eksaktne! In sicer, omet je odpadel in
               to v velikih ploščah, zakaj je odpadel, ker ni bil pravilno nameščen. To je vse
               eksaktno, kriv za to je izvajalec, ki je sprejel takšno rešitev, jo ponudil in
               naročnik jo je tudi sprejel, morda je pri tem samo tolik kriv ampak glavna krivda je
               tukaj pri izvajalcu in glavna šola je pri izvajalcu. Jaz sem pa prepričan, glede na
               to da je padel omet samo ponekod, da je bilo delo slabo opravljeno ter da
               predpriprava ni bila dobra. Ker če bi bilo to res kvalitetno narejeno bi ta omet
               verjetno tudi zdržal.</p>
               <p>Če seveda takšna rešitev sploh prenese tisto kar se dogaja v predorih ob tovornjakih ob vseh teh, se pravi
               fizikalnih vplivih, da ne govorim o vseh tistih vplivih, ki so tudi, kemijsko in ne
               vem kakšnih vplivih, vlaga in tako naprej. Sem pa prepričan, da... Pravzaprav bi
               nehal tukaj s svojo repliko. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp141">

               <speaker>PREDSEDNIK JOSIP BAJC:</speaker>

               <p>Hvala. In še eden za razpravo dr. Gantar in... Se opravičujem, kolega Marinič.</p>
            </sp>
            <sp xml:id="SDT4-OZP-Nujna-026-2008-09-08.sp142">

               <speaker>MAG. TOMAŽ ŠTEBE:</speaker>

               <p>Hotel sem reči samo še to, da eksaktni sociolog zelo spretno relavitizira to
               šlamastiko, ta problem, ki bi naj bil nam vsem v poduk.</p>
            </sp>
            <sp xml:id="SDT4-OZP-Nujna-026-2008-09-08.sp143">

               <speaker>PREDSEDNIK JOSIP BAJC:</speaker>

               <p>Hvala. Se opravičujem kolegu Hvaucu za prekrstitev priimka. Želel je prej pred dr.
               Gantarjem za besedo potem pa še dr. Gantar.</p>
            </sp>
            <sp xml:id="SDT4-OZP-Nujna-026-2008-09-08.sp144">

               <speaker>SREČKO HVAUC:</speaker>

               <p>Hvala lepa predsednik.</p>
               <p>Se bom držal točke dnevnega reda in ne bom govoril o vlaknih o nekih kvadratnih
               metrih ometa, o raznih izdelkih s tega področja, ker nisem zidar ne z veliko ne z
               malo začetnico ampak se bom osredotočil na to kar na sklep, se pravi glede politične
               odgovornosti ministra zaradi tega ometa.</p>
               <p>Zdaj, če se malo spomnimo nazaj, ko smo mi prevzeli odgovornost za to državo in
               seveda tudi za gradnjo tega avtocestnega omrežja prej potrebnega, to se vsi
               strinjamo, smo ugotovili da se program izvaja prepočasi, da so problemi s
               financiranjem, da z obstoječim načinom financiranja enostavno ne bomo uredili še
               ceste naslednjih trideset let in smo predlagali tudi pospešitev programa izgradnje
               avtocest in nekoliko smo spremenili tudi model financiranja, ki zagotavlja sprotno
               financiranje potrebne izgradnje.</p>
               <p>Tretji problem, ki je bil pa odprt, je bil pa in to moramo odkrito povedati in to je
               ključni problem, je pa bil gradbeni lobi. Tisti, ki je na temu področju diktiral
               tempo zaradi katerega smo imeli dražjo gradnjo, daljše roke za izgradnjo in slabšo
               kvaliteto. To je bil ključni problem! Spomnimo se raznih pritožb, izigravanj teh
               javnih razpisov, v bistvu kartelnih dogovarjanj zaradi katerega so se roki
               prestavljali pa nekateri javni razpisi niso bili tudi po dve leti izpeljani ali pa ni
               bil izvajalec izbran; to se je vse zadaj dogajalo in to ne more nihče temu oporekati.
               Spomnimo se, ne vem spremembo barve diskete, to ni politika naredila, to nismo mi
               naredili, to se je dogajalo. Ampak to je mogoče samo ena, mala stvar. Pa z
               zagotovostjo trdim pa ne bom omenjal imen, da so se gospodje gradbinci na čelu z
               glavnim šefom vsako leto na začetku leta usedli in se dogovorili kako si bodo
               razdelili to pogačo oziroma je šef razrezal, največji kos enemu, ostali pa vsak
               nekaj, tako da so bili v glavnem vsi zadovoljni. In v tem je bil problem in, ko smo
               začeli, ker to ni dobro za državo, ker to ni dobro za davkoplačevalce, ker to pomeni
               da nimamo konkurence v Sloveniji, da so previsoke cene in tisto kar sem že prej
               omenil in ko smo obregnili v to gnezdo so se začeli problemi kot jih poznamo tudi na
               nekaterih drugih področjih. Eden od teh bo na jutrišnji seji obravnavan. Tudi tam gre
               v ozadju za povezave z nekimi izvajalci ki niso bili izbrani ali pa niso bili
                  zadovoljni. Sedaj govoriti,
               da je pa zato, ker je odpadlo nekaj kvadratnih metrov ometa, za katerega je po mojem
               globokem prepričanju lahko odgovoren samo izvajalec, da je zaradi tega politično
               odgovoren minister, ja pa prosim vas lepo. Zakaj pa imamo pogodbe, zakaj imamo
               pogodbene kazni, zakaj imamo penale, zakaj imamo odgovorno osebo in tako naprej?
               Sklic te seje današnje, pač takšna kot je, jaz vidim, da sta lahko v bistvu samo dva
               razloga. Eden je nek politični. Pač sklicatelji glede na to, da smo pred volitvami,
               obupno iščejo neke politične točke in hočejo jih kazati na nekoga drugega. Ali pa, da
               enostavno podpirajo tiste, ki so v tem trenutku za to dejansko odgovorni. Ugotovili
               smo, da je to izvajalec, ker si želijo, da bi nekatere stvari tudi v naslednjem
               obdobju tekle tako kot so prej včasih. Jaz zato teh sklepov kar se tiče te
               odgovornosti zanesljivo ne morem podreti zato, ker tudi niso bili nobeni konkretni
               dokazi predloženi za to, da bi lahko vsaj z neko stopnjo gotovosti sklepal na to
               politično odgovornost.</p>
            </sp>
            <sp xml:id="SDT4-OZP-Nujna-026-2008-09-08.sp145">

               <speaker>PREDSEDNIK JOSIP BAJC:</speaker>

               <p>Hvala kolegu Hvaucu. Naslednji je prosil in zaenkrat zadnji, dr. Gantar za
               besedo.</p>
            </sp>
            <sp xml:id="SDT4-OZP-Nujna-026-2008-09-08.sp146">

               <speaker>DR. PAVEL GANTAR:</speaker>

               <p>Jaz bi res rad, govorim o sklepih, da bi se dobro razumeli in da se predvsem
               desinterpretacije in neresnice ne bi ponavljale. Zelo jasno jih govorim v sklepih. Še
               enkrat ponavljam. Nobeden in ni mogoče obtožiti ministra, da je odgovoren za
               porušitev ometa v stari galeriji predora Šentvid. Odgovoren neposredno politično pa
               je, ker kot po zakonu 39.b člen je minister odgovoren za vso varnost v predoru. Ni
               storil vsega potrebnega, sem že prej navedel, da bi ne ogrozil potnikov in tako
               naprej. Bi moral zapreti tunel enostavno rečeno in počakati in ugotoviti kaj se je
               zgodilo in narediti projekt sanacije in tako naprej. To je dejstvo.</p>
               <p>Vlada je odgovorna, ker je pa pravzaprav sprejela časovne roke, ki so jih
               prostovoljno sprejeli tudi izvajalci in znotraj katerih dejansko so naredili vsi po
               vrsti določene napake. Vendar mi kot Odbor za promet o tem ne moremo razpravljati,
               niti ne bomo ugotavljali odgovornosti ali pa karkoli, ker bo to reševano v drugih
               zadevah in to ni naša stvar. Te tožbe ali karkoli ni naša stvar. Dejstvo je, da
               ugotavljamo, da je bilo pomembno okrnjeno strokovnost uprave družbe. Diskusija tu je
               potrdila vse te ugotovitve in ni mogoče se sprenevedati, da je ta lekcija, ki smo jo
               doživeli, lekcija izravnanja, ki se ne bi smelo dogajati.</p>
               <p>Če bi rekli še to okoli izvajalca glavnega. Jaz bom rekel zelo odkrito. Da me je
               zaskrbela ena stvar, ki jo noben ni tu omenil. Da sem slišal predsednika uprave te
               družbe, ki je rekel, da fizikalci so zmeraj naprej od birokratu. Fizikalci delajo,
               birokrati zaostajajo. Birokrati zamujajo s papirji in tako naprej in to me je zelo
               zaskrbelo. Vam bom povedal zakaj. Ker če se pa res tako dela, da so papirji samo neka
               nujna zadeva, ki jo je treba imeti za to da ...<stage>/Nerazumljivo./</stage>... imeti, ampak ne bom
               pogledal v njega in tako naprej in tako naprej. Če se to dogaja, potem je res slabo.
               Kjerkoli in na tako prakso, po katerih dokumentacijah, ki spremlja gradnjo pa naj bo
               operativna ali tehnična in tako naprej, ali lokacijska, upravna, če se to krši, potem
               je konec in to se ne sme dogajati. Jasno je, ampak izključno govorimo o stvari, ki jo
               želijo moji kolegi  zdaj
               spraviti v zgodbo politike. To ni vprašanje politike. Ampak je vprašanje kako država
               reagira, kako Vlada reagira, kako minister reagira. Minister bi moral v tej točki, ki
               sem jo prej omenil, kar zadeva izjavo, da je promet v predoru varen, 1. oziroma 2.
               julija te izjave ne bi smel dati. Te izjave ne bi smel dati in promet tedaj ne bi
               smel biti odprt in to je njegova odgovornost po zakonu in direktivi. Hvala.</p>
            </sp>
            <sp xml:id="SDT4-OZP-Nujna-026-2008-09-08.sp147">

               <speaker>PREDSEDNIK JOSIP BAJC:</speaker>

               <p>Hvala dr. Gantarju. Želi še kdo razpravljati? Gospod Čufar mislim, da ste v razpravi
               splošni lahko predstavil svoja mnenja, svoja stališča, pri čemer niti z besedico
               niste omenjal politične odgovornosti ministra. Izvolite.</p>
            </sp>
            <sp xml:id="SDT4-OZP-Nujna-026-2008-09-08.sp148">

               <speaker>ANDREJ ČUFAR:</speaker>

               <p>Zadnje moje, bom pa poskušal politično in tehnično oboje združiti. Zanima me, glede
               na to, da je predor Markovec šele v pripravi, da se še ni začel graditi, zanima me
               ali bodo tam vgrajene pasivni požarni sistemi kot so vlakna in podobne zadeve, ali se
               spet ne bo znanje prenašalo v prakso?</p>
            </sp>
            <sp xml:id="SDT4-OZP-Nujna-026-2008-09-08.sp149">

               <speaker>PREDSEDNIK JOSIP BAJC:</speaker>

               <p>Jaz vam jemljem besedo. To se obrnite takrat ko bo tem razpis. Obrnite se na Dars,
               obrnite se na projektanta in podobne in boste ugotovil kaj je in kaj ni. Jaz upam, da
               današnja razprava je tako kot so nekateri kolegi pa mislim, da sem tudi sam rekel,
               dobra šola tako naročniku, izvajalcu pa še komu, da bodo v prihodnje eventualno
               potencialne možne neke napake, pomanjkljivosti odpravljene in dajem dejansko v
               odločanje. Edino, če želi kdo od članov odbora še razpravljati o predlogih sklepov?
               Gospod minister tudi vam ne bom dal besede v tem trenutku. Če želi kdo razpravljati o
               članov odbora o predlogih sklepov, ki so jih predlagali Poslanska skupina Zares kot
               podlago za današnjo razpravo in potem bom dal v razpravo in odločanje štiri sklepe,
               ki so jih podpisale tri poslanske skupine, SDS, Nove Slovenije in SLS-a. Pri čemer
               predlagam, da glasujemo v paketu prvo o treh predlogih sklepov s strani Poslanke
               skupine Zares in potem o štirih sklepih, ki so jih predlagale tri poslanske skupine
               koalicije. Želi kdo od članov in članice odbora razpravljati o predlogih sklepov? Ne.
               Prehajamo na glasovanje o predlogih sklepov, ki jih je posredovala Poslanska skupina
               Zares in sem jih pred pričetkom razprave tudi prebral skupaj.</p>
               <p>Kdo je za predloge treh sklepov? <stage>(1 član.)</stage> Kdo proti? <stage>(8 članov.)</stage></p>
               <p>Ugotavljam, da predlogi sklepov posredovanih s strani Poslanske skupine Zares ni
               sprejeto.</p>
               <p>Glasoval je en za in osem proti in prehajamo na odločanje o predlogih sklepov že
               prej omenjenih, vloženih s strani treh poslanskih skupin, SDS, Nove Slovenije in SLS.
               Skupaj.</p>
               <p>Kdo je za predloge štirih sklepov? <stage>(8 članov.)</stage> Kdo proti? <stage>(1 član.)</stage></p>
               <p>Ugotavljam, da so sprejeti štiri sklepi prej omenjenih treh poslanskih skupin in s
               tem zaključujem 26. redno sejo Odbora za promet. Zahvaljujem se vsem na razpravi in
               kot rečeno že prej, predlagam, da vsi prizadeti čim prej organizirate kakšno okroglo
               mizo ali posvet, ker boste te dileme med vami posamezniki v dobro davkoplačevalcev
               rešili.</p>
               <stage type="time">(Seja je bila končana 8. septembra 2008 ob 13.28 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZDDSZII-Redna-026-2007-05-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0B956063002C0384C12572C60043B34C</idno>
               <idno type="custom" subtype="day">3356CCBA81079E95C12572DB003CA808</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=3356CCBA81079E95C12572DB003CA808</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZDDSZII-Redna-026-2007-05-11.OZDDSZII" n="026">
               <name>Redna</name>
               <date when="2007-05-11"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZDDSZII-Redna-026-2007-05-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZDDSZII-Redna-026-2007-05-11.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">26. seja</stage>
            <stage type="date">(11. maj 2007)</stage>
            <stage type="chairman">Sejo je vodil Matjaž Han, podpredsednik odbora.</stage>
            <stage type="time">Seja se je pričela ob 9.08.</stage>


            <sp xml:id="SDT4-OZDDSZII-Redna-026-2007-05-11.sp1">

               <speaker>PODPREDSEDNIK MATJAŽ HAN:</speaker>

               <p>Mislim, da smo sklepčni. Lep pozdrav! Pozdravljam vse poslanke in poslance tega
               odbora, Odbora za delo, družino in socialne zadeve in invalide. Seveda pa pozdravljam
               tudi vse ostale prisotne iz ministrstev, iz raznih zbornic in tako naprej in pa tudi
               medije. Obveščam vas, da so danes zadržani in da se seje ne more udeležiti zaradi
               zdravstvenih razlogov gospod predsednik gospod Brenčič in mu ob tej priliki tudi
               želim okrevanje in čimprejšnjo vrnitev v naš Državni zbor. Namesto Stanislava
               Brenčiča ugotavljam, da se nam je pridružil gospod Marjan Drofenik. Drugih pooblastil
               zaenkrat nimam, tako da lahko preidemo na sejo.</p>
               <p>Obveščam vas, da so na sejo povabljeni po 63. členu Poslovnika k 1. in 2. točki, da
               ne naštevam, od raznih združenj, civilnih iniciativ, sindikatov in tako naprej. Tako
               tudi ostale, ki so danes prisotni lepo pozdravljam.</p>
               <p>Prehajamo na določitev dnevnega reda seje odbora. S sklicem seje ste prejeli
               naslednji predlog dnevnega reda seje odbora: 1. točka je Predlog zakona o spremembah
               in dopolnitvah zakona o zaposlovanju in delu tujcev - druga obravnava, 2. točka je
               Predlog zakona o spremembah in dopolnitvah zakona o subvencioniranju študentskega
               prehrane - druga obravnava, 3. točka je Pobuda združenja svetov delavcev, da ne
               naštevam, za oceno ustavnosti in 4. točka Razno. Ker v poslovniškem roku nisem prejel
               predlogov za razširitev dnevnega reda oziroma za umik predlagane točke dnevnega reda
               je določen tudi takšen dnevni red seje, kot je bil predlagan tudi s sklicem. Preden
               začnemo z dnevnim redom moram opravičiti tudi ministrico, spoštovano gospo Cotmanovo,
               ker se je danes opravičila zaradi zadev, ki so pomembne tako za Slovenijo kot tudi za
               ministrstvo in je na seji državni sekretar gospod Štrovs, ki bo, verjamem, lahko
               odgovoril na vsa vprašanja. Danes je petek, je lep dan in predlagam, da smo čim bolj
               konstruktivni, hitri, da sejo na nek način tudi v takem ritmu zaključimo.</p>
               <p>Če ni nobenih pripomb bi šli kar na <title>1. TOČKO DNEVNEGA REDA - PREDLOG ZAKONA O
                  SPREMEMBAH IN DOPOLNITVAH ZAKONA O ZAPOSLOVANJU IN DELU TUJCEV.</title> Gradivo je
               bilo objavljeno v Poročevalcu št. 23/07. Dobili ste tudi mnenje Zakonodajno-pravne
               službe z dne 16.4.2007 in pa mnenje Komisije Državnega sveta Republike Slovenije za
               družbene dejavnosti z dne 25.4.2007. V nadaljevanju bomo vsem tem zainteresiranimi
               dali tudi besedo. Rok za vlaganje amandmajev se je iztekel v soboto 5. maja 2007 in
               po pregledu ste dobili tudi na mizo amandmaje k nekaterim členom v tem zakonu, zato
               so na podlagi mnenja Zakonodajno-pravne službe predlagani tudi predlogi za amandmaje
               odbora, ki ste jih dobili na klop. Dobili ste tudi predlog amandmajev, danes mislim,
               da ste dobili predlog amandmajev Svobodnih sindikatov, če bodo želeli v nadaljevanju
               tudi kaj povedati bodo dobili besedo. Predlagam, da obravnavo opravimo na ta način,
               da razpravljamo po vrsti o vsakem členu in po potrebi sprejmemo amandmaje odbora, po
               glasovanju o amandmajih pa na koncu še glasujemo o vseh členih skupaj. Se s tem
               strinjate oziroma je kdo proti takšnemu načinu dela? Če ne, ugotavljam, da je ta naš
               sklep sprejet in v skladu s 126. členom Poslovnika prehajamo na razpravo in
               glasovanje o 1. členu <stage type="mag"/> <stage>(nadaljevanje)</stage> in
               amandmaju k 1. členu predloga zakona. Preden pa preidemo bi dal besedo predstavniku
               Vlade, državnemu sekretarju gospod Štrovsu. V nadaljevanju mogoče, če bi se javila
               Zakonodajno-pravna služba in pa glede na to, da ste dobili na mizo tudi predloge
               Državnega sveta tudi dr. Zoltanu Janu, če bo imel žejo, da se oglasi. Izvolite,
               gospod Štrovs.</p>
            </sp>
            <sp xml:id="SDT4-OZDDSZII-Redna-026-2007-05-11.sp2">

               <speaker>MARKO ŠTROVS:</speaker>

               <p>Ta zakon o zaposlovanju tujcev velja od leta 2001. Bil je že enkrat noveliran, in
               sicer v letu 2005, letos pa smo pripravili nov paket sprememb predvsem zato, da bi
               odpravili tiste nejasnosti ali možnosti zlorab, ki so se pri izvajanju odkrile.</p>
               <p>Gre za tri glavne sklope problemov, ki jih s to novelo urejamo. Prva je celovita
               uskladitev še tistih nejasnosti z zakonodajo EU. Tu gre predvsem za pooblastila Vlade
               v primerih nekih posebnih ukrepov ob motnjah na trgu dela. Potem odpravljamo nekaj
               pomanjkljivosti veljavnega zakona v zvezi z enostavnejšim vstopom nekih
               strokovnjakov, raziskovalcev za katere ima poseben interes. In boljše je urejeno
               področje sankcioniranja. Imamo pa tudi splošno nalogo, da odpravimo nepotrebne
               administrativne ovire, ki so oteževale in zapletale postopke in terjale čas, ki je
               drag. V tem smislu se tudi poudarja predvsem pomen vsebinskega proučevanje ob
               pridobitvi prvega delovnega dovoljenja in tu je poudarek, zato pa naj bi to
               dovoljenje tudi trajalo dlje kot po dosedanji ureditvi, in sicer 12 mesecev, ne samo
               štiri. Postopek podaljšanja pa bi bil bolj sumaren in bolj enostaven.</p>
               <p>Spremembe so bile usklajene s socialnimi partnerji. Bilo je na ESS potrjeno z
               resornimi ministrstvi in v tem času odkar je zakon v razpravi se je pojavilo nekaj
               dodatnih predlogov, ki so v obliki amandmajev Zakonodajno-pravne službe in tudi
               predloga tega odbora formulirane. Mi smo tisto proučili in se strinjamo s predlogi.
               Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp3">

               <speaker>PODPREDSEDNIK MATJAŽ HAN:</speaker>

               <p>Hvala. Kot sem že prej rekel, če ima mogoče Zakonodajno-pravna služba kakšen
               pomislek, pripombo? Izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp4">

               <speaker>NATAŠA VORŠIČ:</speaker>

               <p>Hvala. Zelo na kratko bi povzela, ker je bilo mnenje precej obširno. Predlagatelj je
               mnenje dejansko upošteval, zato bi mogoče razložila samo pripombo k 1. členu in potem
               še pripombo k 10. členu in pa glede kazenskih sankcij. In sicer predlog zakona je
               namreč določal pristojnost Vlade za izključitev uporabe predloga zakona oziroma
               osnovnega zakona. Z amandmajem se pristojnost spreminja in se določa pristojnost
               Državnega zbora za uvedbo varnostne klavzule ali pa prehodnega obdobja. <stage type="mag"/><stage>(Nadaljevanje)</stage> Pri 10. členu je predlog zakona
               predvideval registracijo v poslovnem registru tudi za osebne gospodarske družbe. Z
               amandmajem ostaja registracija v sodnem registru, določajo pa se dodatni pogoji za
               registracijo, ki jih kontrolira Zavod za zaposlovanje.</p>
               <p>In pa prekrški. Prekrške je bilo treba uskladiti, kar je predlagatelj z amandmaji
               tudi naredil. Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp5">

               <speaker>PODPREDSEDNIK MATJAŽ HAN:</speaker>

               <p>Hvala lepa, spoštovana gospa Voršič. Če lahko sklenem, ni nekih bistvenih pripomb.
               Zdaj bi dal pa besedo spoštovanemu gospodu Zoltanu Janu iz Državnega sveta.</p>
            </sp>
            <sp xml:id="SDT4-OZDDSZII-Redna-026-2007-05-11.sp6">

               <speaker>DR. ZOLTAN JAN:</speaker>

               <p>Hvala lepa. Državni svet Republike Slovenije je tudi obravnaval ta zakon in ga
               podpira. Zato ne bi bil posebno dolg, tudi zato, ker so konkretne pripombe pisno
               podane. Predvsem pa bi izpostavil to, da je pozitivno, da se to področje dodatno
               ureja in vidimo prednost takega zakona tudi pri zmanjševanju možnosti za zaposlovanje
               na črno, to je ena stvar, in drugo, tudi za normalnejši priliv sredstev iz prispevkov
               iz delovnega razmerja; to je najhujše. Opozarjamo pa še na probleme, ki se pojavljajo
               pri reševanju vrhunskih športnikov, in predvsem to, da bi morala biti celotna
               politika, ne nanaša se na konkreten zakon, ampak na celotno politiko, ki bi morala
               biti usmerjena ne samo pri uvažanju nekvalificirane delovne sile, ampak tudi
               vrhunskih strokovnjakov. Mi smo pač v položaju, da izvažamo najboljše, ne pa uvažamo.
               Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp7">

               <speaker>PODPREDSEDNIK MATJAŽ HAN:</speaker>

               <p>Hvala lepa. Preden odprem razpravo, za tiste, ki niste člani odbora, bi prosil, da
               se prijavite s priimkom in imenom in iz katere organizacije prihajate, zaradi
               magnetograma.</p>
               <p>Odpiram razpravo o 1. členu in amandmajih. Pri 1. členu imamo dva amandmaja, eden je
               predlog odbora, drugi pa je od gospe Majde Širca. Predlagam, da damo na glasovanje
               najprej amandma odbora, in če bo ta sprejet, potem je amandma gospe Majde Širca
               brezpredmeten. Tako da dajem na glasovanje amandma odbora k 1. členu.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet; s tem je amandma spoštovane gospe Majde Širca
               brezpredmeten.</p>
               <p>Gremo k 2. členu in amandmaju. Odpiram razpravo. Jo zaključujem.</p>
               <p>Kdo je za ta amandma k 2. členu? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Predlagam, da gremo kar naprej, tako da dajem v razpravo člene od 2 do 7, kjer ni
               amandmajev. Želi kdo razpravljati? Če ne, gremo kar k 7. členu, kjer sta dva
               amandmaja. V razpravo dajem prvi amandma k 7. členu. Zaključujem razpravo.</p>
               <p>Kdo je za takšen amandma? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Gremo k 8. členu, kjer je amandma odbora. Odpiram razpravo. Če ni razprave, jo
               zaključujem. Dajem amandma k 8. členu na glasovanje.</p>
               <p>Kdo je za takšen amandma? <stage>(5 članov.)</stage> Je kdo proti? <stage>(Nihče.)</stage><stage type="mag"/><stage>(Nadaljevanje)</stage> Se pravi, da je amandma sprejet.</p>
               <p>K 9. členu ni amandmaja. Ima kdo kakšno pripombo, razpravo, pomislek? Ne.</p>
               <p>Gremo k 10. členu, kjer sta dva amandmaja. V razpravo dajem prvi amandma. Če ni
               razprave, jo zaključujem in dajem na glasovanje ta amandma odbora.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Se pravi, da je amandma sprejet.</p>
               <p>Odpiram razpravo o 11. členu, kjer ni bilo amandmaja. Mislim, da tudi ni nobenih
               pripomb, se pravi, da zaključujem razpravo.</p>
               <p>Gremo k 12. členu, podobno kot pri 7. in 10. členu. Odpiram razpravo o 12. členu.
               Zaključujem razpravo.</p>
               <p>Kdo je za amandma odbora k 12. členu? <stage>(6 članov.)</stage> Je kdo proti? <stage>(Nihče.)</stage></p>
               <p>Amandma k 12. členu je sprejet.</p>
               <p>Ker zakon ni bil amandmiran od 12. do 21. člena, dajem vse člene v razpravo.
               Zaključujem razpravo.</p>
               <p>Prehajamo na 21. člen, ki je amandmiran. Daje v razpravo 21. člen. Jo
               zaključujem.</p>
               <p>Kdo je za ta amandma k 21. členu? <stage>(6 članov.)</stage> Je kdo proti? <stage>(Nihče.)</stage></p>
               <p>Amandma k 21. členu je sprejet.</p>
               <p>Pri 22. členu ugotavljamo, da ni amandmajev, mislim, da tudi ni razprave.</p>
               <p>Gremo k 23. členu. Odpiram razpravo o 23. členu. Jo zaključujem in dajem na
               glasovanje amandma k 23. členu.</p>
               <p>Kdo je za takšen amandma? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Gremo k 24. členu, ki ni bil amandmiran, mislim, da tudi pri tem členu ni razprave,
               zato jo zaključujem.</p>
               <p>Odpiram amandma k 25. členu. Odpiram razpravo. Gospod Cencelj, izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp8">

               <speaker>IVAN CENCELJ:</speaker>

               <p><stage>(Cencelj Ivan, Društvo nezaposlenih in socialno ogroženih Slovenije.)</stage> Meni se zdi, da
               tule, ko gledam 2. točko k 25. členu, da so te kazni za odgovorne osebe delodajalca
               ali za samega delodajalca <stage type="mag"/><stage>(Nadaljevanje)</stage>
               prenizke. Gre za to, da to on lahko plača, vseeno pa ostane delavec brez službe ali
               kakorkoli. Mislim, da bi se ta kazen morala za te ljudi povečati, in sicer iz tega
               razloga, da bi čutil večjo odgovornost glede zaposlovanja in tudi glede samega
               odpuščanja tistega svojega delavca. Mislim, da je to prenizka kazen. Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp9">

               <speaker>PODPREDSEDNIK MATJAŽ HAN:</speaker>

               <p>Hvala lepa za razpravo. Odpiram razpravo še naprej. Mogoče bi dal besedo še Vladi. Če
               ne, zaključujem razpravo. Dajem amandma k 25. členu na glasovanje.</p>
               <p>Kdo je za amandma v tej obliki? <stage>(6 članov.)</stage> Je kdo proti? <stage>(Nihče.)</stage></p>
               <p>Amandma je sprejet, kljub pomisleku gospoda Cenclja.</p>
               <p>Odpiram razpravo o 26. členu oziroma amandmaju k temu členu. Vidim, da ni dviga rok,
               se pravi, zaključujem razpravo in dajem amandma k 26. členu na glasovanje.</p>
               <p>Kdo je za takšen amandma odbora? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 27. in 28. členu ni bilo amandmajev. Ugotavljam, da tudi ni potrebna razprava,
               zato gremo kar k 29. členu, ki je vsebinsko povezan z 28. členom. Odpiram razpravo.
               Če ni, jo zaključujem in dajem amandma k 29. členu na glasovanje.</p>
               <p>Kdo je za takšen amandma? <stage>(7 članov.)</stage> Je kdo proti? <stage>(Nihče.)</stage></p>
               <p>30. člen zakona ni bil amandmiran. Odpiram razpravo. Ugotavljam, da ni razprave.</p>
               <p>Smo pri 31. členu. Odpiram razpravo o amandmaju. Če ni razprave, jo zaključujem in
               dajem amandma k 31. členu na glasovanje.</p>
               <p>Kdo je za takšen amandma? <stage>(7 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>K 32. členu je amandma. Odpiram razpravo. Je ni. Zaključujem in dajem na
               glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 33. členu podobno, odpiram razpravo. Če je ni, jo zaključujem in dajem amandma k
               33. členu na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Zdaj smo pri 34. členu, ki ni bil amandmiran. Pričakujem, da tudi tu ne bo neke
               silne razprave. Hvala lepa, razpravo zaključujem.</p>
               <p>Gremo k 35. členu, ki je amandmiran. Razprave ni.</p>
               <p>Kdo je za takšen amandma? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>K 36. členu, tu je prišlo, samo da vas opomnim, do redakcijske napake, kjer se člen
               preštevilči in je na koncu 49, dvakrat je napisano 48. Prišlo je do napake pri
               prepisovanju. Odpiram razpravo o 36. členu. Če je ni, jo zaključujem in dajem amandma
               k 36. členu na glasovanje, s popravkom, da se preštevilči <stage type="mag"/><stage>(Nadaljevanje)</stage> 49. člen.</p>
               <p>Kdo je za takšen amandma? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>37. člen je amandmiran. Odpiram razpravo. Če ni razprave, jo zaključujem. Na
               glasovanje dajem amandma k 37. členu.</p>
               <p>Kdo je za takšen amandma? <stage>(7 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>K 38. in 39. členu ni amandmajev, vidim, da tudi ni razprave.</p>
               <p>Prehajamo na 40. člen, ki je bil amandmiran. Odpiram razpravo. Je ni, jo
               zaključujem. Dajem na glasovanje amandma k 40. členu.</p>
               <p>Kdo je za takšen amandma? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>In še zadnji, 41. člen, ki ni bil amandmiran. Je kaj razprave k 41. členu? Ni, zato
               jo zaključujem.</p>
               <p>Na glasovanje dajem vse člene skupaj. Pardon, obrazložitev glasu verjetno? Najprej
               gospa Tavševa, potem pa mag. Drobnič. Izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp10">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. No, jaz bom zakon v celoti podprla. Kljub vsemu pa bi imela eno
               vprašanje, pa upam, da mi boste dovolili, ki sicer ni direktno vezano na same
               spremembe zakona, je pa posredno še kako v povezavi, predvsem ko gre za izvajanje
               zakona.</p>
               <p>Jaz sem dobila konkretno podatke, da naj bi posamezni območni zavodi za zaposlovanje
               tujcem podeljevali delovna dovoljenja preko zakonsko določenih kvot, v okviru Zakona
               o zaposlovanju in delu tujcev. Podeljevanje naj bi se izdajalo celo z navodilom
               pristojnega ministrstva. Ob tem me zanima tudi, ali so tako imenovane kvote v celoti
               že zapolnjene, na katerih segmentih so zapolnjene in na katerih segmentih je
               zaposlitev za tujce še mogoča. V kolikor informacija, ki sem jo dobila, pa moram
               reči, da je prišla iz zanesljivih virov, če torej ta informacija drži, sprašujem,
               kakšne bodo sankcije. Glede na to, da ministrice ni, upam, da bom odgovor dobila s
               strani državnega sekretarja. Se pravi, kakšne bodo sankcije za nespoštovanje
               slovenske zakonodaje oziroma ali bo ministrstvo, ministrica, zaradi pomanjkanja,
               seveda pod narekovaji, delovne sile te kvote za zaposlovanje tujcev povečala. Upam,
               da bom dobila odgovore, za kar se zahvaljujem.</p>
               <p>Mogoče pa samo še ena moja opomba na zakon. Nisem se sicer javila pri 1. členu, ki
               je po moji oceni eden izmed najbolj pomembnih členov v samem zakonu.
               Zakonodajno-pravna služba je dejansko podala pripombe skoraj k vsem členom in sem
               vesela, da so popravljeni, amandmirani skladno z navodili Zakonodajno-pravne službe.
               Je pa mogoče ugotoviti, na podlagi zakona, kakršen je bil pripravljen in vložen v
               Državni zbor, da predlagatelj ne pozna temeljnih pravnih načel v naši državi. To pa
               me malce skrbi, še posebej, ker gre za zelo pomembno ministrstvo, pomembno delovno
               področje. Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp11">

               <speaker>PODPREDSEDNIK MATJAŽ HAN:</speaker>

               <p>Hvala lepa za vaše pomisleke. Glede na to, da sta se samo še dva prijavila, bi potem
               dal Vladi na koncu besedo. Zdaj pa ima besedo spoštovani gospod Drobnič.</p>
            </sp>
            <sp xml:id="SDT4-OZDDSZII-Redna-026-2007-05-11.sp12">

               <speaker>MAG. JANEZ DROBNIČ:</speaker>

               <p>Hvala lepa za besedo. S to zakonodajo se pravzaprav še bolj odpira slovenski trg
               dela. Slovenski trg dela je majhen v primerjavi z evropskim in v zvezi s tem bi
               veljalo malce bolj pazljivo prisluhniti argumentom, strokovnim, kaj se pravzaprav
               lahko povzroči s takšnimi spremembami. Za slovenski trg je značilno, vsaj za
               slovensko delovno silo, da je segmentirana, da je trg segmentiran, torej na eni
               strani delovna mesta in ljudje, ki enostavno dobijo zaposlitev in imajo strogo
               varovanje, in na drugi strani delovna sila, ki je za določen čas oziroma je na
               študentskih pogodbah, ali celo na črno ali pa po teh pogodbah. <stage type="mag"/> <stage>(Nadaljevanje)</stage> Skratka tisto, kar daje malo pravic in prost
               trg dela, bo ta razmerja in ta nasprotja še bolj poglabljal. Utegne se zgoditi, da
               potem slovenska delovna sila, tista ki težje najde zaposlitev, torej z ovirami, z
               invalidnostjo, bo še težje dobila zaposlitev, kajti to pomeni nelojalno konkurenco.
               To je prihod tuje delovne sile pri prihodu tujih delavcev na slovenski trg delovne
               sile. To bo imelo tudi implikacije v socialni integraciji. Delavci, ki prihajajo na
               takšen način, se ne integrirajo, tudi ne, morda mi bodo predstavniki Ministrstva za
               delo odgovorili ali je pripravljen kakšen program individualne socialne integracije
               za vse tiste, ki se vključujejo na naš trg dela, kajti posledice so lahko zelo
               problematične. Poglejmo si recimo francoski trg dela, poglejmo si nemški trg dela,
               kjer se tretja generacija potomcev še vedno ni integrirala in povzroča ključna
               žarišča za spopade v družbi. To ni enostavno. Kot če primerjate to odprtje trga dela
               med posameznimi državami Evropske unije, imate en kontingent recimo starih članic,
               enega dela, ki sploh ni odprla ali je pa celo zaprla, potem en del starih, ki je
               odprla, pa vendar ima omejitve. Slovenija je, kar se tega tiče, najbolj liberalna, to
               je pa jasno. Najbolj je odprla trg dela, tudi za dve novi članici brez omejitev. To
               je nelojalna konkurenca, ki se že sedaj kaže, da delodajalci namesto, da bi posegali
               po naši delovni sili, s pomočjo denimo ukrepov aktivne politike zaposlovanja,
               usposabljanja, rajši posegajo po tujih delavcih in seveda se s tem povzroča nejevojo
               pri naših delavcih. To bo potrebno vzeti v zakup, seveda ob določenih drugih
               programih bo to morda izvedljivo, da teh problemov ne bo, sicer se bodo pa strahotno
               zaostrili. Tudi z demoliranjem tega dela. Slovenski delavec je voljan delati, je dela
               voljen, če ima za to potrebne pogoje in ljudje so pridni, če tako hočejo in če je
               sistem. Če pa ne bo, potem se bodo pa obnašali drugače. In preden bi se lotili
               takšnih radikalnih sprememb, ni samo zakon o zaposlovanju tujcev, tudi drugi, bi
               seveda bilo potrebno narediti analizo trga dela, kaj se nam dogaja in bi potem lažje
               spremenili, prišli do ustreznih sprememb, kar se tega tiče, ker se tiče trga dela.
               Prihajajo tudi slabi delavci iz tujih držav. Prihajajo delavci, ki niso usposobljeni,
               prihajajo njihovi družinski člani. Poglejte si tudi recimo v Italiji, družinski
               člani, ki potem seveda postanejo tudi breme socialnih služb. Na to je potrebno biti
               pripravljen. Ker se podaljšuje možnost zaposlitve po prvem dovoljenju, tako da skupno
               pridejo lahko do opravičenj do denarnega nadomestila, je potrebno računati v zvezi s
               temi spremembami, če bodo tudi sprejete, da bo povečanje na denarna nadomestila, če
               bomo dosledno uveljavljali zakonodajo, kar se tiče zavarovanja za primer
               brezposelnosti. Tako, to je nekaj teh pripomb, ki sem jih želel dati, se nanašajo na
               ta zakon. Nekaj sprememb je zelo pozitivnih, v smislu reguliranja, odpravljanja
               nejasnosti pa tudi zlorab, menim, da je uredil. Nekaj pa gre tudi v smeri prevelike
               liberalnosti. Jaz zakonu ne bom nasprotoval, tako kot posameznim členom nisem
               nasprotoval, vendar pa naj drugi prevzamejo odgovornost za te spremembe. Sam bi
               vendarle dal nekatere druge točke tudi zraven. Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp13">

               <speaker>PODPREDSEDNIK MATJAŽ HAN:</speaker>

               <p>Hvala lepa, zanimivo razmišljanje. <stage type="mag"/><stage>(Nadaljevanje)</stage> Še dva sta se prijavila oziroma še eden po gospodu Homanu,
               zato dajem besedo gospodu Homanu.</p>
            </sp>
            <sp xml:id="SDT4-OZDDSZII-Redna-026-2007-05-11.sp14">

               <speaker>BOJAN HOMAN:</speaker>

               <p>Hvala za besedo, predsedujoči. Vsem prav lep pozdrav! Predlog zakona podpiram. Bi pa
               poudaril, da je prav, da zaposlujemo tujce. Za določene poklice seveda res ne dobimo
               domače delovne sile, zakaj jo ne dobimo, je drugo vprašanje. Bi se pa tukaj navezal,
               da mi ni jasno, da za določene poklice kot so na primer voznik, ki je za mene pa za
               marsikoga povsem lep poklic, moramo uvažati tujo delovno silo. Tukaj pa menim, da bi
               morali bolj propagirati ali pa reklamirati, kakor hočete, te poklice. In da je poklic
               voznika tudi primeren poklic za žensko. Če gledamo po tujini, večinoma avtobusov,
               lokalcev lokalnega prometa po večjih mestih, to vozijo ženske. Pri nas je to še
               zmeraj tabu. Manjše kombije, dostava kruha, peke, to je poklic za ženske, ker se pri
               nas premalo propagira. Zastopim, da velike tovornjake, šleparje, vlačilce, je sigurno
               to bolj poklic moške delovne sile, ampak tukaj bi lahko marsikaj prerazporedili z
               aktivno politiko, z aktivnim reklamiranje. Ravno tako SCT išče, ne dobi, že leta se
               ukvarjajo, pri nas ni enostavno tesarjev ali pa po domače povedano "cimpermanov".
               Ampak jaz sem siguren, da ob koncu devetletke v osnovnih šolah se ta poklic sploh ne
               reklamira. Če bi se to bolj reklamiralo, bolj propagiralo, bi se tudi kakšen fant
               odločil za ta poklic. Potem pa uvažamo tukaj tujce; seveda, nato pa tudi potem
               prinesejo in si nakopljemo en kup težav. Potem je treba dati stanovanje tujcu,
               preseljevanje, migracije. In mislim, če bi mi domače poklice bolj propagirali, tudi
               šole same. Šola sama je danes na trgu. In šola ne more čakati, da se bodo dijaki
               vpisali v njihovo šolo, tam kjer se lepo sliši, ampak jaz mislim, da v šolah bi
               morali enostavno dobiti ljudi, ki gredo na teren, od šole do šole ali od hiše do
               hiše, poiskati kateri otroci se tisto leto vpisujejo v šole in to je trg. Katerega
               bodo dobili, tja se bo vpisal in tisti poklic bodo imeli. Seveda pa je tukaj važno
               tudi, da se spremeni štipendiranje, delodajalca razbremeni, da bo več tako imenovanih
               kadrovskih štipendij, da bo potem otrok, ki se bo odločil za šolanje, imel tudi
               določena sredstva za čas šolanja, in da se bo na koncu lahko zaposlil. Ker danes se
               pa tukaj veliko srečujemo, normalno, srednjo šolo konča, potem je pa problem kam.
               Službe ni, ja pa pojdi štiri leta še na fakulteto. Fakulteto naredi. Ja kaj pa sedaj,
               sedaj smo pa na zavodu za zaposlovanje. In tukaj zavod za zaposlovanje dela velike
               težave. Ko človek izgubi službo, mu ponudijo ali bi šel v šolo za voznika. Ja, v
               redu, bom pa šel, če mi to ponujate, plačate mi, šolo bom naredil. Ja seda, če sem
               šolo naredil, ampak sedaj je pa pogoj, če sem šolo<stage type="mag"/> <stage>(nadaljevanje)</stage> naredil, da se bom pa zaposlil kot voznik, ne pa na
               koncu iščem službo pa boga prosim, da jo ne najdem. To se pri nas danes dogaja in
               tukaj mislim, da nas čaka veliko dela, pa nimam nič proti, veliko notri tudi omenjate
               zaposlovanje za začasno delo, to se pravi za obiranje sadja, hmelja, za stalno
               zaposlitev, lažje pridejo tujci do dovoljenj, samo menim, da prvo moramo mi domačo
               delovno silo naučiti in spodbuditi, da bodo imeli službe in da jo bodo ohranili.
               Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp15">

               <speaker>PODPREDSEDNIK MATJAŽ HAN:</speaker>

               <p>Hvala lepa, Bojan. Besedo bi dal gospodu Igorju Antauerju iz Združenja delodajalcev
               obrtne dejavnosti Slovenije. Izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp16">

               <speaker>IGOR ANTAUER:</speaker>

               <p>Hvala lepa za besedo. Mi smo načeloma podprli ta zakon, pa vendar je tu nekaj resnih
               problemov, ki se nanašajo na izvedbo zakona kot takšnega. Namreč, mi že dolgo časa
               ugotavljamo, da imamo tipično strukturno brezposelnost, kjer je na segmentu
               brezposelnih zelo velika ponudba kvalifikacij, ki jih trg ne potrebuje. Hkrati pa
               imamo veliko povpraševanje po strukturi, ki je sploh ni na našem trgu. Zato
               kakršenkoli strah o tem kako bodo slovenski delavci v slabšem položaju ni utemeljen,
               še posebno glede na to, da signali naših delodajalcev jasno kažejo, da bistveno raje
               zaposlujejo Slovence kot zaposlujejo kakršnekoli tujce. Poskusi s Slovaki, poskusi s
               Poljaki so relativno zelo slabo končali, ker se je delovna sila vrnila v 14-ih dneh
               nazaj, gre zaradi kulturnih in pa delovnih navad. Slovenija se tradicionalno polnila
               pri pomanjkanju s trgom bivše Jugoslavije oziroma republik bivše Jugoslavije, pa
               vendar tukaj imamo še vedno en problem, ki je vezan posredno na ta zakon ali pa tudi
               delno na izvedbo. Po mojih podatkih je SCT v začetku letošnjega leta uvozil približno
               600 gradbenih delavcev, postopki so trajali štiri mesece. Predstavljajte si, če ste
               gospodarski subjekt kako lahko reagirate štiri mesece v naprej glede na to, da so
               potrebe na trgu, je treba zelo hitro izpolniti. Jaz bi le predlagal, da se strinjam,
               da so najprej zaščiteni slovenski delavci, pa vendar bi predlagal, da so postopki v
               zvezi s pridobivanjem delovnem sile v Sloveniji hitri in efektivni. Delodajalci
               preprosto oziroma podjetje si preprosto ne more privoščiti 4 mesece čakati na to.
               Delovna dovoljenja trajajo približno pridobitev mesec do dva meseca, potem so že
               vize. In tukaj ni samo vprašanje zavoda za zaposlovanje, ampak tudi Ministrstva za
               zunanje zadeve konzularnega oddelka, zato bi le plediral, da se ojačajo te službe
               zato, da lahko hitro izdaja ta dovoljenja ob vsem upoštevanju omejitev, ki so na trgu
               pa vendar čisto iz pragmatičih razlogov. Zdaj pa še okrog tega zakaj imamo tako slabo
               ponudbo določene strukture, ker je naš izobraževalni sistem preprosto rigiden.
               Izvorni greh pri nas strukturne zaposlenosti je rigidnost izobraževalnega sistema. V
               Bihaču imajo nek center za izobraževanje, ki sem ga obiskal pred približno štirim
               tedni, kjer izobrazijo tesarja, zidarja, keramičarja, železokrivca in podobnega v
               treh mesecih, vprašajte koliko časa rabimo za to pri nas. Resno se je treba vprašati
               ali je naša ksenofobnost na mestu, če hkrati ne moremo omogočiti delovne sile in
               povzročamo hote ali nehote gospodarsko škodo gospodarskim subjektom, ki želijo
               opraviti naročila. Hvalimo se z visoko gospodarsko rastjo, hkrati pa delovne sile
               nimamo. Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp17">

               <speaker>PODPREDSEDNIK MATJAŽ HAN:</speaker>

               <p>Hvala lepa. Še trije so prijavljeni, gospod Cencelj, gospa mag. Majda Potrata in
               gospod Gulič. Izvolite, gospod Cencelj.</p>
            </sp>
            <sp xml:id="SDT4-OZDDSZII-Redna-026-2007-05-11.sp18">

               <speaker>GOSPOD CENCELJ:</speaker>

               <p>Hvala za besedo. Praktično jaz bi tako rekel; res je problem v Sloveniji zaradi
               tega, ker tujci pridejo sem, ker delajo za dumping, to se pravi je cenejša delovna
               sila in to si delodajalci zelo radi privoščijo. Drugič, zakaj ni določenih teh
               poklicev? To zaradi tega ni, ker je plačna politika<stage type="mag"/> <stage>(nadaljevanje)</stage> takšna, da se ne plača toliko kot se plača recimo v
               Nemčiji, v zahodnoevropskih državah, ki jih imamo tako radi za vzor in tako radi vsi
               pravimo, da delamo po njihovih zakonih in ne vem kaj še vse. Bil sem v Bruslju in
               moram vam povedati, da je vsepovsod revščina, ki trka na vrata in vsepovsod so isti
               problemi. Problemi so zaradi tega pri novoprišlih članicah, ker nimajo urejene plačne
               politike, nimajo urejenega šolstva, nimajo planov za določene poklice, ki čez nekaj
               časa jih primanjkuje. Mislim, da je prav, da se nekako bojimo tudi mi nezaposleni in
               socialno ogroženi ljudje za svoje preživetje, gre se pa zato, da velikokrat, ko
               prideš ti k delodajalcu, ne rečem, da so vsi takšni tudi za nas ne rečem, da smo vsi
               tisti, ki bi radi delali, je nekaj tudi takšnih, ki ne želijo delati, ker izkoriščajo
               državo, ker je to tudi res, ampak jaz mislim, ko prideš ti k delodajalcu je veliko
               ovir, ki ti nekako preprečujejo, da bi te sprejel. Tukaj je še nekaj, propaganda. Jaz
               mislim, da propaganda ne bo veliko opravila, če ne bo dobro plačano tisto delo, ki ga
               opravljaš ali pa plačano tako kot se spodobi. To je ena stvar. Druga stvar - potrebe
               na trgu. Seveda potrebe na trgu se lahko hitro spremenijo, spremenijo se pa zaradi
               tega, ker je tudi ta gospod predstavnik delodajalcev rekel, da nekako nimamo planov,
               ki naj bi dolgoročno prispevali k zadovoljitvi vseh teh potreb, ki jih imajo
               delodajalci ali naše gospodarstvo. Potem pa še nekaj bi jaz tukaj tudi poudaril. Zelo
               smo žalostni naš odbor, to sem že večkrat poudaril tudi na ekonomsko- socialnem
               svetu, drugje civilno družbo pravzaprav te nezaposlene zelo upoštevajo. Že večkrat
               sem rekel tudi na Hrvaškem in to sem tudi povedal v Bruslju v Evropski uniji, da
               imajo tam to društvo dva člana v saboru, ki imata glasovalno pravico in ki sta tudi v
               vseh drugih odborih ti člani, ki imajo tudi glasovalno pravico in mislim, da bi bilo
               potrebno tudi to narediti in oprostite, saj to ni v tem kontekstu, samo ne da mi
               žilica miru, da to ne bi povedal, mislim, da so tam zelo dobro to uredili in tukaj bi
               bilo za vse dobro, ker bi se lahko načrtovali kadri, ker bi lahko povedali vzroke
               nekaterih delodajalcev, ki niso lojalni, lahko bi tudi povedali kateri smo tisti ali
               kateri so tisti, ki si ne želijo dela in tako dalje. Mislim, da odrivanje od vseh teh
               dogajanj in nepridobitve glasovalne pravice je posledica hujša kot pa bi lahko bila.
               Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp19">

               <speaker>PODPREDSEDNIK MATJAŽ HAN:</speaker>

               <p>Hvala lepa. Zdaj ima pa besedo spoštovana gospa mag. Majda Potrata.</p>
            </sp>
            <sp xml:id="SDT4-OZDDSZII-Redna-026-2007-05-11.sp20">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Želela sem se oglasiti k temu predlogu zakona
               zato, da izrazim svoje stališče glede zakona, ki je,<stage type="mag"/> <stage>(nadaljevanje)</stage> po moje, posledica tistega kar smo storili z
               vključitvijo v Evropsko unijo. In če se spomnim razprav, ki smo jih imeli v okviru
               delovanja Slovenije v inštitucijah v Evropski uniji, tudi na tem odboru, potem je
               seveda možnost izbire zaposlitve v katerikoli državi članici Evropske unije za
               članice bistvenega pomena in smo to razlagali kot prednost in izrekali svoje
               nezadovoljstvo, če je Slovenija oziroma delavci slovenskega trga, če so naleteli na
               kakršnekoli ovire v kakšni drugi članici Evropske unije. To je en del problematike,
               zaradi tega se mi zdi, da takemu zakonu ni mogoče nasprotovati, ki ureja ravno te
               postopke. Podporo temu amandmaju k 1. členu sem dala posebej zaradi tega, ker se mi
               zdi, da je Zakonodajno-pravna služba ustrezno opozorila na razmerje med Vlado in
               Državnim zborom in je tako z amandmajem v zakonu zdaj vendarle pristojnost v rokah
               tistega, ki ima zakonodajno funkcijo.</p>
               <p>Kar pa zadeva druge pomisleke in druge amandmaje, bi rada opozorila na ono drugo
               plat problematike. Mi zdaj skušamo razmišljati o celi vrsti problemov s katerimi se
               soočamo. Kar naenkrat izrekamo zelo negativno mnenje o šolskem sistemu. Ko smo
               sprejemali Zakon o strokovnem in poklicnem izobraževanju smo govorili kako je krasen
               in kako se bodo stvari v izobraževalnem sistemu bistveno spremenile in kar bo tudi
               ugodno vplivalo na trg dela in tako naprej, bi vas lahko še na kakšno razpravo ob
               sprejemanju zakonov spomnila. Dajte malo pogledati podatke o tem kako so se mladi ob
               koncu devetletke letos odločali za vpis in kaj si lahko v prihodnje obetamo od
               sprememb na trgu dela, glede na vključenost mladih v sistem izobraževanja. Tako, da
               se mi tu zdi, je nemogoče ob tem zakonu kar naenkrat reševati čisto vse probleme, če
               smo nekatere od njih hoteli reševati v drugih zakonih.</p>
               <p>Mene pa bolj skrbi ob tem zakonu, ona druga plat medalje s katero sem se soočila ob
               nekaterih izkušnjah v delovnih organizacijah ali v gospodarskih subjektih v Sloveniji
               v preteklem letu in nekaterih letih nazaj. Gre za vprašanje zaščite delavcev, ki
               pridejo iz tujine na delo v Slovenijo in zato se mi zdi, da je ta zakon tudi vreden
               podpore, ker pomeni večji nadzor nad zaposlovanjem in delom tujcev v Sloveniji. Tudi
               s tega stališča, pod kakšnimi pogoji se tuji delavci pri nas zaposlujejo, ker nikakor
               ne bi želela, da bi se Slovenija uvrstila med tiste države Evropske unije, ki
               pravzaprav spravljajo tuje delavce pod nivo človekovega dostojanstva. In tu mislim,
               da tako inšpekcijske službe, kot zakonodajo, vendarle čakajo še nekatere naloge, ki
               jih, vsaj tako je bilo zatrjevano, inšpekcijska služba ni mogla izvrševati zaradi
               tega, ker ni bilo ustrezne zakonske podlage. Jaz se pa distanciram od kakršnihkoli
               klavstrofobičnih stališč, ki jih je mogoče kdaj pa kdaj tudi zaslediti. Če smo
               pristali na Lizbonsko strategijo, potem bomo tudi prosti pretok delovne sile morali
                  <stage type="mag"/><stage>(Nadaljevanje)</stage> sprejeti kot enega od
               ukrepov, ki smo jih sprejeli in jih nameravamo uresničevati. Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp21">

               <speaker>PODPREDSEDNIK MATJAŽ HAN:</speaker>

               <p>Lepa hvala. In še zadnji prijavljeni, gospod Gulič.</p>
            </sp>
            <sp xml:id="SDT4-OZDDSZII-Redna-026-2007-05-11.sp22">

               <speaker>ALEŠ GULIČ:</speaker>

               <p>Spoštovani! Se opravičujem, ker ne bom zastavil svoje razprave tako na široko, čeprav
               me seveda mika, da bi vse tiste, ki govorijo o šolskem sistemu, spomnil, da smo že
               imeli usmerjeno izobraževanje in je iz njega nastala ena packarija. Da smo imeli že
               vrsto takšnih poskusov reagirati na trenutne potrebe gospodarstva. In seveda potem,
               ko je bil izobraževalni sistem spremenjen, je imelo gospodarstvo spet druge potrebe.
               Se pravi, tu se bomo pač vedno lovili.</p>
               <p>Mislim, da je ta Zakon o spremembah in dopolnitvah zakona o zaposlovanju in delu
               tujcev zdaj seveda, ko je temeljito popravljen, ko je temeljito amandmiran, ko je vsa
               šlamparija, ki je bila na začetku, odpravljena, primeren, že zaradi tega, ker
               vendarle odpravlja to hipokrizijo, se pravi, svoboda za Slovence, za vse druge pa ni
               pomembno. Se pravi, vendarle izenačuje tuje delavce in pa domače, kolikor se da, ker
               kdor to pozna, kako se dela s temi ljudmi, sploh v kakšnih gradbenih podjetjih, ve,
               da jih je treba še posebej zaščititi. Te ksenofobične zadeve, ki smo jih malo vmes le
               poslušali, govorijo o nečem drugem. Govorijo predvsem o tem, da te ljudi seveda
               rabimo in jih jemljemo kot nujno zlo. Niso nujno zlo. Prost pretok delovne sile je
               vedno obstajal, in kakor smo ga obravnavali, tako se je potem tudi izkazal. Tam, kjer
               so se ljudje dobro integrirali, se pravi, z integracijsko politiko v neka okolja, tam
               ni problemov. Tam, kjer so jih getoizirali, pa so problemi. To se je vrnilo
               imperialnim državam, Angliji, Nizozemski, Franciji, Nemčiji, seveda, ker so naredili
               geta, ker so naredili kulturne otoke, in zdaj imajo, kar imajo. Pri nas v Sloveniji
               se na srečo to ali pa vsaj v večini ni dogajalo na tak način. In imamo zdaj drugo,
               tretjo generacijo zadnjih, recimo, večjih migracijskih valov, ki so čisto normalno
               integrirani v slovensko okolje. In tukaj je tisto, kar je pravzaprav prava in
               normalna politika, ne pa getoizacija. Da bo slovenski trg delovne sile ves čas zelo
               občutljiv, je jasno, ker je majhen in se vsak premik v soseščini ali pa kje drugje
               zelo hitro pozna in predstavlja velike ali pa večje probleme kot kje drugje, kjer se
               te zadeve porazdelijo in razporedijo.</p>
               <p>Mene pri tem zakonu bolj moti to, da smo spet morali predlagatelja opozarjati na to,
               da si <stage type="mag"/> <stage>(Nadaljevanje)</stage> prilašča preveč
               pooblastil, da ne ve, kakšna je vloga vlade, kakšna je vloga parlamenta. Se pravi, da
               moramo pravzaprav skorajda pri vsakem zakonu opozarjati na ustavo in je parlament
               poleg funkcije zakonodajalca in nadzorne funkcije nad delom vlade dobil še funkcijo
               ustavobranitelja. Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp23">

               <speaker>PODPREDSEDNIK MATJAŽ HAN:</speaker>

               <p>Hvala lepa. S tem bi tudi zaključil razpravo. Glede na to, da je bila večina
               komentarjev, predlogov, razmišljanj, razen eno je bilo konkretno vprašanje, kakšne
               bodo sankcije za nespoštovanje slovenske zakonodaje, od strani gospe Žgajner Tavš, pa
               je zdajle ni dvorani, bi prosil Vlado za odgovor, potem bi dal pa vse člene na
               glasovanje. Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp24">

               <speaker>ROBERT DROBNIČ:</speaker>

               <p>Hvala lepa za besedo. <stage>(Robert Drobnič, Direktorat za trg dela in zaposlovanje.)</stage>
               Najprej bi rad povedal, da novela zakona o zaposlovanju in delu tujcev ne posega v
               dosedanji način ureditve števila delovnih dovoljenj na letni ravni. Ta se je in se bo
               še naprej, tako kot je bilo do sedaj, usklajevala s socialnimi partnerji in na
               podlagi tega konsenza tudi dosegla tista številka, ki je potem na podlagi te
               diskusije tudi vsako leto pripoznana kot sprejemljiva. Tako je ta številka, o kateri
               govorimo, ki jo imamo letošnje leto, 18.500, pri čemer je trenutno po zadnjih
               podatkih izkoriščena kvota 80%. Kaj to pomeni? To pomeni, da kvota še ni izkoriščena
               v celoti. To pomeni, da smo se na zadnjem usklajevanju s socialnimi partnerji že
               takrat dogovorili, da se čez pol leta preveri, kakšno je stanje, in da bo ministrstvo
               potem glede na to stanje ponovno sklicalo oziroma se posvetovalo na
               Ekonomsko-socialnem svetu in sprejelo podlage za povečanje te kvote.</p>
               <p>Kar se tiče konkretnega odgovora na vprašanje, kaj Ministrstvo za delo dovoljuje
               zavodu. Torej, Ministrstvo za delo, družino in socialne zadeve dovoljuje zavodu, da v
               okviru te kvote, ki je odobrena, prerazporedi vsoto, torej kvoto tja, kjer je
               potrebno, da se pač trenutno glede na potrebe sproti zagotavljajo te potrebe in
               delodajalci ne ostanejo brez delavcev, v okviru že določene kvote in se je nikakor ne
               presega. Torej to, mislim, da je najbolj ključno.</p>
               <p>Glede siceršnje politike oziroma migracijske politike, to vprašanje je absolutno
               zelo pomembno. Ministrstvo za delo, družino in socialne zadeve je kot koordinator
               aktivnosti na tem področju v skladu s sklepom Vlade že pristopilo h koordinaciji
               ostalih ministrstev za sprejem strategije o migracijski politiki, ki se bo predvsem
               nanašala na vzroke oziroma potrebe, ki so ekonomske narave. Tu je predvideno do
               meseca septembra pripraviti - da bomo pripravili predlog, ki bo seveda tudi lahko
               zelo dobra podlaga za vnaprejšnje ravnanje. Seveda, ostaja pa to, kar sem že
               predhodno povedal, ne glede na to, tudi dokler te strategije še ne bomo imeli
               napisane, prediskutirane in tako naprej, bo še vedno enak postopek usklajevanja s
               socialnimi partnerji in dogovor o višini kvot.<stage type="mag"/>
               <stage>(nadaljevanje)</stage> Kar se tiče posameznih akcij v zvezi s promocijo poklicev bi želel
               povedati, da na primer v letu 2006 je bilo takšnih akcij kar nekaj, na primer za
               avtoprevoznike. Ravno v okviru programa nacionalnih poklicnih kvalifikacij je bilo
               usposobljenih več kot 500 avtoprevoznikov iz brezposelnih oseb na slovenskem trgu
               dela.</p>
               <p>Torej, kar se tiče usklajevanja oziroma uravnavanja ponudbe in povpraševanja in tega
               zakona oziroma predloga zakona gre pač za to, da postopki so tukaj poenostavljeni, se
               poenostavljajo, zmanjšuje se administrativne ovire, vendar še vedno, poudarjam, v
               okviru kvote, ki je določena in vsako leto posebej.</p>
               <p>Kar se pa tiče socialne zaščite pa vemo zakonsko je seveda določeno, da so pravice,
               raven socialne zaščite enaka, tako za tiste delavce s slovenskega trga dela, seveda,
               kot za tujce. To je pa jasno. Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp25">

               <speaker>PODPREDSEDNIK MATJAŽ HAN:</speaker>

               <p>Hvala lepa. Pa smo pri koncu, tako da mislim, da lahko pričnemo z glasovanjem. Dajem
               vse člene na glasovanje skupaj.</p>
               <p>Kdo je za vse člene zakona? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so vsi členi sprejeti.</p>
               <p>S sprejetimi amandmaji dopolnjen predlog zakona bo sestavni del tudi poročila na
               seji Državnega zbora. Določiti moramo še poročevalca na seji Državnega zbora. Se kdo
               javi? V kolikor ne bo predsednika, potem bo to opravil podpredsednik.</p>
               <p>S tem zaključujem obravnavo predloga zakona o spremembah in dopolnitvah zakona o
               zaposlovanju in delu tujcev v drugi obravnavi na matičnem delovnem telesu.</p>
               <p>Vsem, ki ste prispevali s svojem razmišljanjem, vsej zainteresirani javnosti pa
               hvala lepa za konstruktivno debato.</p>
               <p>Lahko gremo na naslednjo točko, <title>2. TOČKI DNEVNEGA REDA,</title> to je <title>PREDLOG ZAKONA O SPREMEMBAH IN DOPOLNITVAH ZAKONA O SUBVENCIONIRANJU ŠTUDENTSKE
               PREHRANE.</title>
               </p>
               <p>Tudi to je druga obravnava. Gradivo je bilo objavljeno v Poročevalcu št. 23/07.
               Mnenje Zakonodajno-pravne službe imate in je z dne 25.4.2007 in ste ga tudi prejeli.
               Rok za vlaganje amandmajev se je iztekel, tudi kot prejšnji, v soboto 5.5.2007.
               Vloženi so bili amandmaji gospoda mag. Janeza Drobniča k 1. in 6. členu in popravki
               amandmajev, ki ste jih tudi dobili v pregledu amandmajev in pa amandmaji odbora.
               Dobili pa ste vse skupaj na klop. Na podlagi mnenja Zakonodajno-pravne službe so
               pripravljeni tudi predlogi za amandmaje odbora, kot pa sem že prej rekel, jih imate
               na svojih klopeh. Predlagam, da obravnavo opravimo na ta način, da razpravljamo po
               vrsti o vsakem členu in po potrebi sprejmemo amandmaje odbora, o amandmajih pa na
               koncu glasujemo še o vseh členih, tako kot pri prejšnjem zakonu. Se s takšnim
               predlogom strinjate? Hvala lepa. <stage type="mag"/>
               <stage>(nadaljevanje)</stage> Ugotavljam, da je tak moj predlog sprejet. V skladu s 126. členom
               Poslovnika prehajamo na razpravo in glasovanje o 1. členu in amandmaju k 1. členu
               predloga zakona. Najprej pa bi dal predstavniku Vlade besedo, da pove okoli zakona.
               Izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp26">

               <speaker>MARKO ŠTROVS:</speaker>

               <p>Predlog novele zakona o subvencioniranju študentske prehrane je bil zelo dolgo v
               razpravi. Po hudih in ostrih usklajevanjih s Študentsko organizacijo je bilo sprejeto
               sedaj zapisano stališče, da je Študentska organizacija pooblaščeni izvajalec tega
               posla. Druge spremembe, ki so tu so bolj v tej smeri predlagane, da bi naredile ta
               sistem še bolj pregleden, enostaven, preverljiv in čist z vidika preprečevanja vseh
               možnih zlorab. Od teh sprememb je mogoče pomembna ta, da bo ministrstvo izvedlo
               razpis za iskanje ponudnikov teh gostinskih storitev po predpisih o izvrševanju
               proračuna, ne po zakonu o javnih naročilih, ker predvsem je v duhu tega dejstva, da
               gre za neko obliko državnega transfera za izboljšanje standarda študentom, ki se
               izvaja iz sredstev državnega proračuna.</p>
               <p>Zagotovili bomo večjo preglednost, in sicer tako, da se enostavno v zakonu določi
               koliko je vreden študentski bon. To je 2,35 evra in je stvar ugotovljiva, preverljiva
               in rešena. Določene so nove evidence, ki bodo omogočale nadzor. Med temi
               administrativnimi postopki je obvezno tudi uvedba računalniške evidence, vendar je to
               zaradi tehničnih in organizacijskih težav odloženo za naslednje obdobje v okviru
               možnosti.</p>
               <p>Predlog zakona je bil usklajen tako s Študentsko organizacijo, s socialnimi
               partnerji in razprava, ki je tekla je dala nekaj novih pripomb, nekaj predlogov, ki
               so formulirani v predlogih amandmajev odbora, ki jih podpiramo.</p>
            </sp>
            <sp xml:id="SDT4-OZDDSZII-Redna-026-2007-05-11.sp27">

               <speaker>PODPREDSEDNIK MATJAŽ HAN:</speaker>

               <p>Hvala lepa, državnemu sekretarju ministrstva za socialo. Preden gremo v razpravo o
               amandmajih pa bi dal besedo še gospe Nevenki Gorec iz Zakonodajno-pravne službe.</p>
            </sp>
            <sp xml:id="SDT4-OZDDSZII-Redna-026-2007-05-11.sp28">

               <speaker>NEVENKA GOREC:</speaker>

               <p>Hvala lepa za besedo, gospod podpredsednik. Zakonodajno-pravna služba je glede na
               svoje naloge, ki jih ima v zakonodajnem postopku opozorila predvsem na morebitno
               podvajanje določb zakona. Namreč gre za naloge, ki se nanašajo na nadzor namensko,
               gospodarno in učinkovito porabo sredstev. Te naloge so dane enkrat s pooblastilom
               izvajalcu, drugič pa s posebno določbo, ki je bila s to novelo vnešena v zakon.
               Menili smo namreč, da je s pooblastilom ta naloga že dana in da zadostuje. Medtem ko
               je predlagatelj menil, da je treba to še posebej opredeliti, tako da je drugi
               odstavek dopolnil z novim drugim stavkom.</p>
               <p>Enako smo opozorili tudi v zvezi z 8.b členom, vendar je v zvezi s tem predlagatelj
               menil, da je tista določba pa potrebna.</p>
               <p>Naslednja naša pripomba se je nanašala le na redakcijsko izboljšavo besedila, tako
               da je s predlogi amandmajev, ki jih imate danes na mizi, naše mnenje v celoti
               upoštevano. Hvala lepa. <stage type="mag"/>
               </p>
            </sp>
            <sp xml:id="SDT4-OZDDSZII-Redna-026-2007-05-11.sp29">

               <speaker>PODPREDSEDNIK MATJAŽ HAN:</speaker>

               <p>Hvala lepa. Sedaj pa bi lahko prešli k 1. členu. K 1. členu ste dobili dva
               amandmaja. En amandma je bil amandma gospoda mag. Drobniča, drug amandma je predlog
               amandmaja odbora. Predlagam, da glasujemo najprej o amandmaju gospoda mag. Drobniča
               in potem o amandmaju odbora. Dajem amandma k 1. členu v razpravo. Prijavil se je
               gospod Drobnič. Izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp30">

               <speaker>MAG. JANEZ DROBNIČ:</speaker>

               <p>Hvala lepa. S tem zakonom se vendarle želi zagotoviti ustrezno prehrano študentom na
               najustreznejšem mestu. Prehrano ima vsak državljan kjerkoli si sicer izbere, po
               gostilnah in tako naprej, ali po restavracijah. Vendar pa tako kot delodajalci, kot
               tudi fakultete bi morali stremeti za tem, da ponudijo na licu mesta študija, zato da
               je študij nemoten in da je ta prehrana zdrava, tudi najbolj dostopna. Tako se
               obnašajo tudi v svetu.</p>
               <p>Če gremo na takšen način, da se pooblašča Študentsko organizacijo, potem nastavimo
               še vmesni člen. Tu gre za pravno osebo zasebnega prava in ne vidim razloga zakaj bi
               posebej pooblaščali Študentsko organizacijo. Študentska organizacij trdi, da to
               opravi za 30% cene, odnosno da dela pravzaprav v svojo škodo. Ne vem pa zakaj se
               potem Študentska organizacija tako zelo zanima za to kakšni so tisti razlogi, pa
               vendarle so ekonomski. To pomeni, da potem se del stroškov namesto, da bi se
               uveljavljal za te namene, da se izčrpa iz nekih drugih virov, ki so potrebni za
               Študentsko organizacijo. Zato ti amandmaji merijo ravno v to sfero, da bi se
               zagotovila prehrana tam kjer osebe študirajo. Ko primerjamo uspešnost študija med
               državami vidimo, da Slovenija ni, kar se tega tiče, na dobrem mestu. Lahko k temu
               pomeni tudi ta kamenček, tudi študentska prehrana. Ali navajamo študente, da so na
               šolah, da se temu posvetijo? Ali pa jih država stimulira, da si iščejo hrano nekje v
               gostilnah, kakorkoli že, in priložnost dela, vemo kako se to zgodi. Zakaj bi vendarle
               država napeljevala k temu, saj se lahko študentje sami odločajo. Zato je ta amandma
               po mojem trdnem prepričanju umesten. Torej, kar se tiče, da je v bližini študija
               oziroma na šolah in da ministrstvo samo izvede to ponudbo. Sedaj je to dosti
               enostavno narediti digitalni način s kartico. Mislim, da zato tudi ni potrebno tri
               leta. To vam izvajalec zelo hitro naredi in preprečite vrsto zlorab. Ta člen je vezan
               tudi na ostala določila zakona. Saj ostala določila zakona imajo cilj, da se prepreči
                  <stage type="mag"/> <stage>(nadaljevanje)</stage> zlorabe. Namreč,
               problematično je to, da sedanja sredstva koristi približno 30% študentov samo. Torej,
               je v tem sistemu ena hiba. In to bi morali proučiti. Torej, cilj je prehrana na
               šolah, čim bližje, zato so seveda odgovorne tudi univerze, tudi fakultete in pa da je
               to transparentno, da je najboljši ponudnik brez vmesnikov. Namreč, ni rečeno, da vse
               kar predlaga Študentska organizacija, vodstvo Študentske organizacije, da je vedno
               vse dobro za študente. Lahko je posredi tudi kakšen drug interes. In tega moramo
               tisti, ki smo odgovorni za ta sistem tudi eventualno odkriti in s ciljem dolgoročni
               koristi. Naša generacija oziroma mi smo odgovorni, nenazadnje tudi za bodočo mlado
               generacijo.</p>
            </sp>
            <sp xml:id="SDT4-OZDDSZII-Redna-026-2007-05-11.sp31">

               <speaker>PODPREDSEDNIK MATJAŽ HAN:</speaker>

               <p>Hvala lepa. Odpiram naprej razpravo. Prijavili so se že študentje. Prosil bi, da se
               predstavite z imenom in priimkom.</p>
            </sp>
            <sp xml:id="SDT4-OZDDSZII-Redna-026-2007-05-11.sp32">

               <speaker>SEBASTJAN KOKALJ:</speaker>

               <p>predstavnik Študentske organizacije Slovenije. Jaz se moram oglasiti predvsem na
               izvajanje mag. Drobniča v zadnjem delu, kjer nekako Študentsko organizacijo oziroma
               predvsem predstavnike obtožuje, da ne zastopamo interesa študentov. Jaz mislim, da
               več kot samo odziv in kakšen komentar k temu ni potreben.</p>
               <p>Vseeno bi se opredelil do razmišljanja okoli oddaljenosti ponudnikov od študija.
               Mene sicer čudi, kajti takrat je bil še minister gospod Drobnič in je poslušal vse
               naše argumente okoli tega in mislim, da smo zelo nazorno in s tehtnimi argumenti
               prikazali, da je subvencionirana študentska prehrana namenjena vsem študentom v času
               študija. Študij pa ne gre razumeti samo kot del, ki ga študentje preživijo na
               fakultetah, ampak je v sedanjem sistemu in pa seveda z vse bolj uveljavljeno
               bolonjsko reformo študij razdeljen na različne faze. Mislim, da samo ena tretjina se
               nekako predvideva, naj bi jo študentje preživeli v predavalnicah, se pravi v
               neposredni bližini fakultet. Vse ostalo pa je razdeljeno na delo doma in pa seveda
               tudi v določenih organizacijah oziroma praksi. Tudi trenutne razmere na marsikateri
               univerzi in fakulteti in glede na stanje študentskih bivalnih zmogljivosti kažejo
               tudi na to, da so študentje razseljeni po celotnem območju univerzitetnega prostora.
               Se pravi, da ne moremo o nekih, v Sloveniji nimamo kampusnega sistema, kjer bi bili
               študentje koncentrirani na nekem območju in seveda zato ni mogoče koncentrirati teh
               ponudnikov na eno območje. S tem bi tudi povzročili nasprotno. Čudi me, da se mag.
               Drobnič zavzema za to, kajti na ta način bi dovolili nekaterim ponudnikom, se pravi
               gostincem, da bi na ta način lahko povzročali nelojalno konkurenco. Se pravi, da
               imeli prednost tisti, ki bi uspeli dobiti lokacijo nekje v bližini fakultet. Vsi
               ostali, ki bi bili oddaljeni pa bi bili zaradi tega prikrajšani. Naj poudarim, da se
               praviloma in to smo tudi poudarjali, da se praviloma tisti gostinci, ki so oddaljeni
               in se morajo s kvaliteto in s ceno potruditi zato, da študentje pridejo do njih, da
               je seveda tudi ta namen in sredstva so bistveno bolj izkoriščena. Kaj tisti, ki bi
               bili že po samem zakonu v prednosti, ker so v bližini fakultete bi bili na nek način
               favorizirani in bi s tem študentje izgubljali v kvaliteti prehrane in verjetno tudi v
               ceni. Vsi ti argumenti nekako nakazujejo na trenutno stanje, ki je v Republiki
               Sloveniji na področju šolstva, visokega šolstva in tudi subvencioniranja študentske
               prehrane.</p>
               <p>Kar pa se tiče tega, ker je bilo omenjeno okoli interesa Študentske organizacije.
                  <stage type="mag"/> <stage>(nadaljevanje)</stage> Študentska organizacija
               Slovenije in pa seveda njene organizacijske oblike, ki izvajajo ta sistem so tiste
               organizacije, ki nekako zastopajo interes študentov, in to je ključni in edini
               interes zakaj študentska organizacija meni, da je to tako bistvenega pomena za
               študente, da ni pametno to prepustiti trgu in ni pametno to prepustiti nekim
               gospodarskim družbam, ki bi imele izključno gospodarski interes za to, da izvajajo ta
               sistem. Mi smo na nekaj primerih to dokazali in veseli me, da je tako državni
               sekretar kot tudi ostali sodelavci na Ministrstvu za delo, družino in socialne
               zadeve, da so prisluhnili našim argumentom, da so prisluhnili situaciji, ki je v tem
               trenutku in da so znali razumno nekako videti, da je v tem trenutku to verjetno
               najboljši sistem. Se pa vsi strinjamo in tudi študentska organizacija Slovenije se
               zavzema za uvedbo vseh teh novosti pri nadzoru, pri uvedbi tudi elektronskega
               sistema, ki bo seveda zagotovil še večjo transparentnost in tudi verjetno omogočal še
               več študentom, da se bodo lahko tega posluževali. Zato jaz res ne vidim razloga zakaj
               bi, in tudi ne razumem argumentov mag. Drobniča. Hvala za besedo.</p>
            </sp>
            <sp xml:id="SDT4-OZDDSZII-Redna-026-2007-05-11.sp33">

               <speaker>PODPREDSEDNIK MATJAŽ HAN:</speaker>

               <p>Hvala lepa. Še kdo? Najprej gospod mag. Drobnič, gospod Štebe in mislim, da se je
               prijavil tudi dr. Zoltan Jan. Hvala. Izvolite gospod magister.</p>
            </sp>
            <sp xml:id="SDT4-OZDDSZII-Redna-026-2007-05-11.sp34">

               <speaker>MAG. JANEZ DROBNIČ:</speaker>

               <p>Glede tega, da Študentska organizacija pač razdeljuje, ali bone, ali pa skrbi za
               kartice; tako ali tako Študentska organizacija, v kolikor se bo uvedel kartični
               sistem in to mislim, da bi že moralo biti brez da se mi tukaj karkoli pogovarjamo,
               saj tudi v zakonu ne bi bilo treba napisati, da naj bo to elektronski način. Tisti,
               ki se vede gospodarno in razumno, v sedanjih časih bi to na tak način tudi uredil,
               ampak definitivno Študentska organizacija, kot sama ne bo izdelovala kartic.
               Absolutno ne. Zdaj upam, da jih bo dala skozi razpis nekemu izdelovalcu, mislim pa,
               da ona ni vezana na to, da skozi javni razpis izbere nekega drugega. Torej, zato sem
               prej govoril o vmesniku. Seveda pa je potrebno zagotoviti dostojne evidence, vsaka
               posamezna fakulteta: o tem kateri študentje so, kateri redno študirajo in na osnovi
               tega se tudi določi ta obseg. Mislim, saj to je tako kot v podjetjih; ureditev
               prehrane. Če govorimo o urejanju prehrane za delavce, pomeni, da imajo urejeno
               prehrano v podjetjih. Če se delodajalec ne odloči za to, da bo imel urejeno prehrano,
               preprosto plača. To bi potem lahko vsakemu študentu dali tisti denar in potem si
               izbere najboljšega izvajalca sam, v okviru štipendije ali sicer tako ne bi bilo
               potrebno, da se gremo ta podsistem ali vmesni sistem. Če pa gremo v ureditev
               študentske prehrane, kot študentske prehrane, potem pa je tu smiselno govoriti o
               univerzah in fakultetah. Te stvari so zelo preproste, zelo kmečke. Očitno je šlo v
               Sloveniji v ta vmesni sistem, ki ga nekateri zagovarjajo, ima seveda tudi nekatere
               argumente. Jaz sam pa trdim, da je več tistih, ki so negativni in bi lahko tudi na ta
               način vplivali na boljšo realizacijo študija. Saj ni za to, da bi govorili o črnem in
               belem, jaz se absolutno ne strinjam, da je to kar jaz predlagam, da je suho zlato, to
               kar vi pa da je nesprejemljivo. Saj o tem ni nihče govoril. Ampak tudi svet se nekako
               suče, drugi ostali svet, racionalno. Pravite, da je specifično za naše razmere. Morda
               so res bolj razdrobljene, ampak vsaka univerza, vsaka fakulteta, če vi izberete na
               razpis, imate možnost odkloniti tistega izvajalca, če vam ni všeč, če dobro ne
               zagotavlja hrane. Saj to je tudi v drugih inštitucijah Evropske unije, ko greste v
               Evropo, najdete isto, to enostavno<stage type="mag"/>
               <stage>(nadaljevanje)</stage> prehrano na vseh teh inštitucijah zato, da ljudje ne letajo okrog po
               mestu, ali veste. Za to se gre, saj zadeve sploh niso tako znanstvene, kot morda
               zgleda tukaj. Tako, da ta amandma je povsem dobronameren, tudi tista kritika,
               interesi so interesi. Ne bi rekli vse kar Študentska organizacija da, zelo dobro je,
               da ima predstavništvo ampak smo imeli v preteklosti izkušnje kaj vse je ponujala, kaj
               vse je zahtevala. Razumem, ampak ne pa reči, da je vse suho zlato, da marsikaj kar pa
               predlaga pa ji je moč oporekati. Seveda je možno. A veste, ker interesi za
               dolgoročno, za mlado generacijo pa so vendarle v širšem aspektu, ne samo Študentske
               organizacije. Enostavno dijaki ali pa študentje želijo lažjo pot do zaposlitve, morda
               da celo ne bi bilo izpitov ali česa podobnega, ampak potem pri teh tehtanjih in
               konfrontiranju interesov pride do tega modusa vivendi, ki je družbeni konsenz. To je
               to, to je ta namera teh dveh amandmajev, ki sta dobronamerna in nič ne suspendirata
               kakšno dobronamerno razmišljanje Študentske organizacije. Tako.</p>
            </sp>
            <sp xml:id="SDT4-OZDDSZII-Redna-026-2007-05-11.sp35">

               <speaker>PODPREDSEDNIK MATJAŽ HAN:</speaker>

               <p>Hvala lepa. Mag. Štebe.</p>
            </sp>
            <sp xml:id="SDT4-OZDDSZII-Redna-026-2007-05-11.sp36">

               <speaker>MAG. TOMAŽ ŠTEBE:</speaker>

               <p>Hvala lepa gospod podpredsednik. Predstavniki ministrstva, kolegice in kolegi,
               predstavniki Študentske organizacije.</p>
               <p>Jaz mislim, da je ta sprememba zopet, pravzaprav, postopen korak urejanja zadev.
               Morda nek konsenz, neka politična realnost ali pa slovenski realizem. Mislim pa, da
               smo še vedno na nekem prehodu tistega pravega urejanja študija, študentskega
               življenja, izobraževanja in tako naprej. Jaz sem presenečen, da je do sedaj samo 30%
               izkoriščenih bonov. Moram pa reči, da se z marsičem, kar je moj predhodnik mag.
               Drobnič povedal, globoko strinjam. Sem pa tudi prepričan, da bi tako rekoč s popolno
               informatizacijo tega sistema bonov, kot se grdo sliši in še vedno uporabljamo ta
               izraz, pravzaprav izločili kompleten, se pravi nekako izločili ta problem, ki je
               sedaj. Jaz sem se celo na ŠKISovi tržnici pogovarjal s študenti o tem, da bi bil to
               pravzaprav za njih, kot študente, zanimiv projekt, ki bi ga speljali in za to ne
               rabite popolnoma nič drugega, kot nekaj sprogramirati. Z elektronsko osebno
               izkaznico, z ne vem kakšnim osebnim dokumentom, zadaj pa je napisano, da ste študent,
               da ste upravičeni do teh 2,35 evra na obrok, bi sistem deloval perfektno, brez
               kakršnih posebnih materialnih ali pa fizičnih zadev. Treba je povezati samo gostince
               z ministrstvom. Iz ministrstva bodo leteli evri do gostincev, od gostincev do
               ministrstva bodo pa leteli podatki o tem kateri študent, pa ni treba da osebni
               podatki, ime, priimek ampak kateri študent kaj je in celo kaj je pojedel, ali je
               jedel hamburger, ali je jedel nekaj kar je bolj zdravo. Ni to nič v stilu velikega
               brata, kajti vsi ti podatki bi bili samo podatki o dejstvih, vrsti prehrane in koliko
               teh subvencij je bilo izkoriščenih. Nobenih osebnih podatkov, kajti v takem primeru
               se v sistemu oziroma iz sistema izločijo ven samo analize. Če pa kogarkoli straši tak
               način obravnavanja, naj pa povem, ker se trenutno tudi ukvarjam s tem, o zaupanju,
               nezaupanju in različnih<stage type="mag"/> <stage>(nadaljevanje)</stage>
               vidikih delovanja, spremljanja zaupnih osebnih podatkov in razširjenega nezaupanja,
               upravičenega, tudi zaradi primerov, ki so se dogajali v preteklosti. Ampak hočem
               povedati, da po drugi strani imate na vsakem vogalu in celo v restavracijah množico
               kamer, ki pač tudi zaznavajo in posegajo v tako ali drugačno zasebnost. Jaz hočem
               povedati samo to, da bi na tak zelo objektiven način, in seveda tudi varovan način,
               sistem, ki bi bil vreden zaupanja lahko popolnoma avtomatizirali ta sistem delitve
               bonov, ker pravzaprav se ne gre za nič drugega kot, da se študentu pri njegovem
               dnevnem obroku pomaga z 2,35 evri. Jaz mislim, da bo nekoč do tega tudi prišlo,
               seveda pa je potreba za tak sistem, za tako uvedbo volja, ambicija in tudi zaupanje v
               tak sistem. Konec koncev danes v Sloveniji deluje že kar nekaj sistemov, ki so
               podobne sorte: zdravstveni sistemi, sistem matičnih zbirk podatkov in da ne omenjam
               še kakšnih drugih tako, da jaz zakon podpiram, mislim, da ga je treba sprejeti kot v
               resnici korak naprej, predvsem pri urejanju in seveda zmanjševanju zlorab, mislim pa,
               da glede na to, da je zadeva utečena in da kakšnega novega sistema še nimamo na
               vidiku, je tudi rešitev, ki je predlagana oziroma ki ostaja, razumna in sprejemljiva
               in jaz bom to spremembo zakona podprl. Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp37">

               <speaker>PODPREDSEDNIK MATJAŽ HAN:</speaker>

               <p>Hvala lepa mag. Štebe. K besedi se je prijavil dr. Zoltan Jan, izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp38">

               <speaker>DR. ZOLTAN JAN:</speaker>

               <p>Hvala lepa. Jaz bi samo opozoril, da te stvari, ki smo jih zdaj v tej debati
               poslušali so bile že preskušene v življenju in da je v življenju, prišlo do številnih
               zlorab, predvsem pa je manjkal mehanizem, ki je sproti ugotavljal kvaliteto te
               prehrane. In tu se sedanja ureditev izboljšuje. Ni pa mogoče primerjati našega
               sistema s tem, kar je v tujini. To je ena izmed redkih izvirnih stvari socialne
               podpore študentom pri nas in ima velike zasluge, izgubili smo sistem štipendiranja,
               izgubili smo celo vrsto ugodnosti, ki jih je država dajala študirajočim in to
               dejansko poceni, ob tem, da smo propadli pri študentskih domovih, to je edini
               mehanizem, ki poceni študij. Kdor je imel otroka na mednarodni izmenjavi, vse je bilo
               plačano, prenočišče in to, ampak tak otrok te stane ogromno, zato ker ni
               subvencionirane prehrane in zato tudi ni mogoče primerjati tistih bifejev po
               različnih univerzah po svetu z našim sistemom. Vemo tudi kako je bilo zlorabljeno
               dokler tega nadzora nad koncesionarji za delitev hrane ni bilo, da so študente
               tretirali, kot tretjerazredne goste, da so prodajali pijačo na študentske bone in
               tako naprej. Ne pozabljati tistio, kar smo že presegli. Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp39">

               <speaker>PODPREDSEDNIK MATJAŽ HAN:</speaker>

               <p>Hvala lepa. Barbara Žgajner Tavš, izvoli.</p>
            </sp>
            <sp xml:id="SDT4-OZDDSZII-Redna-026-2007-05-11.sp40">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Jaz niti nisem v osnovi želela ali pa mislila sodelovati v
               razpravi, kajti ocenjujem, tudi glede na to, da je zakon usklajen med organizacijo,
               med ministrstvom, da bo zakon podprt. Bi se pa vseeno, glede na nekatere predhodne
               razprave oglasila, mogoče zgolj s parimi besedami oziroma stavki.</p>
               <p>Dejstvo je, da na vsak način, in kar nekaj časa - 2 leti intenzivno poslušamo o tem
               na kak način bomo spremenili sistem, ki je bil dobro utečen sistem, ki je seveda
               namenjen študentom. Celoten sistem, od štipendiranja, od prehrane, od študentskega
               dela in tako naprej. Skratka študente je potrebno omejiti,<stage type="mag"/> <stage>(nadaljevanje)</stage> zgolj jih zapreti na fakultete, da bodo lahko
               študirali, v roku treh let končali študij in se potem zaposlili. Vse lepo in prav, če
               bi dejansko po treh letih lahko dobili službo. Ampak roko na srce temu ni tako, tudi
               sama sem bila študent in verjemite še kako prav mi je prišla vsaka delovna izkušnja,
               ki sem jo dobila tekom študija, pa sem končala v štirih letih redno.</p>
               <p>Druga stvar, ki pa me je konkretno v povezavi s tem zmotila pa je, da obstaja ideja,
               da bodo študentje dejansko na vsakem koraku popisani, evidentirani, celo o tem kaj
               bodo spravili vase, kaj bodo imeli na krožniku in kaj bodo pojedli. Kaj je to
               drugega, kot "veliki brat nas gleda"? Tisti, ki se izgovarjate na analize, ki jih bo
               lahko Vlada, predsednik Vlade, ministrica ali kdorkoli potegnil iz tega, veste, roko
               na srce, te vladne analize, to je praksa po skorajda treh letih vladanja te vlade, so
               zelo, zelo slabe. Te analize, pa bom dala zgolj primer: predsednik Vlade Janez Janša
               govori kako dobra je gospodarska rast v naši državi, ko pa beremo mednarodne
               raziskave pa lahko vidimo, da je konkretno na tem področju naša država stagnirala za
               šest mest v svetovnem rangu. Veste to so analize, nekaj je kar dela Vlada, nekaj pa
               je kar je realnost in jaz sem predvsem zagovornik realnosti. Glede na to, da zastopam
               ali pa ostajam na stališču, da študentje morajo imeti prosto izbiro, in to izbiro
               danes imajo v sistemu kakršen je, da izbirajo sami, kam, na katero oddaljeno
               restavracijo bodo šli, oddaljenost glede na faks, pravzaprav bom podprla, še enkrat
               poudarjam, zakon, ne bom pa podprla amandmaja, ki ga je predlagal mag. Drobnič, kajti
               ocenjujem, da je tudi zaradi takšnega razmišljanja moral zapustiti ministrstvo.</p>
            </sp>
            <sp xml:id="SDT4-OZDDSZII-Redna-026-2007-05-11.sp41">

               <speaker>PODPREDSEDNIK MATJAŽ HAN:</speaker>

               <p>Hvala lepa. Pred gospodom Veršnikom dajem repliko gospodu Štebetu, čeprav vas ni
               imenovala, povzela je vaše razmišljanje glede hrane, glede na to, da smo bili dosti
               konstruktivni, vseeno dajem repliko.</p>
            </sp>
            <sp xml:id="SDT4-OZDDSZII-Redna-026-2007-05-11.sp42">

               <speaker>MAG. TOMAŽ ŠTEBE:</speaker>

               <p>Hvala lepa gospod predsedujoči za možnost replike. Repliciram zaradi tega, ker je
               gospa Tavševa omenjala to, kot da naj bi jaz navajal, da je treba slediti študentom
               na vsakem koraku. Tega nisem rekel, to je bila vaša interpretacija. Rečeno je bilo -
               spremljanje študentov na vsakem koraku. Trdim, trdim, da zaupanja vreden sistem, ki
               je nadzorovan, ki ni izključen iz sistema nadzora, verodostojnega nadzora tako, kot
               se je dogajalo v sistemu v nekem podsistemu v Sovi, kar smo slišali sedaj, s svojimi
               črnimi finančnimi fondi. Če je sistem verodostojen ...<stage>/oglašanje v ozadju/</stage>... in
               nadzorovan in ...</p>
            </sp>
            <sp xml:id="SDT4-OZDDSZII-Redna-026-2007-05-11.sp43">

               <speaker>PODPREDSEDNIK MATJAŽ HAN:</speaker>

               <p>To je replika, ni razprava, prosim replicirajte.</p>
            </sp>
            <sp xml:id="SDT4-OZDDSZII-Redna-026-2007-05-11.sp44">

               <speaker>MAG. TOMAŽ ŠTEBE:</speaker>

               <p>Če dovolite; če iz tega sistema dobite ven samo analitične podatke o tem, da je
               toliko in toliko študentov koristilo subvencijo in da so ti študentje koristili
               subvencijo v teh in teh, na teh lokacijah, ne v konkretnih lokalih, in koliko je bilo
               teh subvencij oziroma bonov izkoriščenih recimo v študentskih menzah, da bo to nek
               zelo koristen podatek za tiste, ki morajo pripravljati spremembe, izboljšave in tudi
               ukrepati. Predvsem pa sem z informacijskim sistemom, ki je verodostojen, vreden
               zaupanja in tudi nadzorovan, možno poenostaviti oziroma pravzaprav narediti samo
               distribucijo teh subvencij, avtomatizirano. <stage type="mag"/><stage>(Nadaljevanje)</stage> In celo predlagal sem, tudi v pogovoru s študenti, da naj
               bi bila to njihova iniciativa in morda njihov projekt, ki bi ga verjetno tudi država
               z veseljem finančno podprla. In to bi bil zanimiv projekt.</p>
               <p>Bi pa rad dodal samo še to, gospod predsedujoči, če mi dovolite, mislim pa, da
               dolgoročni cilj pa je vsekakor imeti zdravo študentsko prehrano čim bliže tistih
               lokacij, kjer se zadržujejo študenti pri svojem študiju, ali knjižnicah ali
               fakultetah, ali pa tudi kje drugje, kjer pač resno študirajo. Mislim, da tudi to, ta
               kritika, ki je bila izrečena s strani moje predhodnice, veste, dobro utečen sistem ni
               nujno, da je že dober in da se ga na da izboljšati. Tako da sistem, ki je bil do
               sedaj, se sedaj izboljšuje, in sem prepričan, da ga je možno še bistveno bolj
               izboljšati, celo avtomatizirati, na način, da s to avtomatizacijo ne posegamo v
               osebnost, v zaupnost in karkoli je povezanega z zasebnostjo. Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp45">

               <speaker>PODPREDSEDNIK MATJAŽ HAN:</speaker>

               <p>Hvala lepa. Gospod mag. Štebe, izkoristili ste inštitut replike. Lahko bi se
               prijavili na razpravo, in jaz sem človek, ki dopušča razprave. Zaradi tega bom tudi
               dal možnost replike na repliko gospe Žgajnerjevi. Izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp46">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. No, ne bom se še enkrat spuščala v razpravo, ampak zgolj, bilo
               je moje interpretiranje sistema, kakršnega vidim jaz s svojimi očmi ali pa ne
               nazadnje tudi z izkušnjami, ki jih imam po treh letih vladanja te Vlade. Jaz
               preprosto v sistem, kakršnega ima ta Vlada, sistem popisovanja, kontroliranja in tri
               pikice, ne zaupam; zgolj v vednost. Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp47">

               <speaker>PODPREDSEDNIK MATJAŽ HAN:</speaker>

               <p>Hvala lepa. Poskušajmo se držati vsebine amandmaja. Nadaljujemo z razpravo. Gospod
               Rudi Veršnik, potem gospod Gulič in študentje zadaj - zdaj se je srednji javil, pa
               tudi ne vem imena. Izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp48">

               <speaker>RUDI VERŠNIK:</speaker>

               <p>Hvala za besedo, predsedujoči. Lep pozdrav tudi v mojem imenu! Poglejte, jaz to
               zadevo gledam malo bolj široko. Verjamem, da je do te spremembe zakona prišlo težko,
               da so bila tukaj prav gotovo naporna pogajanja, da stvari ne idealiziramo in menimo,
               da je to en korak bliže k urejanju razmer na tem področju, ni pa to dokončno. Tako
               tudi gledam na te spremembe zakona in sem prepričan, da se bodo v prihodnosti zadeve
               še spreminjale oziroma izboljševale v smeri boljše same kontrole in boljših storitev
               ter storitev, ki bodo bolj prilagojene tistim, ki jih uporabljajo.</p>
               <p>Jaz razumem tudi študente, ki nekako želijo to stvar upravljati tako, kot so jo do
               zdaj, vendar pa mislim, da kar se Vlade tiče, da skuša te zadeve vsaj kontrolirati in
               nekako <stage type="mag"/><stage>(Nadaljevanje)</stage> postaviti na ta način,
               da sta obe strani zadovoljni. In rezultat tega je danes tu pred nami in ne vidim
               nobenih potreb, razen tistih, kar je bilo dano s strani same pravne službe, da se
               spremeni, vse ostalo ne podpiram. Želim pa reči to, da nekateri tu med nami malo
               mešajo stvari oziroma hruške in jabolka in glede nekih izjav mislim, da je ena stvar
               razvoj, druga stvar je konkurenčnost. Vemo pa vsi, kaj predstavlja eno in kaj drugo.
               Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp49">

               <speaker>PODPREDSEDNIK MATJAŽ HAN:</speaker>

               <p>Hvala lepa, gospod Veršnik. Besedo ima gospod Gulič.</p>
            </sp>
            <sp xml:id="SDT4-OZDDSZII-Redna-026-2007-05-11.sp50">

               <speaker>ALEŠ GULIČ:</speaker>

               <p>No, ta zakon o subvencioniranju študentske prehrane, ki je, recimo, predhodno
               usklajen s študentsko organizacijo, bomo v Liberalni demokraciji Slovenije seveda
               podprli. Razlog za to je usklajenost s študentsko organizacijo in predvsem dejstvo,
               da se pravice študentov z njim bolj povečujejo in nas to navaja, da ne nasprotujemo
               temu zakonu. Seveda je pa vedno vprašanje razprave. Jaz sem seveda prepričan, da
               glede na to, da je študentsko življenje v Sloveniji z redkimi izjemami izven
               kampusov, da je treba to upoštevati. Zato mislim, da je predlog amandmaja, ki izloča
               potem to bližino, pameten. Vemo, da nekaterih študentje, recimo mariborska
               medicinska, od enega do drugega mesta predavanj imajo po 4 kilometre, tako da se
               pravzaprav lahko res prehranjujejo kjerkoli na tej poti ali pa še stanujejo kje
               zasebno ali stanujejo v študentskih domovih in tako naprej, da ne bom razlagal. Drug
               problem je pa to spremljanje podatkov. Namreč, čim jih spremljamo, potem imamo pač
               znotraj tega različne parametre. Jaz sicer verjamem v kakšno benevolenco, da se da
               kaj črtati, vem pa tudi, da fizično vse ostane, in če se ne uporabi in zlorabi danes,
               se pa jutri. Saj ni problem, Vlada pač ni brat, ker je ženskega spola, ampak tudi
               velika sestra je lahko nevarna. Pa ljudje so tam notri, ki imajo razne svoje
               interese, in to ni nekaj brezobličnega, kar je samo po sebi dobro in neskončno dobro.
               Upam, da se s tem vsi strinjamo, da so v vseh teh institucijah ljudje. In seveda, če
               se potem o študentski organizaciji lahko govori, kot da je tista, ki ima vedno kaj za
               bregom, potem se še lažje govori o Vladi, ki ima vedno kaj za bregom. Hvala lepa.
           </p>
            </sp>
            <sp xml:id="SDT4-OZDDSZII-Redna-026-2007-05-11.sp51">

               <speaker>PODPREDSEDNIK MATJAŽ HAN:</speaker>

               <p>Hvala lepa. Še dva sta prijavljena, predstavnik študentov in mag. Potrata, potem pa
               bi razpravo o prvem amandmaju k 1. členu tudi počasi zaključili, pa bi dali besedo še
               Zakonodajno-pravni službi in mogoče Vladi. No, in še predstavnik študentske
               organizacije.</p>
            </sp>
            <sp xml:id="SDT4-OZDDSZII-Redna-026-2007-05-11.sp52">

               <speaker>TOMAŽ ČERNE:</speaker>

               <p>Hvala za besedo. Lep pozdrav! Tomaž Černe je moje ime.</p>
               <p>Do zakona, je bilo rečeno, smo prišli težko. Jaz bi rekel temu, da nismo prišli
               težko, ampak da smo rabili samo nekaj več časa, zaradi tega, ker stvari niso
               znanstvene, ampak so preproste, kot smo tudi danes slišali. In zaradi tega mora zakon
               živeti tudi v praksi, v naravi. Nam nič ne pomagajo neke črke na papirju, ki
               opisujejo idealen sistem, idealen sistem slovenskega visokošolskega prostora pa
               študentskega življenja, če potem tega ni možno izvajati. In tudi skozi ta zakon o
               subvencioniranju študentske prehrane oziroma o študentskih bonih, kot danes tudi
               pogovorno govorimo, je prišlo na ta način, da zagotavljamo tiste temeljne usmeritve,
               cilje, ki jih želimo skupaj doseči. Se pravi, da je sistem transparenten, pregleden
               in <stage type="mag"/><stage>(Nadaljevanje)</stage> na koncu tudi izvedljiv,
               izvedljiv s strani študentov, da je uporaben. In tu ne gre samo za 2,35 evrov, kot je
               bilo danes tu sicer rečeno, tu gre za pravico, ki ni samo subvencija, ampak je tudi
               način življenja, prehranjevanja, zdrave prehrane. Se pravi, tu ne govorimo samo o
               socialnem momentu, ampak tudi o zdravstvenem. Jaz verjamem, da imamo ogromno idej,
               vsak od nas, kako bi lahko stvari bile še boljše. Moram reči, da v zadnjih letih se
               je sistem zelo popravil, nadzor je vzpostavljen, v zadnjih desetih letih se je zelo
               razširil, dodelal. In tudi na podlagi tega nadzora in izvajanja sistema, kakršnega
               poznamo danes in ga tudi s tem zakonom spreminjamo, že danes imamo določene podatke,
               ki jih zasledujemo in jih ima tudi ministrstvo. Se pravi, tu bi samo par podatkov
               komentiral.</p>
               <p>Omenjeno je bilo, da samo 30% študentov koristi ta sistem. Podatek 30% drži, ampak
               tu ne govorimo o študentih, temveč govorimo o številu unovčenih bonov glede na
               pravico, ki je dana. Se pravi, študentje niti ne porabimo vseh bonov, ki so nam dani,
               ampak jih koristimo toliko, kot je potrebno. Zakaj bi jaz hodil jest v petek v
               Ljubljani na študentski bon, če sem pa že na poti domov, pa je mamina kuhinja veliko
               boljša. Na ta način dejansko tudi ostajajo neizkoriščeni boni. Tako da podatki so,
               ampak moramo jih znati interpretirati. Ravno tako imamo podatek kje se študenti
               prehranjujejo, v katerih lokalih, kje se ti posamezni lokali nahajajo. Se pravi, vsi
               ti podatki so in jih imamo že danes in so na voljo. In tudi s temi podatki smo skupaj
               z ministrstvom potem oblikovali zakon, kakršen je danes pred vami, o katerem odločate
               in ki je izvedljiv, ki je naredil korak naprej, seveda pa ni idealen, ker idealnega
               sistema pa ni. Hvala za besedo.</p>
            </sp>
            <sp xml:id="SDT4-OZDDSZII-Redna-026-2007-05-11.sp53">

               <speaker>PODPREDSEDNIK MATJAŽ HAN:</speaker>

               <p>Hvala lepa. Gospa mag. Potrata, izvolite.</p>
            </sp>
            <sp xml:id="SDT4-OZDDSZII-Redna-026-2007-05-11.sp54">

               <speaker>MAG. MAJDA POTRATA:</speaker>

               <p>Hvala za besedo. Socialni demokrati podpiramo dialog. In glede na to, da je bilo
               sporočeno, da je zakon med partnerji usklajen, ne vidim razloga, da ne bi predloga
               zakona podprla.</p>
               <p>Bi pa rada rekla tole, da pri vseh teh razpravah me motijo nekatere stvari, ki so
               pač posledica našega odnosa do prehranjevalnih navad. Na kaj mislim? Tudi v noveli
               piše, da je v javnem razpisu upoštevan prednostni kriterij, in če bi po številu
               razmišljala, potem bi menila, da je prednostni kriterij kakovost hrane, ampak tej
               kakovosti se takoj avtomatično priključi tudi cena. Tu sem pa že nekoliko bolj
               skeptična, zlasti glede tega, da se prehranjevalne navade oblikujejo sčasoma, da
               ugotavljamo, da so prehranjevalne navade pri mladih od osnovne šole, zlasti pa v
               srednji šoli slabe, da ne zagotavljamo dobrih možnosti. Tu me seveda posebej skrbi
               srednja šola in ta nenehen razmislek o ceni, ki naj bo najnižja. Recimo, v Sloveniji
               nimamo uveljavljenega principa, da bi - mi imamo zdrave šole, ampak nimamo pa
               uveljavljenega principa, da bi za šolske kuhinje naročali zdravo in kakovostno
               zelenjavo in druge potrebne sestavine za zdravo <stage type="mag"/><stage>(Nadaljevanje)</stage> prehrano. V Avstriji in Italiji, recimo, 20% vseh
               porabljenih surovin zagotavljajo iz integrirane ali ekološke pridelave. Če pri nas
               gledate, je to nemogoče doseči, zaradi tega, ker morajo v osnovnih šolah po razpisu
               naročati pri najugodnejšem ponudniku; kdo pa je najugodnejši ponudnik, se pa ve. Tako
               da, saj poznate staro angleško krilatico, nisem tako bogat, da bi poceni kupoval. In
               mene pri študentski prehrani moti ravno to, da sta tako v eno enoto povezani kakovost
               in cena. Ker kljub nadzoru je pri študentih mogoče zaslediti pripombe, da se takrat,
               kadar je nadzor, kadar se prijavljajo na razpise, kadar vedo, da so predmet izbire,
               zelo potrudijo pri ponudbi, je pa vprašanje, če je kakovost zadržana na isti ravni.
               Včasih pa ne gre samo za kakovost, gre tudi za količino, zato da se lahko zagotavlja
               cena, kakršna je bila ob izbiri zagotovljena.</p>
               <p>Seveda, 30% izkoristek ugodnosti subvencionirane študentske prehrane ima lahko čisto
               drugačne interpretacije tudi. Ali je morebiti študent res zainteresiran, ob vseh
               pomislekih, ki sem jih izrekla, za izkoristek te bonitete ali ni. Predvsem pa bi rada
               povedala, da je vezati prehrano na institucijo, na kateri se študent izobražuje, zelo
               problematično v tistem trenutku, ko vemo, da lahko študent ima kombiniran študijski
               program, da mora z ene fakultete na drugo fakulteto, zakaj se ne bi vmes kje drugod
               prehranjeval, da ne govorim o dnevni migraciji študentov, in da je čas, kdaj bo
               uporabil to prednost subvencionirane prehrane, le stvar njegove osebne izbire in ni
               treba, da je to ravno na instituciji, kjer študira.</p>
               <p>Zdaj pa tako, glede na to, da imam pa nekaj izkušenj tudi s ponudbo prehrane na
               fakulteti, pa ne mislim tako daleč nazaj, na svoja študentska leta, ampak mislim
               vendar na svojo poklicno pot, pa ni nujno, da je ponudba na fakulteti vedno dobra,
               vedno kakovostna in zato za študente najboljša. Mislim pa, da je treba o stvareh
               vendarle razmišljati tudi s tega praktičnega vidika. Kot rečeno, pa zakonu izrekam
               podporo. Hvala.</p>
            </sp>
            <sp xml:id="SDT4-OZDDSZII-Redna-026-2007-05-11.sp55">

               <speaker>PODPREDSEDNIK MATJAŽ HAN:</speaker>

               <p>Hvala lepa. Glede na to, da smo vseskozi na meji sklepčnosti, zaradi razmer v
               Državnem zboru, se zahvaljujem tistim, ki še vztrajate. Zdaj bi dal besedo
               Zakonodajno-pravni službi glede amandmaja gospoda Drobniča.</p>
            </sp>
            <sp xml:id="SDT4-OZDDSZII-Redna-026-2007-05-11.sp56">

               <speaker>NEVENKA GOREC:</speaker>

               <p>Hvala lepa. No, želela bi opozoriti pred glasovanjem na amandma gospoda Drobniča. In
               sicer, v primeru, da je ta amandma sprejet, menim, da bi moral biti dopolnjen tako,
               da bi bili kriteriji tudi določeni. Namreč, v kolikor bi se izbiralo izvajalca na
               javnem natečaju brez vsakršnih kriterijev, je taka ureditev pomanjkljiva, in bi bilo
               treba vsaj do seje Državnega zbora ta amandma, v kolikor, kot pravim, bo sprejet,
               dopolniti. Hvala lepa.</p>
            </sp>
            <sp xml:id="SDT4-OZDDSZII-Redna-026-2007-05-11.sp57">

               <speaker>PODPREDSEDNIK MATJAŽ HAN:</speaker>

               <p>Hvala lepa. Še kdo? Če ne, bi zaključil razpravo. Glede na to, da sem v razpravi
               zaznal, da amandma gospoda Drobniča nima večinske podpore, bi dal najprej na
               glasovanje amandma odbora. In če bo amandma odbora sprejet, sta oba amandmaja gospoda
               Drobniča brezpredmetna. Se strinjate s takšnim predlogom? Se pravi, da lahko <stage type="mag"/><stage>(Nadaljevanje)</stage> gremo na glasovanje. Predlagam,
               da glasujemo o amandmaju k 1. členu, in sicer amandmaju odbora.</p>
               <p>Kdo je za takšen amandma? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet. Hkrati ugotavljam, da sta oba amandmaja gospoda
               mag. Drobniča sedaj brezpredmetna.</p>
               <p>Gremo naprej, k 2., 3. in 4. členu, ki niso bili amandmirani. Ima kdo kakšen
               pomislek, razpravo? Če ne, zaključujem razpravo in dajem tri člene na glasovanje. Ne,
               ni treba. Pardon, se opravičujem, bomo o vseh skupaj glasovali.</p>
               <p>Gremo k 5. členu, kjer je predlog za amandma odbora. Odpiram razpravo. Zaključujem
               razpravo in dajem amandma k 5. členu na glasovanje.</p>
               <p>Kdo je za takšen amandma? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 5. členu sprejet.</p>
               <p>K 6. členu je amandma gospoda Drobniča. Odpiram razpravo. Izvolite, gospod
               Drobnič.</p>
            </sp>
            <sp xml:id="SDT4-OZDDSZII-Redna-026-2007-05-11.sp58">

               <speaker>MAG. JANEZ DROBNIČ:</speaker>

               <p>Hvala lepa. Gre preprosto samo za skrajšanje roka. Menim, da je približno eno leto
               časa za oblikovanje te rešitve zadosti, več kot eno leto pravzaprav, eno leto in pol,
               in da se v tem času da elektronski zapis izvesti. Zdaj, če je potrebno dve leti in
               pol, potem se sprašujem, ali je to sploh tak velik interes. Sam smatram, da zadostuje
               leto in pol.</p>
            </sp>
            <sp xml:id="SDT4-OZDDSZII-Redna-026-2007-05-11.sp59">

               <speaker>PODPREDSEDNIK MATJAŽ HAN:</speaker>

               <p>No, mislim, da bodo nejasnosti najlaže rešene, če prosim Vlado, da pojasni.</p>
            </sp>
            <sp xml:id="SDT4-OZDDSZII-Redna-026-2007-05-11.sp60">

               <speaker>MARKO ŠTROVS:</speaker>

               <p>To, kar piše v prehodni določbi, je skrajni rok. Če se da to napraviti prej, potem
               toliko bolje.</p>
            </sp>
            <sp xml:id="SDT4-OZDDSZII-Redna-026-2007-05-11.sp61">

               <speaker>PODPREDSEDNIK MATJAŽ HAN:</speaker>

               <p>Hvala lepa. Se pravi, glede poslovnika moramo dati amandma gospoda Drobniča na
               glasovanje.</p>
               <p>Kdo je za takšen amandma? <stage>(1 član.)</stage> Kdo je proti? <stage>(4 člani.)</stage></p>
               <p>Amandma ni bil sprejet.</p>
               <p>Tako, končali smo glasovanje o vseh amandmajih. Na glasovanje dajem vse člene
               skupaj. Je še kakšna obrazložitev? Mislim, da ne.</p>
               <p>Kdo je za takšen sklep oziroma za zakon, za vse člene? <stage>(9 članov.)</stage> Je kdo proti?
               <stage>(Nihče.)</stage></p>
               <p>Ugotavljam, da so vsi členi sprejeti.</p>
               <p>S sprejetimi amandmaji dopolnjen predlog zakona bo sestavni del tudi poročila. Po
               scenariju moramo določiti še poročevalca. Upam, da bo, ali pa mislim, da bo enako kot
               pri prejšnji točki, tako da bo poročevalec predsednik ali podpredsednik.</p>
               <p>S tem zaključujem obravnavo Predloga zakona o spremembah in dopolnitvah zakona o
               subvencioniranju študentske prehrane, druga obravnava, na matičnem delovnem telesu.
               Hvala lepa vsem! Hvala lepa predstavnikom študentov za konstruktivno debato.</p>
               <p>Prehajamo na... Še malo koncentracije, glede na to, da imamo samo še dve točki.</p>
               <p>Prehajamo na <title>3. TOČKO DNEVNEGA REDA - POBUDA ZDRUŽENJA SVETOV DELAVCEV
                  SLOVENSKIH PODJETIJ, SVETA DELAVCEV DRUŽBE ISKRAEMECO D.D. IN SVETA DELAVCEV
                  DRUŽBE ADRIA AIRWAYS D.D. ZA OCENO USTAVNOSTI PRVEGA ODSTAVKA 2. ČLENA, 10. ČLENA,
                  32. ČLENA, DRUGEGA ODSTAVKA 34. ČLENA ZAKONA O KOLEKTIVNI POGODBI IN TRETJEGA
                  ODSTAVKA 8. ČLENA, 84. IN 85. ČLENA ZAKONA O DELOVNIH RAZMERJIH.</title>
               </p>
               <p>Pobudo in mnenje Zakonodajno-pravne službe ste dobili 2.4.2007 ter mnenje Vlade
               Republike Slovenije 9.11.2006 prav tako. Tako Zakonodajno-pravna služba in Vlada
               menita, da ta pobuda na nek način ni utemeljena, zato odbor predlaga naslednji sklep:
                  <stage type="mag"/><stage>(Nadaljevanje)</stage> Odbor se strinja z mnenjem
               Vlade Republike Slovenije in mnenjem Zakonodajno-pravne službe k pobudi Združenja
               svetov delavcev slovenskih podjetij, Sveta delavcev družbe Iskraemeco d.d. in Sveta
               delavcev družbe Adria Airways d.d. ter predlaga Zakonodajno-pravni službi, da v
               skladu z 266. členom Poslovnika Državnega zbora Republike Slovenije pripravi odgovor,
               ki ga bo predsednik Državnega zbora posredoval Ustavnemu sodišču.</p>
               <p>Odpiram razpravo o tem sklepu. Če ni razprave, jo zaključujem in dajem na glasovanje
               sklep, ki sem ga ravnokar prebral.</p>
               <p>Kdo je za takšen sklep? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem 3. točko dnevnega reda.</p>
               <p>Smo pri <title>4. TOČKI DNEVNEGA REDA - RAZNO.</title>
               </p>
               <p>Če ni ničesar, se vam zahvaljujem. Zaključujem 26. redno sejo. Hvala lepa. Lep vikend
               želim!</p>
               <stage type="time">(Seja je bila končana 11. maja 2007 ob 10.59.)</stage>
            </sp>
         </div>
      </body>
   </text>
</TEI>
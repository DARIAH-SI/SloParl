<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZLSIRR-Redna-013-2007-06-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">D3A0C4031006CF2EC12572E300382317</idno>
               <idno type="custom" subtype="day">DBEB9E903B5C9EC0C12572F30039610C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=DBEB9E903B5C9EC0C12572F30039610C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZLSIRR-Redna-013-2007-06-06.OZLSIRR" n="013">
               <name>Redna</name>
               <date when="2007-06-06"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZLSIRR-Redna-013-2007-06-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZLSIRR-Redna-013-2007-06-06.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">13. seja</stage>
            <stage type="date">(6. junij 2007)</stage>
            <stage type="chairman">Sejo je vodil Franc Jazbec, predsednik odbora.</stage>
            <stage type="time">Seja se je pričela ob 9.07.</stage>


            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Spoštovani! Pričenjam 13. sejo Odbora za lokalno samoupravo in regionalni razvoj.
               Pozdravljam vse prisotne, vabljene na sejo in predstavnike medijev!</p>
               <p>O svoji odsotnosti oziroma zadržanosti, da jih na današnji seji ne bo, so me
               obvestili: poslanec gospod Miran Jerič in gospod Bojan Kontič. Ugotavljam, da smo
               sklepčni in lahko začnemo s sejo. Pravkar sem prejel obvestilo, da poslanca gospoda
               Bojana Kontiča nadomešča poslanec gospod Miran Potrč.</p>
               <p>S sklicem seje ste prejeli naslednji predlog dnevnega reda:</p>
               <p>1. Predlog zakona o spremembah in dopolnitvah zakona o lokalnih volitvah,</p>
               <p>2. Predlog zakona o spremembah in dopolnitvah zakona o lokalni samoupravi,</p>
               <p>3. razno.</p>
               <p>Želi kdo besedo v zvezi s predlaganim dnevnim redom? Sam bi opozoril, da pri sklicu
               in glede na opozorilo smo pod točko razno predlagali Predlog ugotovitvenega sklepa o
               prenehanju predlagateljstva za ustanovitev občine Izlake. Ker te stvari še niso
               usklajene, predlagam, da se ta sklep obravnava na eni od naslednjih sej Odbora za
               lokalno samoupravo. Kdo temu predlogu nasprotuje? Ima kdo predlog k dnevnemu redu? Če
               ne, ocenjujem, da se strinjate s predlaganim dnevnim redom.</p>
               <p>Prehajamo na obravnavo <title>1. TOČKE DNEVNEGA REDA - DRUGA OBRAVNAVA PREDLOGA ZAKONA
                  O SPREMEMBAH IN DOPOLNITVAH ZAKONA O LOKALNIH VOLITVAH.</title>
               </p>
               <p>K tej točki ste prejeli naslednje gradivo: predlog zakona, ki je objavljen v
               Poročevalcu št. 27 z dne 12.4.2007, in v okolju Lotus, mnenje Zakonodajno-pravne
               službe z dne 17.5.2007, mnenje Državnega sveta Republike Slovenije z dne 17.5.2007,
               amandmaje poslanskih skupin SDS, NSi, SLS in DeSUS k 2. in 5. členu, amandma poslanke
               Cvetke Zalokar Oražem k 7. členu in pregled vloženih amandmajev.</p>
               <p>K tej točki so bili vabljeni: gospod dr. Ivan Žagar, minister brez listnice,
               zadolžen za lokalno samoupravo in regionalno politiko, mag. Branko Starman, državni
               sekretar, mag. Vesna Juvan Gotovac, sekretarka v Službi vlade za lokalno samoupravo
               in regionalno politiko, Zakonodajno-pravna služba, Marjan Maučec, Državni svet
               Republike Slovenije, Darko Fras, Državni svet Republike Slovenije, predsednik
               Komisije za lokalno samoupravo in regionalni razvoj, Skupnost občin Slovenije in
               Združenje občin Slovenije.</p>
               <p>Predlog zakona je Državnemu zboru v obravnavo in sprejem poslala Vlada Republike
               Slovenije. Predsednik Državnega zbora je predlog zakona na podlagi 94. člena Zakona o
               lokalni samoupravi in 145. člena Poslovnika Državnega zbora poslal dne 10.4.2007 v
               mnenje županom občin in mestnih občin. Rok za pošiljanje mnenj je bil do vključno
               10.5.2007. V tem času je k predlogu zakona Državni zbor prejel le mnenje Mestne
               občine Ljubljana, ki navaja, da k predlogu zakona nima pripomb.</p>
               <p>O predlogu zakona ni bila opravljena splošna razprava. Rok za vlaganje amandmajev
               odbora je bil do četrtka, 31. maja 2007.</p>
               <p>Pričenjam drugo obravnavo predloga zakona, v kateri bomo na podlagi 126. člena
               Poslovnika Državnega zbora opravili razpravo in glasovanje o posameznih členih
               predloga zakona. Želi predstavnik Vlade kot predlagateljice zakona podati dodatno
               obrazložitev? Izvolite, gospod minister.</p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>Hvala za besedo, gospod predsednik. Lep pozdrav! V uvodnem delu bi želel predvsem
               poudariti namen tega predloženega zakona, ki je predvsem v uskladitvi z dvema
               odločbama Ustavnega sodišča Republike Slovenije, ki se nanašata najprej  na omejitev uresničevanja volilne
               pravice zaradi odvzema poslovne sposobnosti in drugič določitve potrebnega števila
               podpisa volivcev za vložitev kandidatur za volitve v občinski svet in volitve župana.</p>
               <p>Predlog temelji na napotilu Ustavnega sodišča, da mora sprejeta rešitev omogočiti
               kandidaturo tudi tistim, za katere se izkaže, da imajo vsaj minimalno realno možnost
               za pridobitev mandata, da odpravi neenakosti med volivci, ki vlagajo kandidaturo po
               večinskem in proporcionalnem volilnem sistemu, glede na različnost občin in glede
               števila volivcev, volilnih enot in presojo, koliko glasov je potrebnih za izvolitev
               enega člana občinskega sveta, glede na udeležbo na volitvah, ter pri kandidiranju za
               župana, na pomenu županske funkcije in dejstvo, da je občina ena volilna enota.
               Poudariti želimo, da je predlagana rešitev glede potrebnega števila podpisov za
               kandidiranje v občinske svete preverjena na konkretnih podatkih oziroma rezultatih
               volitev v občinske svete na lokalnih volitvah 2006. In v nobeni od občin število
               potrebnih glasov za izvolitev enega člana občinskega sveta ni bilo manjše od 1%.</p>
               <p>Predlog zakona vsebuje še nekatere spremembe, ki so nujne zaradi odprave nekaterih
               pravnih praznin in zagotovitve zakonitosti izvedbe volitev. In sicer, rešuje
               vprašanje nadomestila za volilne organe, kjer se stvari poenotijo, in pa vsebuje v
               poglavju pravnih sredstev dodatno pravno sredstvo, to je ugovor o zakonitosti liste
               kandidatov glede njene sestave po objavi seznama list kandidatov v sredstvih javnega
               obveščanja. S predlogom zakona pa omogočamo tudi enostavnejše kandidiranje v svete
               krajevnih, vaških in četrtnih skupnosti, kadar vlaga kandidaturo politična stranka.</p>
               <p>Toliko mogoče v tem uvodnem delu. Hvala za pozornost.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Se opravičujem, uvodoma sem pozabil povedati, da delujejo vse naprave in
               da se da razpravljati iz klopi, da ni treba hoditi za govornico. Ob opozorilu, da sem
               napovedal 2. točko, pa menda ne bo držalo, ker sem prebral stvari, tako da je ta
               točka bila tako napovedana.</p>
               <p>Želi besedo predstavnik Zakonodajno-pravne službe? Izvolite.</p>
            </sp>
            <sp who="SDT4:StrleBožo">

               <speaker>MAG. BOŽO STRLE:</speaker>

               <p>Hvala za besedo, gospod predsednik. Uvodoma naj samo opozorim, da tokratna sprememba
               zakona o lokalnih volitvah, ki ima za podlago odločbo Ustavnega sodišča, v bistvu
               upošteva tudi naše mnenje k zadnji noveli zakona o lokalnih volitvah, ko smo
               opozarjali, da je treba upoštevati rezultate oziroma udeležbo na volitvah, zadnjih
               volitev, takrat je bil namreč ta prag postavljen previsoko.</p>
               <p>Glede tokratne novele pa naj opozorim samo na pripombo k 3. členu, povezana s tem je
               pripomba k 7. členu, saj so pripombe k 2. in 5. členu ustrezno upoštevane v
               amandmajih koalicijskih poslanskih skupin.</p>
               <p>K 3. členu, ki določa v prvem odstavku podlago, se pravi, ugotavljanje števila
               volivcev v volilni enoti, ki so glasovali na zadnjih rednih volitvah, po našem mnenju
               in glede na odločbo Ustavnega sodišča ter vsebino splošnih volitev v občinske svete,
               kot jih opredeljuje ta zakon, ki so lahko redne ali predčasne, ni videti razloga, da
               ne bi kot podlago za ugotavljanje števila volivcev v volilni enoti, ki so glasovali
               na zadnjih volitvah, določili zadnje splošne volitve namesto zadnjih rednih, zadnje
               splošne volitve v občinski svet. Sicer bi lahko prišlo do situacije, da bi bile
               zadnje volitve predčasne in v tem primeru bi dejansko po določbi predloga upoštevali
               predzadnje, glasovanje na predzadnjih splošnih volitvah, ki bi bile redne pač,
               predčasne bi pa izpustili. Tako da bi po našem mnenju podlaga splošne volitve bolj
               ustrezala tudi namenu te določbe in tudi vsebini ustavne odločbe.</p>
               <p>Druga pripomba se nanaša na 
               drugi odstavek, ki ima v zvezi z določanjem potrebnega najmanjšega števila podpisov
               volivcev za določanje kandidatov za člane občinskega sveta namen urediti situacijo,
               ko se od razpisa zadnjih rednih volitev spremeni območje občine ali volilne enote.
               Pri tem po našem mnenju ni jasno, na kaj se nanaša pooblastilo občinski volilni
               komisiji, da ugotovi potrebno število podpisov. Občinska volilna komisija mora
               število potrebnih podpisov ugotoviti v vsakem primeru, torej tudi v zvezi z določbo
               prvega odstavka, seveda če ne gre za 15, namreč, koliko volivcev v volilni enoti, ki
               so glasovali na zadnjih volitvah, znaša najmanj 1%, torej to število. V določbi
               drugega odstavka pa manjka jasnejša določitev, če upoštevamo to smiselno rešitev, da
               se to nanaša tudi za ta primer, ko se spremeni območje občine oziroma volilne enote,
               da gre tudi v tem primeru za ugotavljanje, koliko je 1%, pa mogoče manjka jasnejša
               določitev kroga volivcev, o katerih se ugotavlja izpolnjevanje pogojev iz prvega
               odstavka. V prvem odstavku odločbe Ustavnega sodišča bi ustrezno podlago
               predstavljala določitev najmanj 1% od volivcev, ki so glasovali na zadnjih rednih
               oziroma kot predlagamo, splošnih volitvah v občinske svete in imajo stalno bivališče
               v spremenjeni občini oziroma spremenjeni volilni enoti, pač iz tega odstavka. Toliko.
               Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Predstavnika Državnega sveta ni. Vsem ostalim vabljenim predlagam, da se
               vključijo v razpravo.</p>
               <p>Odboru predlagam, da po razpravi o členih in glasovanju o predloženih amandmajih v
               skladu s tretjo alinejo 128. člena poslovnika glasuje o vseh členih predloga zakona
               skupaj.</p>
               <p>Kdo je za tak predlog? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Odpiram razpravo o posameznih členih predloga zakona in predloženih amandmajih.
               Pregled amandmajev ste prejeli na klopi.</p>
               <p>Prehajamo na amandma poslanskih skupin SDS, NSi, SLS in DeSUS k 2. členu. Odpiram
               razpravo. Kdo želi besedo? Ne želi nihče razpravljati, zaključujem razpravo.
               Prehajamo na odločanje o amandmaju k 2. členu.</p>
               <p>Kdo podpira predlagani amandma? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Odpiram razpravo o amandmaju k 5. členu. Kdo želi besedo? Nihče. Zaključujem
               razpravo in prehajamo<gap n="..."/> <stage>/Oglašanje iz ozadja./</stage> Izvolite, gospod Petek.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Sam sem razumel, da gremo od člena do člena, ne samo od amandmaja do amandmaja. In
               mislim, da moramo delati tudi od člena do člena, zaradi tega, ker imamo umestno
               pripombo Zakonodajno-pravne službe k 3. členu, in mimo tega smo šli. In vsaj osebno
               menim, da je pripombi oziroma mnenju Zakonodajno-pravne službe pritrditi. In ker
               nisem slišal razlage predlagatelja, zakaj meni, da ni upošteval, ali pa zakaj ni
               upošteval te pripombe, bi vsaj to mnenje predlagatelja rad slišal, ker se mi zdi, da
               je pripomba Zakonodajno-pravne službe na mestu. Gre za terminologijo, ki lahko
               povzroča zagate, torej, da ne bodo te volitve tiste, o katerih govori
               Zakonodajno-pravna služba, zadnje, ampak da bo prišlo dejansko do situacije, da bodo
               to predzadnje, ker ne bo upoštevano, ali nadomestne volitve ali kaka druga oblika
               volitev. Zaradi tega prosim za razlago predlagatelja, zakaj torej meni, da tega ni
               treba upoštevati.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa, gospod Petek. Najprej bomo  razpravljali o posameznih amandmajih k posameznemu členu,
               nato pa o vseh ostalih členih, h katerim niso vloženi amandmaji. Takšna je bila tudi
               do zdaj praksa in poslovniško pravilo. Tako da bo takoj za 7. členom odprt tudi 3.
               člen, o katerem ima Zakonodajno-pravna služba pripombe.</p>
               <p>Prehajamo na odločanje o amandmaju k 5. členu poslanskih skupin SDS, NSi, SLS in
               DeSUS.</p>
               <p>Kdo podpira predlagani amandma? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma k 5. členu sprejet.</p>
               <p>Prehajamo na razpravo o amandmaju k 7. členu. Odpiram razpravo. Gospa Cvetka Zalokar
               Oražem, izvolite.</p>
            </sp>
            <sp who="SDT4:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Hvala lepa. Želela bi reči, da je ta današnja razprava oziroma sploh sprememba
               zakona, vse ostalo je več ali manj kozmetika, dejansko zaradi tega, ker je vladajoča
               koalicija takrat zakon, ki sta ga v proceduro vložila poslanca, gospod Marijan Pojbič
               in Drago Koren, ne glede na številna opozorila, ki smo jih imeli, želela prag za
               tiste kandidate, ki kandidirajo kot neodvisni kandidati, ekstremno dvigniti. Mi smo
               takrat predlagatelje opozarjali, najprej veste, da je bil predlog, da je ta prag 3%,
               potem se je znižal na 2%, in takrat tudi vlagali amandmaje v zvezi s tem, ki pa so
               bili žal preglasovani in zadeva se je morala očitno razčistiti na Ustavnem sodišču.
               Mislim, da je to danes treba povedati. In seveda Ustavno sodišče je vse tisto, kar
               smo opozarjali nekateri poslanci, pa tudi Zakonodajno-pravna služba, kar je tudi
               dejstvo, pravzaprav ugotovilo, da smo imeli prav in da je prag, ki je bil postavljen,
               absolutno večji, kot je prag v posameznih primerih, ki bi ga bilo treba doseči za
               izvolitev, torej da je bil ta prag višji. Ta zadeva je potem povzročila, da smo pri
               volitvah, ki so potekale, imeli staro rešitev, s katero se pa tudi takrat nismo
               strinjali in smo menili pač, da je rešitev z zgolj 15 glasovi oziroma 15 glasovi
               podpore absolutno prenizka in tudi neprimerna. Ampak na koncu je bila rešitev prav
               zaradi tega trmarjenja spet po starem.</p>
               <p>Moram reči, da predlog, ki ga imamo danes na mizi, je na nek način razumen, če ga
               prevedemo v številke, pa je popolnoma enak tistemu amandmaju, ki sva ga takrat s
               kolegom Trofenikom vložila in ki je predvideval, da je nekako potrebno s podpisi
               volivcev zbrati od 15 do največ 1.000 glasov oziroma podpore. Tako da zdaj
               popravljamo nekaj, kar je bilo narejeno iz prestižnih namenov, kljub opozorilom tako
               stroke kot tistih, ki smo problematiko izpostavljali. Tako da danes popravljamo
               nekaj, kar je bilo pravzaprav jasno, da bo treba popraviti že prej.</p>
               <p>Osebno menim oziroma v naši skupini nepovezanih poslancev menimo, da je zdaj rešitev
               boljša. Smo pa vložili oziroma sem vložila amandma, s katerim predlagamo, da se
                   poenoti potrebno število
               tako za župana kot tudi za občinske svete. Po naši oceni ni potrebno, da to dvoje
               ločujemo in da postavljamo te višje prage, seveda je pa to vprašanje ali si takšnih
               neodvisnih kandidatur, ali si te kandidature zares želimo ali jih želimo omejiti na
               takšno mero, ki je absolutno lahko tudi omejujoč faktor. Res je, da rešitev je v
               skladu z odločbo Ustavnega sodišča, saj mora župan kakorkoli doseči 50% glasov zato
               bi mi lahko napisali pravzaprav karkoli do te številke, pa bi bilo vse v skladu z
               odločbo glede na to kakšen tip volitev imamo, vendar pa vseeno menimo, da bi bilo
               smiselno tudi tu zmanjšati prag in da samo zbiranje teh glasov podpore ne pomeni
               omejitev. Je pa res, da bi bile pa omejitve, ki so bile prvotno načrtovane in ki so v
               celoti bile naperjene proti temu, da bi na lokalni ravni pravzaprav v politiko lahko
               vstopale izključno politične stranke medtem, ki bo bilo vsem ostalim to na nek način
               onemogočeno, takšnih rešitev nismo niti v preteklosti niti jih ne podpiramo zdaj,
               kajti menimo, da prav na lokalnem nivoju je smiselno in še kako pomembno, da poleg
               strankarske politike se aktivno vključi v javno življenje tudi druge oblike, ki se
               združujejo na druge načine ne samo na način političnih strank. Skratka, mislim, da
               danes to je potrebno povedati, upam, da se bo kdo tudi posul s pepelom, kajti moral
               bi se kdo posuti s pepelom tisti, ki ste takrat vztrajali na popolnoma nerazumnih
               rešitvah, ki so morale doživeti svoj epilog na ustavnem sodišču in predlagamo, da bi
               se takšen enoten prag oblikoval tako za volitve županov kot za volitve občinskih
               svetov. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Vili Rezman. Izvolite.</p>
            </sp>
            <sp who="SDT4:RezmanVili">

               <speaker>VILI REZMAN:</speaker>

               <p>Hvala lepa, gospod predsednik. No, jaz bom zelo v kratkem skušal povedati zakaj bom
               sicer podprl predlog zakona pa tudi ta amandma. Kadar je vnema predlagateljev
               pretirana in kadar ni nobene volje za sklepanje kompromisov se pogosto dogodi, da
               predlogi zakonov oziroma sprejeti zakoni naletijo na čeri v Državnem svetu, ko se z
               vetom ustavljajo ali pa na Ustavnem sodišču, kakor je v tem našem sedanjem primeru
               slučaj. Jaz podpiram ta amandma predvsem za voljo tega, ker omili tisto kar bi z
               nekim drugim izrazom, izrazom, ki ga uporabljamo iz Zakona o gospodarskih družbah,
               smeli imenovati problem iztisnitve neodvisnih. Stranke bi rade saturirale ves prostor
               politični, čemur smo zlasti tisti, ki smo neodvisni upiramo in menimo, da imamo prav,
               ko to počnemo za voljo tega, ker nam to potrjujejo tudi volitve. Gre preprosto za to,
               da tovrstne formalne iztisnitve tudi v praksi nimajo pravega rezultata, ljudje
               pokažejo, da jim ne gre samo za strankarsko vladavino, ampak, da jim gre tudi za možnost, da se tudi drugi
               interesi, torej tudi nestrankarski uveljavljajo in jaz mislim, da je prav, da bi to
               potrdili tudi z našo regulativo. Ne vem ali je številka tisoč prava ali ne, kajti
               resnost kandidature lahko predstavlja tudi 500 ljudi, ki gredo na upravno enoto v
               svojem prostem času ali pa celo vzame dopust in je to povsem nekaj drugega kot oditi
               na volitve in tisti ljudje, ki volijo neodvisne in dajejo zanje prej že podpise,
               gredo dvakrat na volitve in tega mi nekako nočemo upoštevati. Zato jaz predlagam, da
               ta amandma podpremo, da podpremo potem tudi zakon, samo majhno opozorilo bi pa rad
               tudi posredoval z ozirom na to kar je bilo poprej povedano, da ni koalicije podprla
               te številke 2500, en del koalicije takrat in nekateri posamezniki vključno z mano smo
               bili takrat ostro zoper te predloge in prav, da potem na koncu čez vse potegnemo sivo
               barvo.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Besedo ima gospod Milan Petek. Izvolite.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Hvala predsednik za besedo. Tudi jaz se želim pri tem amandmajem nekoliko vrniti
               nazaj v obdobje, ko smo sprejemali zakon že v tem mandatu, v tem odboru in povedati
               in dopolniti to kar je povedala Cveta Zalokar Oražem, da smo takrat še predstavniki
               LDS-a, vsi sedaj v različnih povezanih oziroma nepovezanih skupinah, takrat
               nasprotovali amandmajem, ki sta jih vložila prej imenovana gospod Pojbič in gospod
               Koren. Že takrat smo opozarjali in tudi sam sem bil tisti, ki sem sodeloval pri
               izračunu teh kvot ali pa vrednosti, ki bi zadovoljevale ustavno presojo, takrat smo
               opozarjali na to, da bodo te številke tako radikalne, ki bi naj omejevale na ta način
               interes in možnost neodvisnih kandidatov, takrat opozarjal, da bo to težko vzdržljivo
               in to se je pokazalo kasneje z ustavno odločbo. Torej, v Liberalni demokraciji ne
               nasprotujemo in zelo, zelo podpiramo, da posebej na lokalnih nivojih kandidirajo za
               funkcije tako svetnikov kot pa županov seveda neodvisni kandidati, s tem menimo, da
               se v lokalnih odborih pri lokalnih okoljih ustvarja pestrost pogleda na življenje v
               lokalnem okolju in ni nujno, da je edino politično stranka tista, ki je kompetentna
               do odločanja o teh zadevah, zaradi tega še vedno trdimo in še vedno potrjujemo naša
               takratna razmišljanja, da je vloga neodvisnih kandidatov pomembna pri demokratizaciji
               oziroma obvladovanju določenih stvari v lokalnem okolju. Vendar, v Liberalni
               demokraciji ne podpiramo tega amandmaja, ki ga je vložila gospa Zalokarjeva zaradi
               tega, ker menimo, da je predlagatelj s cenzusom 2% od spremenjene pa od takrat
               spremenjene dikcije, takrat je bilo število volivcev, sedaj je zadnje volitve,
               zadovoljiv, torej, da je ta nivo ali ta vrednost realna, stvarna in da zdrži po moji
               presoji ali naši presoji tudi ustavno presojo in je omenja na zgolj za 2500 volivci,
               zaradi tega ali pa glasovi zaradi tega, ker so lokalna okolja različno velika in en
               kriterij ta 2% je tisti, ki daje to podlago za večja mesta oziroma za večje volilne
               okoliše je pa 2500 kriterij, ki se mi zdi, da omejuje zadevo na ustrezni nivo, to so
               navsezadnje pokazale tudi zadnje volitve, ki pravzaprav kandidati, ki so bili
               neodvisni niso imeli nobenih težav z zbiranjem teh podpisov in skoraj ni primera, da
               bi nekdo izpadel zaradi tega, ker ne bi zbral zadostnega števila podpisov, zaradi
               tega pritrjujemo v liberalni demokraciji tej omejitvi navzgor 2500 glasov oziroma
               podpisov in ne tisoč podpisov kot predlaga gospa Zalokar Oražem in torej je to naše
               stališče. Napovedujem pa v skladu s prejšnjo odločitvijo, da bom pri tem 7. členu
               podobno kot pri 3. členu opozoril  na metodologijo oziroma na terminologijo, uporabljeno
               tudi v tem členu. Zaradi tega zapiram razpravo o tem amandmaju, napovedujem pa pri
               glasovanju o 7. členu pripombo, kot jo je vložila Zakonodajno-pravna služba.
               Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen Marijan Pojbič.</p>
            </sp>
            <sp who="SDT4:PojbičMarijan">

               <speaker>MARIJAN POJBIČ:</speaker>

               <p>Hvala, predsedujoči. Torej, jaz sem prepričan, da v našem parlamentu ne sprejemamo
               zakonodaje iz prestižnih ali kakršnihkoli drugih razlogov. Tako da strogo zavračam
               takšno utemeljevanje.</p>
               <p>Kar se pa tiče amandmaja k 7. členu, ki ga je predlagala gospa Cvetka Zalokar
               Oražem, v Slovenski demokratski stranki ne podpiramo. In tako, kot je tudi že uvodoma
               povedal minister, smo prepričani, da pobuda ni utemeljena, saj je število glasov, ki
               so potrebni za izvolitev, bistveno večje od števila podpisov, ki jih mora zbrati
               neodvisni kandidat za župana. Prepričani smo, da je predlagana rešitev za vlaganje
               kandidatur volivcev za župana ugodnejša, kot je veljavna ureditev v zakonu, saj se
               število potrebnih podpisov ne šteje od skupnega števila volivcev v volilni enoti na
               dan razpisa, temveč od števila volivcev, ki so glasovali v prvem krogu na zadnjih
               rednih volitvah. Volilna udeležba pa, kot veste, je bila približno okrog 60%. Menimo,
               da se s predlagano rešitvijo nikakor ne onemogoča vlaganje kandidatur s strani
               volivcev. Vendar je pri tem treba upoštevati pomen županske funkcije in dejstvo, da
               je občina ena volilna enota. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Vili Trofenik. Izvolite.</p>
            </sp>
            <sp who="SDT4:TrofenikVili">

               <speaker>VILI TROFENIK:</speaker>

               <p>Hvala za besedo. Lep pozdrav vsem prisotnim! Zelo kratko, ne bi ponavljal tistega,
               kar je že kolegica povedala.</p>
               <p>Mene tudi veseli, da so naše pripombe takrat dobile epilog na Ustavnem sodišču,
               čeprav je to bilo nepotrebno. Zdaj gre sicer za popravke in spravljanje zakona v
               okvir, ki ga je določilo na nek način Ustavno sodišče. Ampak v bistvu gre še vedno za
               uvajanje relativnega kriterija, kjer mislim, da zanj ni nobene potrebe. V bistvu še
               vedno ostaja tendenca, da se na nek način na področju lokalne samouprave, kjer se ne
               bi smelo pod nobenim pogojem, oteži sodelovanje tistih občanov, ki so pa v večini, ki
               strankarsko niso opredeljeni.</p>
               <p>Konkretno o tem amandmaju pa naslednje. Jaz ne vidim nobene logike, da bi bil
               relativni kriterij za kandidaturo za županske volitve drugačen, ker je že osnova
               večja, pri isti relativni stopnji, ker je pač volilna enota ena sama za župana, za
               razliko od svetnikov, in pomeni to v absolutnem bistveno večjo številko. Res je, da
               nikomur ni bilo onemogočeno, vendar če bi se drugače vprašali, kaj je tendenca,
               tendenca je ovirati, oteževati kandidature na področju lokalne samouprave, na katere
               polje se ne da avtomatično preslikati razmer za državnozborske ali kakršnekoli druge
               volitve, ker tudi življenje na nek način kaže v to smer. Zato seveda bom ta amandma,
               čeprav ni idealen, ta amandma prinese samo neke kvote oziroma neko populacijo ali
               število prebivalcev, volivcev, neki občini navzgor, neko omiljevanje, generalno pa
               ostaja še vedno situacija taka, kot ne bi smela. Tu bi bilo treba tehtati nekaj
               drugega. Vizavi temu kriteriju 
               tega kriterija ne bi bilo treba samo preverjati zdaj z novo osnovo, na katero smo mi
               tudi opozarjali takrat, da je praktično tehnično neizvedljiva, kot je bilo v zakonu
               zapisano, procent od volivcev. Ker nekatera volilna opravila sploh skupaj niso šla,
               če bi veljala ta zadeva, ker se volilni imeniki že takrat še niti ne vedno, ne
               poznajo dejanskega stanja, pa pustimo to. Ampak tehtati bi bilo treba proti
               dejanskemu stanju vizavi strankam. Stehtajmo malo pa primerjajmo, katera stranka ima
               v neki lokalni skupnosti toliko članov, da je enakovredno določeno v procentu
               podpisov, je treba videti. Boste videli, kakšne zadrege bodo takrat. Tega na tehtnico
               nihče ne da. Potem organ stranke z nekim minimalnim številom članstva je bistveno -
               njegove odločitve imajo drugo težo kot pa število občanov, volitve ali kakorkoli
               hočete. Tako da tudi kljub eventualnemu sprejetju tega amandmaja, ki ga podpiram,
               situacija je še vedno na nek način, pod narekovaji povedano, diskriminatorna.</p>
               <p>Kot tretje pa bi rad opozoril, kar sem opozarjal pred zadnjo spremembo, zadeva ni
               bila odpravljena. Seveda pristojnega ministra ni tu, v Sloveniji dostop do podpisov,
               do podpore je od upravne enote do upravne enote še vedno sila različen. V nekaterih
               upravnih enotah morajo vsi podpisniki na sedež upravne enote tudi več deset
               kilometrov, nekateri pa lahko to opravijo na krajevnih uradih, ki delajo pa v
               nekaterih upravnih enotah v posameznem kraju ali krajevni skupnosti tudi samo dve uri
               na teden. Potem se pa vprašajmo, v tehničnem smislu, ali so kandidati, ali so tisti,
               ki želijo dati podporo, v enakem položaju v tej mali Sloveniji, kjer se hvali uprava
               z vsemi mogočimi modernizacijami in podobnimi zadevami. Ni res! In da nekdo gre 40
               kilometrov daleč dajati podporo, ni tak mačji kašelj, kot se komu zdi tu na vogalu
               dol za Tromostovjem, da da svoj podpis v Ljubljani; bi lahko naštel primere, ki niti
               niso tako za bregom, kot si kdo misli. Hvala lepa. V glavnem, ta amandma bom podprl,
               čeprav me rešitve v celoti ne zadovoljujejo, bi morale biti bistveno bolj domišljene
               in bistveno bolj, bom tako rekel, pravične.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Martin Mikolič.</p>
            </sp>
            <sp who="SDT4:MikoličMartin">

               <speaker>MARTIN MIKOLIČ:</speaker>

               <p>Hvala za besedo. No, rad bi opozoril vse tiste, ki ste razpravljali o preteklih
               dogodkih, da je Ustavno sodišče razveljavilo tisti del, ki se nanaša na volitve v
               občinski svet. Mi zdaj razpravljamo o 7. členu in o volitvah županov. Tako da ni to
               točno na mestu, o čemer ste nekateri razpravljali. Je pač dejstvo, da je pa tisto,
               kar je razveljavilo Ustavno sodišče, posledica tega, da je tudi na zadnjih volitvah v
               določenih občinskih svetih od 20 svetnikov pač 2 s politične liste, 18 pa neodvisnih.
               Ampak to so dejstva, ki pravzaprav kažejo, kako mi peljemo to, če lahko rečem,
               demokracijo ali pa lokalno samoupravo v Sloveniji, nekaterim v zadovoljstvo,
               nekaterim pač malo manj.</p>
               <p>In bi še enkrat poudaril, da govorimo sedaj o 7. členu, kjer se odloča glede
               neodvisnih kandidatov za župana in o teh kriterijih, kar pa mislim, da je predlog, ki
               ga predlaga Vlada, dober, glede na to, da še vedno sedaj ostajata 2% in kriterij, se
               pravi, ne manj kot 15, pa ne več kot  2.500, in bom ta predlog tudi podprl, se pravi, ne bom
               podprl amandmaja. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Trofenik.</p>
            </sp>
            <sp who="SDT4:TrofenikVili">

               <speaker>VILI TROFENIK:</speaker>

               <p>Nerad repliciram, ampak tokrat moram, ker se zadeve neiskreno ponavljajo. Če bi kdo
               sprožil ustavni spor s tega področja, je vprašanje, o čem bi takrat<gap n="..."/> <stage>/Nerazumljivo
               - slaba slišnost - brez mikrofona!/</stage><gap n="..."/> Pa tisto vse, kar je bil sprožen ustavni spor,
               je pač padlo, zakon in predlagatelji. Vprašanje je pa, če bi se še kaj drugega našlo,
               mogoče bi še kaj padlo. In potem, veste, koliko se zarečenega kruha v življenju poje.
           </p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi se je javila gospa Cvetka Zalokar Oražem. Izvolite.</p>
            </sp>
            <sp who="SDT4:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Ja, saj, moj odgovor oziroma repliciranje bo šlo v isto smer. Na Ustavnem sodišču je
               svojo pritožbo vložila samo neodvisna lista. Prepričana sem, če bi jo tudi kateri od
               županskih kandidatov, bi bilo morda tudi to lahko sporno ali pa na nek način bi se
               danes tudi o tem delu pogovarjali.</p>
               <p>Moram pa še to reči, da prikaz stanja, koliko je neodvisnih kandidatov v občinskih
               svetih, mislim, da je to pač volja volivcev. In da volivci na nek način dajejo
               predvsem na lokalnem nivoju klofuto političnim strankam. Tako da jaz tu ne bi
               obtoževala volivcev, ki imajo očitno več zaupanja ali pa neke afinitete ali pa upanja
               in želje, da se na teh funkcijah pojavijo takšni ljudje. Res pa je, da tudi mnogi
               politični ljudje oziroma kandidati se na lokalnem nivoju raje odločajo za neodvisne
               kandidature. Tako da tu kar tako neke ocene metati, mislim, da ne bi bilo smiselno.
           </p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Rezman. Izvolite.</p>
            </sp>
            <sp who="SDT4:RezmanVili">

               <speaker>VILI REZMAN:</speaker>

               <p>No, bodisi da govorimo o listah, neodvisnih, bodisi o neodvisnih kandidatkah ali
               kandidatih za župane, gre za princip. Gre za to, ali se omogoča ali otežuje
               kandidatura. In nesporno je, da torej vsi lahko imajo teoretično možnost kandidirati,
               da jim pa nekateri želijo to izrazito zagreniti. In naj še sam z nekim primerom
               povem, zakaj mislim, da se temu pravzaprav ne da oporekati. Ponekod je treba zbrati
               za neodvisne liste, ne vem, 50, 100 ali več podpisov, torej ljudi, ki se izrecno s
               strankarsko politiko ne ukvarjajo. In to skoraj povsod, skoraj po vseh občinah pomeni
               bistveno večje število ljudi, ki podpirajo nekega kandidata ali listo, kot pa imajo
               posamične stranke članov v tistih občinah. In te stranke, ki praktično nimajo
               članstva, funkcionirajo ponekod, bom malo grobo zdaj rekel, skoraj kot framasonska
               društva, in tako tudi kandidirajo.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo o amandmaju k 7. členu? Če ne, razpravo zaključujem in
               prehajamo na odločanje.</p>
               <p>Kdo podpira amandma k 7. členu poslanke Cvetke Zalokar Oražem? <stage>(5 članov.)</stage> Kdo je
               proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Končali smo razpravo o amandmajih. Želi kdo razpravljati o preostalih členih, h
               katerim niso bili vloženi amandmaji? Gospod Milan Petek je razpravo že napovedal.
               Izvolite.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Torej, razpravljati želim o 3. členu, za katerega sem že prej spraševal, kje je
               predlagatelj videl zadržek, da ne bi sprejel razmišljanj Zakonodajno-pravne službe.
               In zaradi tega najprej sprašujem predlagatelja, če smem, da dobim odgovor na to. In
               če bo odgovor ustrezen, potem tudi ne bom spraševal več naprej, sicer bom pa
               predlagal, da kot odbor sprejmemo amandma. Zdaj pa prosim ministra, da na to
               odgovori.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Minister, izvolite, imate besedo. 
               </p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>Bodo strokovne službe<gap n="..."/></p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Izvolite, gospa.</p>
            </sp>
            <sp who="SDT4:VodušekNeža">

               <speaker>NEŽA VODUŠEK:</speaker>

               <p>Hvala. <stage>(Neža Vodušek, Služba Vlade za lokalno samoupravo.)</stage> Predlagatelj je temeljito
               razmislil, zakaj je zapisal <q>"na zadnjih rednih volitvah"</q>. Volitve se razpisujejo
               hkrati v občinski svet in volitve za župana. Redne volitve, torej splošne volitve so
               pa res redne in predčasne v občinski svet. S stališča volitev župana pa lahko enačimo
               nadomestne volitve tudi kot predčasne volitve, torej takrat, ko preneha mandat. Ker
               se razpisujejo volitve hkrati, torej za občinski svet in za župana, je primerno in
               predlagateljem, volivcem lažje uporabiti podatke, ki so bili znani že ob volitvah v
               občinski svet, ker se pač tam samo en krog opravi. Namreč, predčasnih volitev v
               občinski svet tako rekoč ne poznamo, do zdaj jih skoraj ni bilo, nadomestnih volitev
               za župana je pa kar nekaj. Da bi šlo za enotno uporabo in za dostopnost podatkov,
               torej tako za volilne komisije, predvsem pa za volivce, ker ti podatki so znani, smo
               se odločili za zadnje redne volitve. Kot veste, mora občinska volilna komisija
               objaviti poročilo v svojem uradnem glasilu, poročilo o izidu volitev, ti podatki so
               znani tako na spletnih straneh Državne volilne komisije kot na spletnih straneh
               občin. Gre za enotno uporabo, torej to je bil tudi naš argument, da smo uporabili
               izraz <q>"zadnje redne volitve"</q>.</p>
               <p>To je, kar bi želela pojasniti, potem pa mogoče še naprej. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospod Petek, izvolite.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Razlaga me pravzaprav zadovoljuje. Mislim, da verjetno res ni neke objektivne
               nevarnosti ali pa položaja, da bi lahko prišli do zmede v terminologiji, kaj so tiste
               volitve, na katere se nanaša to število glasov oziroma tako stanje. Tako da pri tem
               ne vztrajam več. Seveda pa v nadaljevanju<gap n="..."/> Torej, s tem je odgovorjeno tudi na
               tisti 7. člen, tudi tam, menim, da je bila razlaga dana. Vendar v 3. členu je
               opozorjeno tudi še, da pride pa po volitvah lahko do spremenjenih meja občine. Ker pa
               tega razmišljanja, torej da bi v spremenjeni volilni enoti, ne samo občini, torej
               volilni enoti, tudi ni vključeno v spremembo oziroma v amandma, sprašujem torej, kje
               ste pa tu našli podlago, da tega spremenjenega območja volilne enote niste
               upoštevali. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Izvolite, gospa.</p>
            </sp>
            <sp who="SDT4:VodušekNeža">

               <speaker>NEŽA VODUŠEK:</speaker>

               <p>Hvala za besedo. Torej, predlagatelj je prvič uredil tudi primere, ko med mandatom
               oziroma pred razpisom splošnih volitev pride do spremembe območja občine, v smislu,
               ali se območje občine razdeli, da nastane več novih občin, ali občinski svet z
               odlokom določi volilne enote, pa prej ni bila občina razdeljena na volilne enote, ali
               se spremeni območje volilnih enot, torej z odlokom so bile že določene - vse to so
               primeri, ko se potem uporabi različno število volivcev, ki so glasovali na zadnjih
               volitvah. Namreč, občinska volilna komisija je tista, ki lahko na več načinov ugotovi
               potem potrebno število volivcev. Če se občina razdeli, je popolnoma jasno, da po
               novih območjih občine na podlagi razdelitve, če izhajajo že iz volišča, ker so znani
               podatki po posameznih voliščih, znani so podatki po volilnih enotah. Res je, kar je
               opozoril predstavnik Zakonodajno-pravne službe, da bi morali zapisati <q>"volivci v
               volilni enoti"</q>, ampak po zakonu  samem se domneva, da imajo, torej je domneva znana, da imajo volivci
               pravico glasovanja tisti iz volilne enote, torej ne zdi se nam potrebno napisati <q>"v
               volilni enoti"</q>, ker drugače, kot iz volilne enote sploh ne more biti, samo tisti
               imajo pravico glasovanja. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospod Petek, izvolite.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Vsaj mene mislim, da na tem nivoju mojega razumevanja te materije zadovoljuje, vendar
               sprašujem predstavnika Zakonodajno-pravne službe, da ne bo nobenih dvomov, ali
               pritrjuje temu razmišljanju.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Želite besedo? Izvolite.</p>
            </sp>
            <sp who="SDT4:StrleBožo">

               <speaker>MAG. BOŽO STRLE:</speaker>

               <p>Hvala za besedo. No glede drugega dela, sicer je tudi v prvem odstavku izrecno
               navedeno <q>"v volilni enoti"</q>, ta drugi del ni tako pomemben.</p>
               <p>Glede prvega dela pa v bistvu ne vidim razloga, ki ga je predstavnica predlagatelja
               navedla, za volitve župana - ne gre mešati volitve župana in volitve v občinski svet,
               ker imata različne kriterije in v različnih členih sta opredeljena. Še vedno ostaja
               dejstvo, da če bo prišlo do predčasnih volitev, pri tem je povsem zanemarljivo, da
               jih še ni bilo ali da bodo redko, kajti če zakon dopušča to možnost je treba biti
               korekten in skozi cel zakon upoštevati to možnost. Še vedno bo prišlo do situacije,
               da se bo upoštevalo namesto zadnjih predčasnih volitev, predzadnje redne volitve v
               občinski svet, če bo ta dikcija ostala takšna kot je. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo? Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa, gospod predsednik. Naj mi bo dovoljeno, ob predlaganih spremembah in
               dopolnitvah, predlagatelja vprašati, ker je gotovo seznanjen z odločbo Ustavnega
               sodišča z dne 17. maja, kdaj lahko pričakujemo eventualne nove spremembe in
               dopolnitve Zakona o lokalnih volitvah, ki so s to odločbo Ustavnega sodišča povezane.
               Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Petek.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Z ozirom na razlago gospoda Strleta predlagam, da odbor sprejme amandma; jaz ga bom
               posredoval na ta 3. člen tako, da bi glasil 3. člen v drugem odstavku tako: <q>"Potrebno
               število podpisov je najmanj 1% števila volivcev v volilni enoti, ki so glasovali na
               zadnjih rednih oziroma splošnih volitvah v občinski svet, vendar ne manj kot 15"</q>, s
               tem sem torej postavil tezo, da pritrjujem Zakonodajno-pravni službi, da ne bi
               prihajalo do te zmede, ker gre dejansko za volitve v občinske svete, da govorimo
               torej <q>"zadnjih rednih oziroma splošnih volitvah v občinski svet"</q>, ne <q>"ne zadnjih
               rednih volitvah v občinski svet"</q> ampak še dodamo <q>"oziroma splošnih volitvah v
               občinski svet"</q>. To mislim, da nič ne pokvari amandmaja, mislim, da je to mnogo
               jasneje napisano in s tem smo se pravzaprav izognili morebitnim težavam in tudi
               mislim, da predlagatelj zaradi tega ne bi smel imeti zadržkov do takšnega popravka
               tega amandmaja oziroma načela.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi besedo predstavnik predlagatelja? Izvolite.</p>
            </sp>
            <sp who="SDT4:VodušekNeža">

               <speaker>NEŽA VODUŠEK:</speaker>

               <p>Hvala lepa. Glede vprašanja gospoda poslanca v zvezi z zadnjo odločbo Ustavnega
               sodišča bi samo povedala, da je rok za uskladitev zakona eno leto. Odločba Ustavnega
               sodišča zahteva temeljiti razmislek kako jo bomo uresničili.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo? Predstavnik Zakonodajno-pravne službe.</p>
            </sp>
            <sp who="SDT4:StrleBožo">

               <speaker>MAG. BOŽO STRLE:</speaker>

               <p>Če bi ravno ta amandma, bi predlagal; v bistvu to ni ravno smiselno rednih oziroma
               splošnih, kajti splošne obsegajo oboje. Če bi napisali namesto besede <q>"rednih
               splošnih"</q> bi zavzemalo tako ali tako oboje, redne ali pa predčasne, katerekoli bi pač
               bile zadnje tako, da mogoče bi to bolj ustrezalo vsebini.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala. Besedo ima gospod Petek.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Torej korigiram ta predlog, da bi tekst glasil torej <q>"na zadnjih splošnih volitvah v
               občinski svet"</q>, torej črtamo besedo <q>"rednih"</q> in namesto tega uveljavimo <q>"splošnih
               volitvah v občinski svet"</q>.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Če pravilno povzemam, predlagate, da se k 7. členu, <gap n="..."/><stage>/oglašanje v ozadju/</stage><gap n="..."/> 3.
               členu, drugi odstavek dopolni <gap n="..."/><stage>/oglašanje v ozadju/</stage><gap n="..."/> Želi o predlaganem amandmaju
               še kdo besedo? V kolikor ne,
               predlagam, da odbor povzame predlagani amandma, kot amandma odbora in da preidemo na
               glasovanje o predlaganem amandmaju. S tem bi se drugi odstavek glasil takole:
               <q>"Potrebno število podpisov je najmanj 1% od števila volivcev v volilni enoti, ki so
               glasovali na zadnjih splošnih volitvah in ne rednih v občinski svet, vendar ne manj
               kot 15"</q>. Kdo podpira predlagani predlog amandmaja odbora? Izvolite gospa.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p><gap n="..."/><stage>/mikrofon ni vključen/</stage><gap n="..."/> Najprej dajmo reči, da je to obrazložitev glasu. Meni
               je žal ampak bom glasovala proti temu amandmaju, zaradi tega, ker menim, da za
               nadomestitev pojma <q>"redne"</q> s pojmom <q>"splošne"</q> izključuje posebne volitve. Tukaj
               govorim o posebnih volitvah, kot so volitve predstavnikov italijanske in madžarske
               narodne skupnosti in predstavnika Romov v posameznih občinskih svetih. Mislim, da
               pojem <q>"splošne"</q> izključuje te posebne volitve in zaradi tega mislim, da ni dobro, da
               bi se zamenjala ta dva pojma. Je pa seveda stvar odločitve poslancev kako bodo
               glasovali. Hvala. Jaz bom pač proti.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še predstavnik Zakonodajno-pravne službe? Izvolite.</p>
            </sp>
            <sp who="SDT4:StrleBožo">

               <speaker>MAG. BOŽO STRLE:</speaker>

               <p>Samo toliko, da pojasnim. Predčasne volitve so ravno tako, kot redne popolne volitve,
               celoten občinski svet. Kot pravi zakon, predčasne volitve se opravijo, se občinski
               svet razpusti, pred potekom štiriletne mandatne dobe, to se pravi, da predčasne
               volitve zavzamejo cel občinski svet, tudi predstavnike teh posebnih skupin. Hvala.
           </p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo? Drugače prehajamo na glasovanje. Kdo podpira
               predlagani predlog amandmaja odbora? <stage>(1 član.)</stage> Kdo mu nasprotuje? <stage>(2 člana.)</stage></p>
               <p>Ugotavljam, da predloga amandmaja ni sprejet.</p>
               <p>Gospod Trofenik izvolite.</p>
            </sp>
            <sp who="SDT4:TrofenikVili">

               <speaker>VILI TROFENIK:</speaker>

               <p>Hvala za besedo, jaz imam vseeno še enkrat vprašanje v zvezi z novim drugim odstavkom
               v 3. členu, ki pravi <q>"če se v času do razpisa..."</q> in tako naprej, konec samo ugotovi
               potrebno število podpisov občinska volilna komisija. Jaz imam pomisleke, tudi
               predstavnik stroke je to povedala, odgovor pa je bil - da se razume. Jaz se bojim, da
               se tako enostavno v volilnih komisijah ne razume, glede na razmere v volilnih
               komisijah se lahko zgodi, da volilna komisija odločit tudi, da razume tako, da je
               treba imeti 100% osnovo.  Kaj
               bo takrat, glede na kratke roke v postopkih, kakšna bo procedura in kakšni situaciji
               se bo <gap n="..."/><stage>/nerazumljivo/</stage><gap n="..."/> Ne razumem zakaj se predlagatelj upira bolj definirani
               dikciji tega dela?</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Predlagatelj, izvolite gospa.</p>
            </sp>
            <sp who="SDT4:VodušekNeža">

               <speaker>NEŽA VODUŠEK:</speaker>

               <p>Jaz bi želela samo dopolniti našo obrazložitev. Tukaj v tem primeru gre za drugačna
               območja na katerih so bile opravljene volitve, zadnje redne volitve, kot je prej
               veljalo. Torej vmes je prišlo do spremembe in velja enako, kot za vse, torej 1%; člen
               je treba brati v celoti; se pravi to velja, vendar pa neposredno na poročilih
               prejšnjih volilnih komisij ali volilne komisije ni mogoče ugotoviti potrebnega
               števila podpisov in je treba ugotoviti potrebno število podpisov po udeležbi, po
               glasovanju po voliščih, ki sodijo v nova območja. Zato je tu dano pooblastilo
               občinski volilni komisiji, da to pravilo, ki velja tudi za vse občine, se pravi za
               vsa območja, upošteva tudi na spremenjenih območjih. Samo to je vsebina tega odstavka
               tega člena. In je zelo jasno določen v celoti.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospod Trofenik.</p>
            </sp>
            <sp who="SDT4:TrofenikVili">

               <speaker>VILI TROFENIK:</speaker>

               <p>Glejte, jaz to povsem razumem, to mi ni treba tolmačiti. Ampak manjka kriterij. Zakaj
               ne bi napisali kriterij na podlagi udeležbe na zadnjih, tri pike, volitvah? To je
               jasno da velja ampak zakaj tega ne bi decidirano napisali, v izogib komplikacijam, ki
               se dogajajo. Ne vem koliko poznate dogajanja v volilnih komisijah, morate upoštevati,
               da so volilne komisije ne tako, kot nekoč, da so prvenstveno politično strankarsko
               sestavljene.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Predstavnica Vlade izvolite.</p>
            </sp>
            <sp who="SDT4:VodušekNeža">

               <speaker>NEŽA VODUŠEK:</speaker>

               <p>Hvala lepa. Torej dodatni bi še pojasnila, seveda, če je na prejšnjih volitvah in
               pred prejšnjih tudi prišlo do spremembe volilnih enot, recimo med mandatom in tako
               naprej, na enak način je bilo treba ugotoviti število do sedaj vpisanih v volilni
               imenik, ker smo imeli pač tako zapisano, glede na število vpisanih v volilni imenik,
               ko govorimo o odstotkih ali odstotku, ki so bili potrebni za vložitev kandidature.
               Gre za to, da seveda občinska volilna komisija je samostojen organ, podatki so uradni
               iz zadnjih volitev in gre za tehnično pravilo, da se da občinski volilni komisiji
               pooblastilo, da v primeru, da pride znotraj občine do neke spremembe stališča
               volilnih enot, ali se teritorij občine in so že tako ali tako morali spremeniti tudi
               odlog o volilnih enotah, če so ga imeli zaradi tega, tako kot se je pred zadnjimi
               volitvami tudi zgodilo, da uradno ugotovi s sklepom, v volilni enoti 1 je potrebno
               število 1% od teh, toliko in toliko. Za to gre, ker do zdaj to ni bilo izrecno
               zapisano ampak to je metoda kako ugotoviti potrebno število podpisov na uradni način
               in vemo, da svoje odločitve mora občinska volilna komisija seveda objaviti in so tudi
               takoj znani.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala. Besedo ima gospa Pečanova.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Morda en prispevek k temu, da bi morda bil ta drugi odstavek res jasen in določen, bi
               lahko na koncu  stavka, za
               besedo <q>"ugotovi"</q> dodali samo <q>"v skladu z drugim stavkom 54. člena"</q>, ali pa <q>"v skladu
               s prejšnjim odstavkom, potrebno število ugotovi"</q>; ne; <q>"v skladu s prejšnjim odstavkom
               ugotovi, potrebno število podpisov, občinska volilna komisija."</q> In bi s tem vezali na
               to podlago prejšnji odstavek in ni treba nič pisati kakšnih številk ali kaj jaz vem
               kaj. Je pa logično, da je to ta osnovna, saj to se razume samo, da ne bi bilo kdaj
               koli; ker vemo, mi smo lani imeli na volitvah tako izjemne situacije, da mislim, da
               je prav, da kadar podvomimo v to, da bo volilna komisija morda imela kakšen problem -
               vendarle je 210 občin in nekatere zelo majhne in je zato morda dobro, da imajo v
               zakonu zelo jasna navodila tako, da bi<gap n="..."/> Se strinjaš s tem? <gap n="..."/><stage>/medsebojno
               pogovarjanje/</stage><gap n="..."/> in kriterij je iz prejšnjega odstavka.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Zdaj, če pravilno razumem gospo Pečenovo, zopet predlaga, da bi odbor povzel
               amandma, ki bi v tem četrtem odstavku za besedo <q>"volilnih enot"</q> <q>"v skladu s prejšnjim
               odstavkom ugotovi potrebno število"</q> ta vrinjeni stavek <q>"v skladu s prejšnjim
               odstavkom"</q>.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Tukaj bi samo; oprostite.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Izvolite.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Ugotovi v skladu s prejšnjim odstavkom potrebno število podpisov občinska volilna
               komisija.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Občinska volilna komisija.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Bo tudi kolegica Majda Potrata<gap n="..."/></p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Potrebno število podpisov, v redu. Se želi predstavnik Vlade opredeliti do
               predlaganega?</p>
            </sp>
            <sp who="SDT4:VodušekNeža">

               <speaker>GOSPA NEŽA VODUŠEK:</speaker>

               <p>Se strinjam.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Želi še kdo besedo o predlaganem amandmaju odbora? V kolikor ne, razpravo
               zaključujem in prehajamo na odločanje o amandmaju odbora. Kdo podpira predlagani
               amandma? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet. S tem pa nadaljujemo razpravo o preostalih
               členih. Želi še kdo besedo o preostalih členih? V kolikor ne, razpravo zaključujem in
               prehajamo na odločanje o preostalih členih? Kdo podpira ostale člena zakona, skupaj?
               <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da so preostali členi sprejeti. S tem zaključujem drugo obravnavo
               predloga zakona. Sprejeti amandmaji bodo vključeni v dopolnjeni predlog zakona, ki bo
               sestavni del poročila odbora. Želi biti kdo poročevalec na seji Državnega zbora? V
               kolikor ne, bom to opravil sam. S tem zaključujem to točko dnevnega reda.</p>
               <p>Prehajamo na obravnavo <title>2. TOČKE DNEVNEGA REDA</title> to je <title>NA DRUGO OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O LOKALNI
               SAMOUPRAVI.</title>
               </p>
               <p>K tej točki ste prejeli naslednja gradiva: predlog zakona, ki je objavljen v
               Poročevalcu številka 27 in v mreži Lotus notes, mnenje Zakonodajno-pravne službe,
               mnenje Državnega sveta Republike Slovenije z dne 17.5., mnenje občin Gorišnica,
               Žetale,Sv. Andraž v Slovenskih goricah, Kidričevo, Juršinci, Mestne občine Ptuj,
               Trnovska vas, Podlehnik, Zavrč, Mestne občine Ljubljana, občine Hajdina, vse z dne
               10.05.2007, mnenje občine Markovci z dne 10.5.2007 in dodatek k mnenju z dne
               11.05.2007,mnenji občine Dornova in mnenje občine Brezovica z dne 14.5.2007,
               amandmaje Poslanskih skupin SDS, NSi, SLS in DeSUS k 1., 4., 15. in 17. členu,
               amandma  poslanke Cvetke
               Zalokar Oražem k 15. in 27. členu, amandma poslanske skupine LDS k 14. členu in
               pregled vloženih amandmajev. K tej točki so bili vabljeni: minister Ivan Žagar, mag.
               Marko Starman, državni sekretar, Vesna Juvan Gotovac, sekretarka v Službi Vlade RS za
               lokalno samoupravo in regionalni razvoj, Zakonodajno-pravna služba, Marjan Maučec,
               Državni svet, Darko Fras, Državni svet, Skupnost občin Slovenije in Združenje občin
               Slovenije. Predlog zakona je Državnemu zboru v obravnavo in sprejem predložila Vlada
               Republike Slovenije. Predsednik Državnega zbora je predlog zakona na podlagi 94.
               člena Zakona o lokalni samoupravi in 145. člena Poslovnika Državnega zbora poslal dne
               10.4.2007 v mnenje županom občin in mestnih občin. Rok za pošiljanje mnenj je bil do
               vključno 10.5.2007. V tem času je Državni zbor prejel mnenja, ki sem ji že predhodno
               navedel ob najavi gradiva, ki ste ga prejeli za današnjo sejo. O predlogu zakona ni
               bila opravljena splošna razprava. Rok za vlaganje amandmajev odbora je bil do četrtka
               31. maja 2007.</p>
               <p>Pričenjam drugo obravnavo predloga zakona, v kateri bomo na podlagi 126. člena
               Poslovnika Državnega zbora opravili razpravo in glasovanje o posameznih členih
               predloga zakona. Želi predstavnik Vlade kot predlagateljice zakona podati dodatno
               obrazložitev? Izvolite, gospod minister.</p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>Torej namen in cilj tega zakona je prav tako uskladitev tako za spremembo ustave
               oziroma ustavnimi določbami ter uskladitev z drugo zakonodajo. In sicer, najprej gre
               za uskladitev z ustavnim zakonom o spremembah 140. in 143. člena Ustave Republike
               Slovenije, ki se nanašajo na pokrajine. Namreč zaradi teh sprememb <gap n="..."/> se spremeni
               položaj pokrajin in se pripravlja celovita pokrajinska zakonodaja. Zato so v
               predloženem datumu črtane določbe, ki se nanašajo na pokrajine, ter je v celotnem
               besedilu <q>"samoupravna lokalna skupnost"</q> nadomeščena z besedilom <q>"občine"</q>.</p>
               <p>Drugič. Gre za uskladitev z določbo Ustavnega sodišča, ki je razveljavila določbo
               zakona, s katero je bila urejena pritožba predlagatelja na Sklep Državnega zbora o
               predlogu za spremembo območja občin oziroma za ustanovitev občine na Ustavno sodišče.
               S predlagano spremembo je sedaj pristojni organ Upravno sodišče. Predlagani zakon
               vsebuje tudi spremembe in dopolnitve zaradi medsebojne uskladitve sistemskih rešitev
               na področju lokalne samouprave <gap n="..."/> uslužbencev. Zakon o javnih uslužbencih, Zakon o
               inšpekcijskem nadzoru in Zakon o državni upravi ter sistemom plač v javnem sektorju.
               Potem ta zakon tudi vsebuje spremembe in dopolnitve, ki izhajajo iz delovanja občin,
               predvsem iz delovanja oziroma organiziranja skupnih občinskih uprav. In pa v
               prehodnih določbah je določeno, da morajo občine na katerih bo v skladu z uredbo
               Vlade opredeljena avtohtona romska skupnost, v statutu uskladiti sestavo občinskega
               sveta in zagotoviti predstavitev Romov v občinskem svetu do prvih naslednjih rednih
               volitev občinski svet po uveljavitvi uredbe. Hvala za pozornost.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi besedo predstavnica Zakonodajno-pravne službe? Izvolite, gospa
               Ogrinc.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>V zvezi s tem lahko ugotovim, da so amandmaji k 1., 4. in 15. členu naravnani tako,
               da<gap n="..."/> Se ne sliši<gap n="..."/> Se opravičujem. Hvala lepa. Če se opredelim do vloženih
               amandmajev lahko ugotovim, da so amandmaji k 1., 4. in 15. členu naravnani in
               oblikovani tako, da praktično sledijo pripombam Zakonodajno-pravne službe. Med tem,
               ko za pripombe, ki so bile podane k 17. in pa k 20. členu, pa tega ne morem ugotoviti. Namreč v zvezi s
               predlaganim 17. členom s katerim se spreminja in dopolnjuje 49.b člen, smo opozorili
               v zvezi s predlagano rešitvijo glede načina financiranja skupnega organa občinske
               uprave na potrebno ponovno pritiskanje predlagane rešitve tako v zvezi z Zakonom o
               javnih financah kot tudi z Zakonom o financiranju občin. Namreč menimo, da predlagana
               rešitev kot je podana, to je v prvem odstavku 17. člena, ki je rečeno, organ skupne
               občinske uprave je neposredni uporabnik občinskega proračuna tiste občine v kateri
               ima sedež. Da je ta rešitev vprašljiva z vidika narave nalog, ki jih ima skupna
               občinska uprava. Namreč tukaj nedoumno so, torej bi se moral organ skupne občinske
               uprave financirati s proračunov vseh občin ustanoviteljic v sorazmerju z nalogami, ki
               jih zanje opravlja, če upoštevamo določbe zakonov na katere smo opozorili. To je
               glede načina financiranja.</p>
               <p>Druga pripomba naša pa se je nanašala na osebo, kateri je zaupana funkcija vodenja
               organa skupne občinske uprave. Menimo namreč, da je ta družba pomanjkljiva, ker ni
               predlagana rešitev glede postopka in pa načina imenovanja in pa razreševanja te osebe
               oziroma predstojnika organa skupne občinske uprave. Na to opozarjajo tudi občine v
               svojih mnenjih, ki so bila posredovana.</p>
               <p>In glede 20. člena. Ta pa rešuje oziroma spreminja besedilo 53. člena veljavnega
               zakona in o predlaganih rešitvah menimo, da bi bilo potrebno, če se spoštuje v celoti
               rešitve zakona o financiranju občin, da bi bilo potrebno torej predlagano rešitev
               vendarle dopolniti. Namreč samo zgolj črtanje drugega, tretjega in četrtega odstavka
               in 50. člena menimo, da ob ohranitvi le prvega odstavka tega člena, da rešitve ne
               sledijo sistemu financiranja občin, kot ga je postavil Zakon o financiranju občin. In
               da je bilo potrebno zaradi uskladitve teh zakonov vendarle te rešitve popraviti.
               Toliko. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi besedo predstavnik Državnega sveta? Izvolite, gospod Fras.</p>
            </sp>
            <sp who="SDT4:FrasDarko">

               <speaker>DARKO FRAS:</speaker>

               <p>Hvala. Na kratko. Torej Državni svet generalno podpira predlog predmetnih sprememb
               in dopolnitev zakona. Bi pa samo poudaril dve ugotovitvi oziroma opozorila Državnega
               sveta.</p>
               <p>Prvo. Se torej nanaša na to sprejetje uredbe, s katerim bi se naj podrobneje
               opredelili pogoji, merila in kriteriji na podlagi katerih se opredeli to avtohtonost
               naseljene romske skupnosti, ki bo potem pravzaprav podlaga za izvajanje 28. člena
               tega predloga zakona, na podlagi katerega bodo morale občine v statutu uskladiti
               sestavo občinskih svetov in zagotoviti tega predstavnika Romov. V zvezi s tem bi samo
               opozorili, da je predvideno, da morajo občine to storiti do prvih naslednjih rednih
               volitev in s tem v povezavi bi bilo smiselno torej ali določiti ta rok za sprejem te
               uredbe, ki bo podlaga za izvedbo tega ali pa vsaj nekako opozarjamo na to, da bi
               moral biti ta rok potem nekako primeren, da bi občinam omogočil, da potem do
               naslednjih rednih volitev uskladijo to sestavo oziroma svoje občinske akte, statut
               itn.</p>
               <p>In pa, torej druga pripomba se nanaša na ta 17. člen sprememb in dopolnitev zakona,
               kjer nekako lahko ugotovimo, da tudi Državni svet podpira  pripombe, ki so bile posredovane predvsem skupne
               občinske uprave, torej s področja Ptuja. Skratka pripombe gredo v tej smeri, da bi
               vendarle tukaj se pustila odprta ta možnost občinam, da se odločijo ali oblikujejo
               samostojni organ skupne občinske uprave ali ga oblikujejo kot organ, ki ga lahko vodi
               uradnik na položaju, zaposlen v eni izmed občinskih uprav, kajti zlasti v teh manjših
               skupnih občinskih upravah, ki jih je že kar nekaj, bi bila to zelo racionalna in
               smiselna rešitev, hkrati bi pa občinam dajala možnost, da se sami odločijo o obliki
               organiziranosti in pa vodenju tega skupnega organa. Toliko. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Vsem ostalim vabljenim predlagam, da se vključijo v razpravo. Odboru
               predlagam, da po razpravi o členih in glasovanju o predloženih amandmajih v skladu s
               tretjo alinejo 128. člena Poslovnika glasuje o vseh členih predloga zakona skupaj.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Odpiram razpravo o posameznih členih predloga zakona in o predloženih amandmajih.
               Pregled amandmajev ste prejeli. Prehajamo na amandma k 1. členu. Odpiram razpravo.
               Kdo želi razpravljati? Amandma so vložile poslanske skupine SDS, NSi, SLS in DeSUS.
               Zakonodajno-pravna služba, gospa Ogrinc. Izvolite.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala lepa, gospod predsednik. Torej v zvezi s predlaganim amandmajem menimo, da bi
               bil potreben redakcijski popravek. In sicer besedila v prvem odstavku. Namreč ne gre
               za spremembo prvega odstavka, ampak gre za spremembo le napovednega besedila v prvem
               odstavku. Tako, hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Želi še kdo razpravljati? Predstavnica Vlade? Se strinjate s predlogom? V prvem
               odstavku 1. člena se spremeni napovedni stavek, tako da se glasi. V kolikor ni
               razprave, razpravo zaključujem in dajem na glasovanje tako popravljeni amandma k 1.
               členu.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na amandma k 4. členu poslanskih skupin SDS, NSi, SLS in DeSUS. Želi kdo
               besedo? Pregled amandmajev je ena od prilog. V kolikor ne želi nihče razpravljati,
               zaključujem razpravo in prihajamo na odločanje.</p>
               <p>Kdo podpira predlagani amandma? <stage>(6 članov.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o amandmaju k 14. členu poslanske skupine LDS.
               Želi kdo besedo? Izvolite gospod Petek.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Hvala predsednik za besedo. V tem členu gre torej za drugi odstavek tega člena, ki
               je predlagala, da se predlaga, da se za besedo <q>"sveta"</q> dodata besedi <q>"in podpužana"</q>
               in se črta besedilo <q>"in vodenje notranje organizacijske enote v upravni enoti"</q>. Torej
               namen tega zakona je bil, da torej združljivost položaja svetnika ne omejujemo več
               tistim, ki delajo v pravnih enotah oziroma vodijo oddelke v upravnih enotah. Torej v
               LDS-u menimo, da bo prišlo do marsikaterih zagat v realizaciji oziroma  v izvajanju nalog, ki jih imajo
               svetniki in na drugi strani <gap n="..."/> nalog, ki jih imajo, vodijo oddelkov v upravnih
               enotah. Ta predlagani člen bazira na razlagi, da zakon o upravi namreč ne določa več
               nadzorstvene funkcije oddelkov oziroma upravne enote v nekaterih, v kontroli ali pa
               nadzorovanju teh sprejetih odločitev mestnega sveta. Opozarjamo pa, da s tem
               pravzaprav to ni tako strogo mišljeno, ker v 64. členu in v 69. členu pa še vedno ta
               zakon v upravi govori, da morajo oddelki oziroma delavci v upravi opozarjati na
               napačne ali pa neustrezne odločitve mestnih svetov ali pa izvršne oblasti v mestu.
               Zaradi tega menimo, da če bo ostala ta dikcija, torej bodo prišli v mestne oziroma
               občinske svete tudi vodje notranjih organizacijskih enot, ki pa so pravzaprav
               marsikdaj akterji v realizaciji tistih nalog, ki jih mestni svet oziroma odlokov ali
               pa aktov, ki jih mestni svet sprejme, naj to ponazorim s tem, da so vodje notranjih
               organizacijskih enot recimo na področju urejanja prostora marsikdaj tisti, ki bodo s
               svojim načinom oziroma s svojim delom vplivali na to, da pride odločitev, namesto da
               bi prišlo do njihove nadzorstvene funkcije, da se dogaja, da bo vodja oddelka za
               upravno enoto lahko pravzaprav z oziroma, da pozna, in da je s svojim delom vključen
               v realizacijo teh nalog, že prej vedel in ugotavljal kaj se dogaja s takšnimi akti,
               takšnimi dokumenti. Torej menimo, da ta združljivost ni dobra, in da bi morali torej
               preprečiti tako razlago, kot je pravzaprav bila pri tem zakonu. Zaradi tega smo
               predlagali, da se za besedo <q>"podžupana"</q> torej ostali del članka besedila črta in se
               <q>"pika"</q> doda, kar pomeni, da torej dejansko vodje oddelkov v upravnih enotah ne bi
               smeli biti člani mestnega sveta. Sedaj ali je ta razlaga nastala ali to določilo
               nastalo zaradi tega, ker so nekateri to čutili pri svojem delu ali so nekatere
               politične stranke imele težave, da so jim iz občinskih svetov morali, prvič, ali ne
               kandidirati ali pa drugič, odstopati nekateri izvoljeni člani, ki te združljivosti,
               ki temu dosedanjemu zakonu niso mogli na ta način torej ubežati. To je sedaj že drugo
               hipotetično vprašanje. Torej menimo, da je verjetno pri razlagi za tako določilo tudi
               to imelo določen vpliv, da nekaterih iz sedaj predlaganih, torej tisti predlagatelji
               strank niso mogli sodelovati v delu mestnih oziroma občinskih svetov. Zaradi tega
               opozarjamo, da bi ti bilo napačno, da to ne bi bilo dobro in menimo, da ni prav, da
               so delavci v upravnih enotah torej tudi člani občinskih oziroma mestnih svetov. In da
               se izognemo tem zagatam, ki lahko prihajajo v poštev pri delu mestnega sveta ali pa
               pri delu delavcev v upravi, predlagamo, da se to določilo črta. S tem nismo
               onemogočili kandidiranja zelo zelo velikemu številu občanov, ampak smo onemogočili
               ali pa preprečili, da bi prišlo pa pravzaprav do morebitnih zlorab v obeh funkcijah.
               Zaradi tega predlagamo tudi koalicijskih poslancem, da to našo dopolnilo sprejmejo.
               Nič hudega se zaradi tega ne bo zgodilo, če torej ta 14. člen nekoliko popravimo. Za
               enkrat toliko.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Besedo ima gospod Trofenik.</p>
            </sp>
            <sp who="SDT4:TrofenikVili">

               <speaker>VILI TROFENIK:</speaker>

               <p>Hvala za besedo. Splošno o 14. členu. Mislim, da je nepotrebna nesprejemljivo
               lajšanje možnosti kandidature s črtanjem teh notranjih vodij notranjih
               organizacijskih enot. Mislim, da bi moral zakon spremembo zaostriti in še tukaj
               dodati še inšpekcijske službe, nekatere inšpektorje, kaj je s policijo in še z
               nekaterimi. Ne pa, da greste v  nasprotno smer. Za ta primer vodje notranje
               organizacijske enote, jaz poznam primer, odprt iz prvega mandata, vsemogoča pravna
               mnenja, iz mandata 1994-1998, ko je bilo prej konec mandata, kot se je rešil ta
               problem. In vsemogoča mnenja so bila, od takih inštitutov, služb in podobno. Iz
               nobene potrebe po omilitvi pogojev, nasprotno, glede na dogajanja, na življenje,
               zaostritev. To, kar je kolega Petek povedal, drži, pa marsikaj še bi lahko povedali s
               področja inšpekcij. Ne spadajo noter v občinske svete pa v nobene organe, tudi še kak
               drug državni uslužbenec ali pooblaščenec, bom tako rekel, nima kaj tu notri iskati,
               ker prihaja do zlorab. Jaz enostavno ne razumem, očitno se je podleglo zopet
               reševanju posameznih problemov, ki so nekomu tako ali drugače všečni ali pri srcu, ne
               da bi se pa poskušalo abstrahirati in pristopi k temu malo bolj, oprostite,
               profesionalno. Ob upoštevanju, zdaj teče četrti mandat, in se je nabralo cel kup
               izkušenj; zdaj ne moremo reči, da ni negativnih izkušenj s takimi zadevami.</p>
               <p>Potem pa imam še eno vprašanje. Prepričan sem bil, po vsem delu, da so uslužbenci
               krajevnih skupnosti - pripravljajo občinski upravi <stage>/?/</stage>. Kje je zdaj tu logika, da se
               posebej naštevajo? Ne glede, pravna oseba ali ne pravna oseba. Prej smo imeli v onem
               zakonu, ko nam je bilo težko napisati poudarek, da je bil kriterij, tu pa zdaj
               naštevamo, kar je splošno znano in iz obstoječe zakonodaje, sem prepričan, sledi, da
               je zaposleni v krajevni skupnosti član občinske uprave, zdaj pa ga posebej navajamo.
               Vsaj taka so bila mnenja, taki so pisani statuti, do sedaj večine, kjer so spoštovali
               pravno ureditev, če so jo pa kje ignorirali, je seveda drug problem. Ali zdaj za
               tiste, ki niso hoteli brati obstoječega zakona ali pa ni bilo sankcij, bomo zdaj to
               pisali, oprostite, za mene nesprejemljivo stvar, razen da je kako ozadje, prosim, pa
               da nam tisto ozadje poveste. Zdaj seveda nisem pravnik in na te tehnike strokovno ne
               morem parirati, ampak se mi pa vseeno postavlja logično vprašanje: zakaj se tu
               našteva in podžupana se vriva. Saj je potreben pogoj, da je nekdo podžupan, da je
               najprej član občinskega sveta, tako smo pač zapisali v veljavni zakon. In če ne more
               biti član občinskega sveta po nekem kriteriju, ne more biti tudi avtomatsko podžupan,
               je potreben, ni pa zadosten pogoj. In zdaj navajati podžupana posebej, ne vem zakaj,
               poleg kriterija, ki izključuje neko članstvo v občinskem svetu, se mi zdi nepotrebno,
               splošno nepotrebno. Če bi imeli neko drugo rešitev, ki bi bila boljša, kot je
               sedanja, potem ja. Ampak zaenkrat še vedno velja v tem sistemu, da pač mora na žalost
               biti najprej član občinskega sveta, potem pa je lahko izvoljen za podžupana. In zato
               se mi to poudarjanje tu podžupana ne zdi logično niti potrebno. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Mikolič.</p>
            </sp>
            <sp who="SDT4:MikoličMartin">

               <speaker>MARTIN MIKOLIČ:</speaker>

               <p>Hvala za besedo. No, konkretno govorimo o vodji organizacijske enote. Moram povedati,
               ko sem tole obrazložitev bral, dvakrat, trikrat, saj je kolega Petek, ki predlaga,
               zadevo razložil, saj smo tako ali tako vsi vedeli, za kaj gre, ampak ta obrazložitev
               tu je pa res napisana malo čudno.</p>
               <p>Jaz bi rekel, da lokalne skupnosti in upravne enote imajo prav gotovo marsikaj
               skupnega, ampak konkretno na določene naloge, ki so pa tesno povezane, pa prav gotovo
               samo to, kar je tudi predlagatelj omenil, se pravi, oddelek za okolje in prostor in
               lokalne skupnosti. Jaz ne vidim nekih drugih takih povezav, ki bi pravzaprav
               preprečevale namen tega, da znajo biti težave, po trditvah predlagatelja, da bi naj
               to bilo nezdružljivo. Veliko govora je res v preteklosti bilo glede tega, veliko
               sporov, veliko ugotavljanj, 
               veliko razlag, samo, se strinjam s kolegom Trofenikom, že v prvem mandatu. In jaz ne
               vidim tu ovire, da ravno zaradi tega, kar sem rekel, se pravi, oddelek okolja in
               prostora, in si pravzaprav niti ne predstavljam, kaj bi tisti vodja oddelka za okolje
               in prostor lahko imel tako pomembnega, argumentirano nekako vplival na občinski svet,
               na občino, da bo pač občina neke privilegije ali neke prednosti ali neke prioritete
               pri obravnavi določenih zadev imela. Tako da tu po mojem me ne boste prepričali
               oziroma ne vzdrži, da bi to naj bilo, vsaj po mojem, nezdružljivo, in tudi tega
               amandmaja ne bom podprl. Je pa res, da - ne vem, zakaj potem govorimo samo o vodji
               organizacijske enote, potem bi prav gotovo bilo treba inšpekcijske službe in te
               zadeve, kar je bilo tudi opozorjeno, vključiti. Takrat bi se najbrž kaka širša
               razprava razvila glede tega ali pa širše gledanje na celotno to zadevo združljivosti
               ali nezdružljivosti. V tem primeru pa govorimo samo o vodji organizacijske enote.
               Tako da še enkrat pravim, ne vidim, glede na pristojnosti, ne vem, stanje občine ali
               pa upravne enote pa teh medsebojnih povezav, sodelovanja ali, bi rekel, določenih
               namigov za neke nedopustne zadeve, ne vidim razloga, da bi ta amandma podprl.
               Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljena gospa Pečanova.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Hvala lepa. Torej prvo, kar bi pripomnila k spremembam 37.b člena, bi rekla, da
               najmanj kar je, je nesmiselno dodajanje besed <q>"in podžupana"</q>, ampak bi bilo treba v
               prvem odstavku 37.b člena črtati, pardon, že v prvem odstavku in tudi v drugem
               odstavku črtati besedi <q>"in podžupana"</q>. Zakaj? Zaradi tega, ker kakor hitro je nekdo
               podžupan, je avtomatično najprej bil seveda občinski svetnik. Se pravi, kakor hitro
               je funkcija člana občinskega sveta z nečim nezdružljiva, ali je funkcija župana
               nezdružljiva s funkcijo člana občinskega sveta, je nezdružljiva avtomatično tudi
               funkcija podžupana. Funkcija podžupana je bila vnesena v ta člen takrat oziroma je
               ostala originalno pravzaprav v času, ko je podžupan še lahko bil nekdo, ki ni bil
               član občinskega sveta. Zato je nezdružljivost tu izrecno navedena. Medtem ko pa
               danes, ko ne more nekdo postati podžupan, če ni prej bil izvoljen za svetnika, je
               seveda to popolnoma nesmiselno.</p>
               <p>In zaradi tega imam konkreten predlog, namesto da v 14. členu dodajamo besedi <q>"in
               podžupana"</q>, raje predlagam, da črtamo v 37.b členu v prvem odstavku za besedami
               <q>"člana občinskega sveta"</q> besedi <q>"in podžupana"</q>, da v drugem odstavku črtamo za
               besedami <q>"člana občinskega sveta"</q> besedi <q>"in podžupana"</q> in da seveda v 14. členu
               črtamo določilo, kjer dodajamo besedi <q>"in podžupana"</q>. Se pravi, da v tretjem odstavku
               se za  besedo <q>"sveta"</q> črta
               besedilo, recimo, če bi že tako bilo. To je, bom rekla, popolnoma legalistično branje
               tega originalnega 37.b člena. In mislim, da je tudi pravilno. In bi tudi vprašala
               gospo Ogrinčevo, če tudi ona kot predstavnica Zakonodajno-pravne službe podobno bere
               ta člen.</p>
               <p>Drugo, kar bi opozorila, je to, da govoriti o tem, da so vodje notranjih
               organizacijskih enot v upravnih enotah že zajeti s tem, da je tu potem vprašanje, kaj
               je pa z inšpekcijami, je bilo ravno prej opozorjeno. Mi konkretno smo imeli, pa ne
               samo mi, cela vrsta občin je imela ta isti problem, da je bil za občinskega svetnika
               izvoljen nekdo, ki je - v mojem primeru, jaz, recimo, ne morem o tem govoriti v
               mojem, v našem primeru, zaradi tega, ker pač tega primera nismo imeli. Vendar bi enak
               problem nastal, če bi bil izvoljen vodja notranje organizacijske enote v upravni
               enoti, bi ravno tako postavili vprašanje, ali je to združljivo s funkcijo svetnika
               ali ne. In isto se postavlja vprašanje, ali je združljiva funkcija svetnika s
               funkcijo inšpektorja v državnih inšpekcijskih službah. Zaradi tega, ker inšpekcije po
               funkciji nadzirajo tudi ne le zakonitost aktov, pač pa zakonitost delovanja občinske
               uprave, ker vendar občinska uprava in občina sprejemajo različne odločitve,
               investicijske načrte in tako naprej, kjer lahko posega v to ne samo prostorska
               inšpekcija, okoljska inšpekcija, ampak tudi zdravstvena inšpekcija in še marsikatera
               druga, požarna in tako naprej. Recimo, lahko kot primer navedem, pa to ni samo v moji
               občini, v Izoli, ampak je tudi v marsikateri drugi občini isti problem - delovanje
               požarne inšpekcije na področju dimnikarskih služb. To je bilo, dokler je občina
               podeljevala koncesijo, je bil kroničen problem. Pa ne zaradi tega, ker je bil požarni
               inšpektor član občinskega sveta, ampak če bi bil član občinskega sveta, bi bili
               pritiski na tega požarnega inšpektorja bistveno večji in hujši ali pa po drugi strani
               pritiski požarnega inšpektorja kot člana občinskega sveta na občinsko upravo; mislim,
               obojestranski je lahko ta pritisk. In zaradi tega menim, da je to nezdružljivo delo s
               funkcijo občinskega svetnika.</p>
               <p>Tretje, kar bi rada opozorila, pa menimo, in to je tudi medijsko dokaj razvpit
               problem bil, kolikor je meni znano, je Služba Vlade za lokalno samoupravo tukaj dala
               stališče, da ne gre za nezdružljivost. Jaz sem pa stoodstotno prepričana, da funkcija
               župana ne more biti združljiva niti z direktorjem javnega zavoda niti s članom uprave
               ali predsednikom uprave javnega podjetja, ki ga je ustanovila občina, kjer je ta
               gospa ali gospod župan ali županja. Zakaj? Zaradi tega, ker ko govorimo o članstvu, o
               funkciji člana občinskega sveta in njegovi hipotetični nezdružljivosti z direktorjem
               javnega podjetja ali direktorjem javnega zavoda, ni to enačaj z župansko funkcijo.
               Zakaj ne? Občinski svetnik samo v množici drugih svetnikov sodeluje pri sprejemanju
               proračuna. Medtem ko pa župan pa proračun predlaga in je edini možni predlagatelj
               proračuna, nihče drug ne more predlagati občinskega proračuna občinskemu svetu v
               sprejem. In drugo, kar je, ga izvršuje, medtem ko ga občinski svet ne izvaja,  izvaja, izvršuje proračun samo
               župan. Kaj pa to zdaj pomeni v odnosu do javnega podjetja in do javnega zavoda, pa
               mislim, da ni treba razlagati, da ne bom predolga.</p>
               <p>Zato mislim, da bi bilo treba nezdružljivost županske funkcije razširiti tudi na
               vodstvene ali vodilne funkcije, jaz bi kar poimenovala, direktorje javnih zavodov,
               katerih ustanoviteljica je občina, seveda; če je ustanoviteljica sosednja občina,
               nima to nobene zveze, ampak tam, kjer je pa ustanoviteljica občina, ki tudi financira
               te javne zavode, tam pa mislim, da župan nima kaj iskati na mestu direktorja javnega
               zavoda ali pa javnega podjetja. Tako da ko tehtamo razmerje občinski svetnik pa ta
               dela in župan pa ta dela, pa mislim, da je moja obrazložitev kar utemeljena.</p>
               <p>Tako da dajem v razmislek, da pogledamo, ali ne bi bilo dobro, kot rečeno, črtati te
               besede <q>"in podžupana"</q>, potem pa dodati zraven, da je nezdružljivost župana s funkcijo
               oziroma z delom direktorja ali članom uprave javnih zavodov in javnih podjetij. In da
               se ne ukine nezdružljivost vodje notranje organizacije enote v upravi, tu pa podpiram
               ta amandma. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Besedo ima gospod Petek.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Hvala. V nadaljevanju te razprave je pravzaprav bilo ogromno argumentov povedanih v
               korist amandmaja, ki smo ga dali, in ne samo amandmaja, ampak celo razširitve te
               nezdružljivosti. In sam osebno pritrjujem razlagi gospe Pečanove in gospoda
               Trofenika, zato mislim, da bi morali tudi vsi resno razmisliti in pomisliti, ali ne
               bi bilo ta člen celo dopolniti s temi navedbami, ki so bile izrečene.</p>
               <p>Kar se tiče amandmaja, ki ga je vložil LDS, jaz namenoma v razpravi nisem omenjal
               primera, ki ga nekateri berete, ker se mi zdi, da navajanje primera in politične
               stranke ni način in ni dobra pot za to, da se nekdo pridruži temu amandmaju, ker pač
               se da to napisati drugače, ampak ker nisem pisal, tudi nisem tega povedal.</p>
               <p>Zdi se mi pa, da se ne zavedamo te nevarnosti in teh resnično življenjskih situacij,
               ki pa nastajajo, kadar so, torej, v tem primeru vodje notranjih organizacijskih
               oddelkov člani mestnega sveta. In prej sem to povedal ali pa ilustriral ali pa vsaj
               opozoril na sodelovanje, recimo, oddelka za urejanje prostora v upravni enoti, ki se
               srečuje z ogromno področij, pravzaprav z odločitvami, ki jih sprejema mestni svet,
               ali pa z realizacijo nalog, ki jih župan realizira. In če pride tukaj do te povezave
               teh dveh funkcij, župana in pa načelnika, pardon, vodje organizacijske enote, seveda
               pride do zlorabe teh položajev. In opozarjam, da je to večina ali pa je to ogromno
               prostorskih aktov, da je to ogromno investicij, ki imajo vsaka od teh v proceduri
               potrebo po pridobivanju gradbenega dovoljenja, kjer so ti ljudje akterji v odločanju.
               In se mi zdi, da je to nesmotrno, nesmiselno, da bi prišlo do teh povezav na občinski
               upravi oziroma med občinsko upravo ali pa politiko v mestnem svetu pa med strokovnimi
               sodelavci, ki morajo predvsem skrbeti za nadzor in uveljavitev tistih rešitev, ki
               imajo podlago v zakonih. In zaradi tega je ta predlog, da se ta del tega teksta črta,
               in mislim, da tu ne bi smeli pomislekov tudi koalicijski poslanci imeti, ker nikoli
               ne veš, kakšne bodo vloge, kdaj se bodo zamenjali položaji; nikoli ne veš, kdo bo
               pravzaprav v položaju, da bo izkoriščal to določilo. In zaradi tega se mi zdi, da je
               namen jasen, in upam, da bodo koalicijski poslanci to razumeli.</p>
               <p>Moram pa reči, da ne vem, zakaj je pravzaprav predlagatelj, in če smem vprašati
               gospoda Žagarja za njegovo mnenje, dolgoletni župan je, minister je, verjetno ima
               ogromno izkušenj in torej podlag za to, da lahko pove, kaj ga je vodilo k temu, da je
               pravzaprav to določilo prišlo v ta 14. člen. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>K besedi je prijavljen gospod Trofenik. 
               </p>
            </sp>
            <sp who="SDT4:TrofenikVili">

               <speaker>VILI TROFENIK:</speaker>

               <p>Hvala. Neke vrste replika bo enemu izmed predgovornikov, ki je rekel, da ga ne
               moremo prepričati, da bi lahko prišlo do zlorabe. Prihaja do konfliktnih situacij,
               relacij med nekaterimi upravnimi delavci v državni upravi s funkcijo v lokalni
               samoupravi, pa naj bo to občinski svetnik ali podžupan, čeprav je to skoraj enako v
               določenih primerih in še kaj. Jaz bi jih tu lahko naštel resničnih, ampak ker bi se
               vse projeciralo na okolje iz katerega izhajam, pa niso vsi iz tistega okolja, zato se
               bom tega poskušal izogniti. Bom pa vsaj dva, tri tipične primere povedal, to kar tudi
               prisotnega ministra bi moralo zanimati. Poglejte, vodja oddelka, ki izdaja gradbena
               dovoljenja, če bo član občinskega sveta bo v taki ali drugačni politični opciji. Ali
               bo v koaliciji v občinskem svetu ali bo v poziciji. Potem je pa pogoj pri nekaterih
               razpisih za pridobivanje takih ali drugačnih sredstev gradbeno dovoljenje. In tak
               delavec s takimi pooblastili v tem postopku kaj hitro lahko poseže po načinu dela, da
               to gradbeno dovoljenje ni izdano pravočasno. Veste, to se meri v milijonih evrov. Ali
               drugače, inšpekcija. Politično angažiran inšpektor na področju lokalne samouprave
               tako ali drugače ali bo spregledal v korist nekoga svoje obveznosti iz svoje
               zaposlitve, ali pa jih bo zlorabil. Tudi tu bi lahko povedal, gre za tako resne
               zadeve, da mogoče bi kdo rekel, da so nedopustne, ali nemogoče, da se to dogaja. In
               tretje, povezal bom tisto, kar sem v prejšnji točki govoril. Vodja notranje
               organizacijske enote v upravni enoti, ki odgovarja za krajevne urade in to službo
               utemelji, da nima več delavcev, da bi lahko krajevni uradi delali več kot dve uri
               tedensko, kar je nelogično. Tisti dve uri sta tudi brez zveze. Istočasno se pa opre z
               delavci, modelu ministra Viranta o javnih pisarnah, ki naj bi delale tako za občino,
               kot za upravno enoto. In direktno prepreči ali oteži pobiranje podpor za tako ali
               drugače, če že abstragiramo, da nagaja državljanu oziroma občanu, da tistih nekaj čez
               70 upravnih storitev, ki bi jih lahko tam naredili, če bi servisirali vse kar bi
               lahko, pa tega ne servisirajo. Zato mislim je treba zategniti, oprostite izrazu, ta
               člen. Zahteva verjetno premislek strokoven, zato predlagam, da se na odboru sprejme
               amandma, da se črta tisti vodja organizacijske enote, da pustim člen odprt in da se
               do plenarne obravnave pripravi odgovorno eno besedilo, ki bo dalo novo kvaliteto. V
               vsakem primeru komandirji policijskih postaj, inšpektorji in še kdo nimajo tu notri
               kaj iskati, oprostite izrazu. Če bo pa treba utemeljevati bomo pa tudi utemeljevali,
               ampak potem bo s konkretnimi primeri bo nekomu lahko, odgovornemu za upravo, sila
               težavno. Ker če bo treba utemeljevati bomo pa drugače z dokumenti.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Želi še kdo  razpravljati o
               amandmaju k 14. členu? Gospa Pečanova, izvolite.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p><gap n="..."/><stage>/Ni vključena./</stage><gap n="..."/> konkreten predlog amandmaja, ki naj bi ga posvojil odbor, če
               bi se dalo, tako kot je tudi gospod Trofenik predlagal. In sicer predlagam, da se v
               14. členu doda nov prvi odstavek, kjer bi bilo zapisno: V prvem odstavku 37.b člena
               se za besedilom <q>"člana občinskega sveta"</q> črta besedi <q>"in podžupana"</q>, za besedilo <q>"z
               delom občinski upravi"</q> pa se doda vejico in doda besedilo <q>"z delom direktorja javnega
               zavoda ali javnega podjetja, katerega ustanoviteljica je občina"</q>. V drugem odstavku
               37.b <gap n="..."/></p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Se opravičujem gospa Pečanova, jaz bi lepo prosil, ker je še nekaj razpravljavcev
               prijavljenih, dajte lepo prosim na list papirja napišite, ker ni ga mogoče
               spremljati.</p>
               <p>K besedi je prijavljen gospod Marinič.</p>
            </sp>
            <sp who="SDT4:MariničBranko">

               <speaker>BRANKO MARINIČ:</speaker>

               <p>Hvala lepa za besedo. Lep pozdrav vsem skupaj! Očitno nas muči to delo v tej
               dvorani. Kar zadeva ta amandma k 14. členu. Jaz sem poslušal vse razpravljavce do
               sedaj. V nekaterih primerih bi, če bi seveda ne gledal dovolj široko lahko dejal, ja,
               saj bi to bilo celo utemeljeno, a vendar ni. Poglejte, če mi sedaj že naprej ugibamo
               in ciljamo v to smer, da je nekdo na tem položaju lahko tudi takšen, ki bo to
               izkoriščal v neko drugo smer je seveda lahko nešteto možnosti kjerkoli in kakorkoli
               je zakonodaja urejena. Vendar sem mnenja, da sedanji predlagani 14. člen zadovolji,
               zadostuje, je boljši in ne vidim nobene potreba po kakršnemkoli amandmiranju. Zato
               seveda nisem za takšen predlog in tega amandmaja ne morem sprejeti. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen minister. 
               </p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>Hvala za besedo. No, kar zadeva podžupana in občinskega sveta tu se lahko strinjam,
               da je ta pripomba umestna, vendar gre tudi v tem delu za bolj poudarjeno jasnost, ker
               tudi velikokrat so težave s tem, čeprav vemo mi vsi, da moraš biti najprej občinski
               svetnik in si potem šele lahko imenovan za podžupana, zadeva je popolnoma jasna,
               vendar v okoljih se pogosto zgodi, da to ni tako popolnoma jasno zaradi tega je to
               zapisano, ampak s tem mi nimamo težav kar se tega tiče. Kar zadeva pa teh
               nezdružljivosti mislim, da 37.b člen jasno govori, da v tistih primerih, ko gre za
               opravljanje nadzorstvene funkcije v zvezi z zakonitostjo, da je ta zadeva
               nezdružljiva ne glede na kogarkoli.</p>
               <p>Kar zadeva pa ostalih vprašanj, ki so se pojavljala pa jaz osebno menim in jaz ne
               znam drugače razmišljati, da je potrebno delati skladno z zakonom oziroma
               podzakonskimi akti, torej na občinskem nivoju z občinskimi predpisi na državnem
               nivoju z državnimi predpisi. In kar zadeva posameznih nagajanj recimo ali pa tudi ne
               nagajanj menim, da v tem primeru gre potem za kršitve nekih postopkov in je te stvari
               potrebno sankcionirati, lahko se pa strinjam, da so te stvari tudi prisotne in jih je
               treba tudi vzpostaviti, vendar to ni, po moje, povezano z nekom, ki je član
               občinskega sveta, tudi ni nujno, da ni član pa lahko pravzaprav iste funkcije pelje,
               potem bi se bolj postavljalo vprašanje združljivosti recimo, če je to vprašanje
               političnih strank in posameznih funkcij v državni upravi oziroma, ker smo pa prej
               imeli veliko vprašanj povezanih tudi s tako imenovanimi neodvisnimi kandidati, potem
               so lahko tudi vsi ti kandidati kot politično opredeljeni pa neodvisni na nivoju
               lokalne samouprave in res ne vem zakaj ne bi skozi neko strokovnost nekoga jim pa
               omogočili prisostvovat pri teh zadevah. Absolutno se pa strinjam s tem, da je
               potrebno potem delati v skladu z, mislim, to sploh ne more biti vprašanje, jaz sploh
               ne znam na tak način razmišljati in verjetno je treba te primere potem tudi
               izpostaviti in ustrezno reagirati, ampak ni pa to nikakršen pogoj, ker pri tem
               primeru se pogovarjamo o stvareh, ki se ne odvijajo v občinskem svetu, ampak se
               odvijajo v državni upravi in tam nekdo lahko ali pa ne izda, kot je bilo recimo
               omenjeno, gradbeno dovoljenje, seveda če se neki postopki zavlečejo je to možno, jaz
               se lahko s tem strinjam, vendar to ni vprašanje, po moje, toliko z delom občinskega
               sveta s pripadnostjo s stranko posebej<gap n="..."/><stage>/nerazumljivo./</stage><gap n=".."/> pa na nivoju lokalne
               samouprave, govorimo pa tudi o neodvisnih kandidatih. In prej smo ravno slišali
               podatek, da imate lahko v eni občini samo dva člana, ki sta v občinskem svetu
               izvoljena politična predstavnika, ostali so pa vsi neodvisni. In zato nas je vodila
               ta odločitev v tej smeri in se bojim, da ni mogoče te stvari skozi to sicer
               preprečiti, ampak z nekimi drugimi postopki.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Trofenik.</p>
            </sp>
            <sp who="SDT4:TrofenikVili">

               <speaker>VILI TROFENIK:</speaker>

               <p>Hvala. Najprej bi se opredelil do amandmaja kolegice Pečanove. Tudi pri tem
               amandmaju jaz podpiram njeno intenco, vendar mislim, da jo je treba zaostriti. Ne gre
               samo za direktorje zavoda in komunalnih podjetij kar je nesprejemljivo, da še sploh
               imamo takšno možnost ali pa še o tem razmišljamo. Mislim, da je enak problem z vsakim
               proračunskim uporabnikom. Župan ne more biti predstavnik proračunskega porabnika, ker
               sklepa z njim pogodbo in vse igre, da podpiše podžupan namesto njega ali pa
               podpredsednik društva namesto njena na drugi strani, jaz sem bil sam v takšni
               situaciji, to bom zelo samokritično povedal. Zato bi morali napisati, da ne more biti
               predstavnik ali nekaj podobnega vsebinsko pravno korektno proračunskega porabnika, je
               čisto vseeno ali je to  tisto
               društvo, ki dobiva v javnem interesu takšna ali drugačna sredstva iz občinskega
               proračuna ali je to kakorkoli. To je prvo.</p>
               <p>Drugo pa delno replika ministru in gospodu Mariniču. Glejte, napačna je
               predpostavka, da zaradi obtoževanja nekoga, da ne dela v skladu z zakonodajo hočemo
               zakon popraviti, ne, hočemo ga zavarovati, da ne bo prišel v konflikt interesov.
               Gospod minister, neodvisnost, razumem, tu smo na različnih bregovih, ampak
               neodvisnost od tistih, ki smo prej govorili je neodvisnost v smislu članstva
               političnih strank in te neodvisnosti ne morete projicirati na to kar ste želeli; na
               neodvisnost interesa. Ko se bo pojavil, ne vem, vodja notranje organizacijske
               enote<gap n="..."/>eventualno član pozicije v občinskem svetu bo naredil vse, da bo gradbeno
               dovoljenje izdano tudi če ni vse tako kot bi moralo biti, če bo pa v opoziciji pa bo
               našel tisto vejico, ki manjka, da ne bo pravočasno izdana. Tu gre odvisnost od
               interesov, sploh ni mišljena odvisnost, to kar ste želeli vi vrniti od politične
               stranke, ne, bodimo korektni. In moja intenca je zaščititi osebnost, da ne bo prišel
               v konflikt interesa. Kaj se pa dogaja je pa drugi problem. O političnosti zdaj že
               razmišljate tako daleč, ne vi osebno, ampak konkretno, da bodo policisti lahko člani
               političnih strank, pa vojaki. Do zdaj to ni dovoljeno. Mogoče bo celo boljše kot da
               se skrivajo za nekimi drugimi fasadami. In kaj se dogaja? Ne izvajajo svojih z
               zakonom predpisanih nalog. Jaz bi jih želel zaščitit, da ne bodo v tej skušnjavi, ne
               v dobrobit takšne ali drugačne Vlade, takšnega ali drugačnega občinskega sveta
               župana, ampak državljanov Republike Slovenije in občanov konkretne občine. Kaj se pa
               o inšpekcijah? Jaz sem bil med tistimi, ki nam je bilo očitano, vsi tisti, ki smo
               bili predsedniki izvršnih svetov 1990, 1994, ko so se reorganizirale inšpekcijske
               službe smo dobili očitek, da vplivamo lokalno na delovanje inšpekcijskih služb. Ne
               samo, da tega nisem delal, zelo dobro sem poznal, ampak zdaj so dosti bolj pod
               vplivom marsikoga hote ali nehote. In zato je treba vzpostavljati takšen sistem, da
               bo teh čeri, teh nevarnosti vedno manj. Če sem pa prej rekel na ne vem kakšni okrogli
               mizi ali diskusiji z argumenti poskušam braniti, lahko branim dejanske dogodke, ki se
               dogajajo in jaz ne vem zakaj bi branili sistem ali pa ureditev kjer bodo ljudje
               prihajali v skušnjavo, ker jih nihče ali praktično nihče ne nadzira. Skoraj bomo na
               dnevnem redu še, ko se bo zadeva v tem oziru še poslabšala, pa o tem danes ne bi
               govori. Zato jaz ne vem zakaj se poskušamo tu upirati, če že gre tam za tehnikalijo
               ob tistem podžupanu, navajen sem logično razmišljati, ampak bom malo zloben, ja, saj
               če poudarjeno piše pravite, da imate težave z nekaterimi, ki tega ne razumejo, to je
               katastrofa, ki bi se mogli tudi vprašati, da smo prišli do številke 210, ki ne zmore
               kadrovskega potenciala vsakih od teh 210, ki bi to strokovno pravno zmogli. Tukaj se moramo vprašati za vzrok,
               kam smo prišli. In so problemi dopovedati odgovornim, da je podžupan, ni ga treba tu
               poudarjati, ker je tako ali tako član občinskega sveta, zame je to katastrofa. Sedaj
               pa projeciram tam, kjer sem doživel in vem kaj se dogaja za občinskimi volilnimi
               komisijami. Tam se ni treba poudarjati, saj se samo po sebi to bere, ampak problem
               je, da imaš nekaj ur časa, pa upravno sodišče zadaj še, edino rešitev. Nismo dosledni
               pri svojih principielnih pristopih, kako bomo reševali to arhitekturo te lokalne
               samouprave. Če leta 1994 niso hoteli, ali niso znali, pa 1998 nismo hoteli, nismo
               znali, leta 2007 je toliko izkušenj, pa še toliko znanja bi moralo biti, da bi lahko,
               da bi bil prvenstveni cilj, ne politične rešitve, v narekovaju, ampak čim bolj
               dodelane strokovne rešitve. Jaz svoje pripombe dajem samo iz tega vidika.</p>
               <p>Da zaključim. Podpiram intenco kolegice Pečanove glede omejitve župana, ampak širše,
               na proračunskega porabnika, po domače povedano. Na drugi strani pa še enkrat
               predlagam v razmislek, da je zavreči treba ta predlog, da se mehčajo pogoji za
               članstvo v občinskem svetu in da je treba to zaostriti še na nekatere izvajalce ali
               delavce v državni upravi, zlasti inšpekcijske službe in še koga.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Jaz ne komentiram rad s tega mesta razprave, pa kljub temu sedajle ne
               morem drugače. Zašli smo čisto izven konteksta 14. člena. razpravlja se na splošno o
               vsej problematiki v lokalni samoupravi, o problemih policije. Gospod Trofenik razen
               vas ni v tej dvorani danes razpravljal nobeden, ste pa vsaj trikrat se prijavil in
               razpravljal o policiji. In to je nekorektno sedaj navrči Vladi, da vam je Vlada kaj
               takšnega hotela spregledati, da policija in vojaki ne morejo biti v občinskih svetih
               oziroma v političnih opcijah. Jaz lepo prosim, tudi opredeljeval ste ste okoli
               amandmaja gospe Pečanove, ki ga je takrat še izrazito pisala. Ga je samo napovedala
               in mislim, da je to bolj zavlačevanje, kot kaj drugega. Jaz bi lepo prosil sedaj za
               začetek, prijavljeni so k razpravi gospod Petek, tudi vi boste dobil repliko gospod
               Trofenik. Sedajle bi prosil, da amandma predstavi gospa Pečanova, da bomo potem lahko
               tudi o tem amandmaju hkrati razpravljali.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Hvala lepa, gospod predsednik. Predlagam, da bi odbor posvojil amandma k 14. členu,
               ki bi se glasil takole: V 14. členu se doda nov prvi odstavek, ki se glasi: <q>"V prvem
               odstavku 37.b člena se črta besedi "</q>in podžupana<q>" za besedami "</q>in z delom v občinski
               upravi<q>" pa se doda vejica ter besedilo "</q>z delom direktorja javnega zavoda in javnega
               podjetja, katerega ustanoviteljica je občina.<q>" V dosedanjem prvem odstavku, ki
               postane drugi odstavek 14. člena se besedilo dopolni tako, da se glasi: "</q>V drugem
               odstavku 37.b člena se črta besedi <q>"in podžupana"</q>, za besedo <q>"upravi"</q> Pa se doda
               besedilo <q>"ali službi ožjega dela občine"</q>. Drugi odstavek 14. člena se spremeni tako,
               da se glasi: V tretjem odstavku 37.b člena se za vejico za besedilom <q>"v upravni
               enoti"</q> doda besedilo <q>"ter inšpektorja, ki upravlja inšpekcijski nadzor na območju v
               katero sodi občina"</q>.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki je prijavljen gospod Trofenik.</p>
            </sp>
            <sp who="SDT4:TrofenikVili">

               <speaker>VILI TROFENIK:</speaker>

               <p><gap n="..."/><stage>/Ni vključen./</stage> Gospod predsednik repliciram vam. Jaz nisem nikoli govoril  o policiji in vojski. To sem
               govoril v povezavi s strankami. Ni prvič, da si vi mojo diskusijo utemeljujete kot
               željo po zavlačevanju. Takih prijemov jaz ne poznam, mogoče jih vi poznate. Moja
               ambicija je bila opozoriti in v resnici sem repliciral trem: kolegu Mikoliču, gospe
               Pečanovi in ministru. In vsa moja izvajanja so bila v zvezi s tem členom. Ta člen
               lajša članstvo, jaz pa sem govoril o nasprotnem, o zaostrovanju. In ničesar mimo tega
               člena nisem govoril. V izogib konfliktni situaciji, da me ne boste še enkrat
               obtoževali, da zategujem delovanje, bom pač odšel s seje odbora, da ne boste imeli
               zaradi tega težav.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Gospod Petek.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Da ne bomo začeli z ugotavljanjem kdo je skočil v razširitev razprave o tem členu,
               jaz do sedaj tega nisem počenjal. Ves čas sem govoril samo o amandmaju in nič drugega
               ni bilo v mojih mislih. Res pa je, da se sedaj pridružujem in pri razlagi predloga
               amandmaja, ki ga je dala gospa Pečanova, ker pač širi tisti spekter udeležencev ali
               prizadeti, ki naj ne sodelujejo v delu občinskega sveta ali v delu uprave preko
               župana oziroma podžupana. Moram reči, da jaz do sedaj res nisem slišal razlage, tudi
               ministrove ne, kje so našli podlago, da črtajo vodjo notranje organizacijskega
               oddelka, kot tistega, ki naj po njihovem v bodoče sodeluje v mestnem svetu, prej pač
               ni. Torej, do sedaj ni bilo razlage, zaradi tega, ker je to, ne vem koliko, 200, 300,
               500 ljudi v celi Sloveniji smo se ni šli izpostaviti v zakon in začeli vso polemiko
               kaj v občinskem svetu oziroma kdo lahko kandidira in kdo lahko dela ali ne. In zdi se
               mi, da je bila tu storjena napaka. Če pa že govorim o tem kar je gospod Marinič
               razmišljal, torej da zaradi tega, ker bo morebiti nekdo koristil ali izkoriščal ta
               položaj, torej, naša naloga kot zakonodajni organ je, da moramo preprečevati vse
               možnosti konfliktov ali kolize interesov in ne bi smeli enostavno dopuščati, da
               pridejo nekateri v položaj, da bomo kasneje morali skozi ne vem katere inštitucije
               ugotavljati ali so kršili svojo pravico, ali svojo pristojnost, ali svojo delovno
               območje. Zaradi tega sem želel, da govorimo najprej o tem našem amandmaju in ta naš
               amandma zaenkrat, vsaj meni, ni dobil ustreznega negativnega odziva ali obrazložitve,
               ki naj bi bila za podpreti. Sedaj z amandmajem, ki ga je gospa Breda Pečan vložila pa
               širimo ta spekter ljudi, ki naj ne bi bili udeležni v kandidiranju in delu v mestnem
               svetu in zdi se mi prav, da to naredimo, da preprečujemo te možne konflikte, ki bi
               nastale v takih situacijah.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospod Mikolič, izvolite.</p>
            </sp>
            <sp who="SDT4:MikoličMartin">

               <speaker>MARTIN MIKOLIČ:</speaker>

               <p>Hvala. Razpravljal bom o notranji organizacijski enoti. Poglejte, marsikaj je bilo
               povedanega, kar najbrž tudi drži. Ampak vodja organizacijske enote ima šefa,
               načelnika upraven enote. Jaz tu ne vidimo nobenih težav, ki jih nekateri navajate.
               Sploh me pa moti to, da navajate določena dejstva iz negativnega vidika. Se pravi, če
               bo vodja organizacijske enote, član občinskega sveta, se lahko zgodi, da ne bo izdal
               gradbeno dovoljenje. Jaz bi to malo drugače, če bi jaz razlagal bi rekel, se bo pač
               to zgodilo, da bo izdal gradbeno dovoljenje <gap n="...."/><stage>/Izključen mikrofon./</stage> po neki lažji
               poti oziroma bo nekatera občina sprejeti šla do gradbenega dovoljenja. To, da bo
               nekdo ta argument razlagal, da ne bo izdal gradbenega dovoljenja. Poslušajte, za
               gradbeno dovoljenje moraš imeti vse tisto, kar mora biti. Se pravi, ne vidim nobenega
               razloga, da vodja organizacijske enote ne bi  ravno zaradi tega, ker so argumenti pač <gap n="..."/><stage>/Ni
               vključen./</stage><gap n="..."/> če hoče <gap n="..."/><stage>/Nerazumljivo./</stage><gap n="..."/> občinski upravi oziroma županu, ne bo
               izdal gradbenega dovoljenja, to pa sigurno ne vzdrži. Kadar je načelnik upravne
               enote, v končni fazi župan in načelnik upravne enote, menda sta pa tudi neka
               sogovornika glede teh določenih <gap n="..."/><stage>/Nerazumljivo./</stage><gap n="..."/> če bi imenoval to, kar nekateri
               namigujete, da bi se lahko zgodilo in jaz mislim, da iz tega razloga je predlog, da
               bi naj vodja organizacijske enote črtali iz sedanjega zakona, kar je sedaj bilo
               nezdružljivo.</p>
               <p>Pa bi kljub še glede inšpekcijskih služb oziroma tega predloga amandmaja, veste,
               kolikor jaz poznam zadeve iz terena, inšpektorji sploh tole, da naj ne bi, se pravi
               inšpektor bil član občinskega sveta, če inšpekcijsko službo opravlja na območju
               občine. Kolikor jaz vem se predvsem inšpekcijske službe oziroma vodje inšpekcijskih
               služb ali direktorji, ali ne vem, kako se že imenujejo, se trudijo, da inšpektorji
               opravljajo službo na tistem teritoriju, kjer ni nič vezano po nekih vseh teh vezah,
               da bi lahko prišlo do nekega izkoriščanja, bi rekel zakonodaje oziroma določenih
               aktov in jaz vem, da to inšpekcijske službe si ravno prizadevajo, da opravljajo svojo
               dejavnost v drugih krajih, ne tam, kjer so inšpektor, kje je moje stalno prebivališče
               in tako dalje. Ta argument za mene ne vzdrži, da bi vključili v nezdružljivost
               inšpektorja, če opravlja inšpekcijsko dejavnost na teritoriju tiste občine, saj lahko
               dobesedno, vsaj tako mislim, drugi dan ga prestavijo v drugo občino, kjer ni svetnik.
           </p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospod minister, izvolite.</p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>Hvala. Ker so bila <gap n="..."/><stage>/Nerazumljivo./</stage><gap n="..."/> postavljena vprašanja, zdaj, kar zadeva
               vodje notranjih organizacijskih enot v upravnih enotah. Po našem vedenju seveda imajo
               zelo različno vsebino svojega dela. In zaradi tega smo seveda mi to stvar odprli, s
               tem da seveda dopuščamo še vedno v 37. členu, da se pa posebej preverja vsakega
               posebej ali je v nadzorstveni funkciji ali ni. In menimo, da je s tem ta stvar
               zadostno razrešena. Zdaj pa še mogoče samo dva stavka okoli te polemike. Seveda so
               različni pogledi na ta vprašanja, ki so se pojavljala. Vendar jaz tudi takrat, ko sem
               recimo bil župan 10 let, jaz osebno ne bi imel pa prav nič proti, takrat, ko sem bil
               župan, če bi ob meni v občinskem svetu sedeli posamezni inšpektorji. Tudi zaradi
               tega, ker bi še lažje povprašal, zakaj se nekatere stvari hitreje odvijajo, zakaj se
               nekatere stvari sploh ne odvijajo in zakaj se pa nekatere bolj počasi odvijajo. in
               podobno velja tudi sicer. In jaz zagovarjam načelno dve vrsti odgovornosti. Ena je
               seveda ta zakonska, ki je popolnoma jasna, ki sploh ni nobene dileme in druga je
               seveda tudi moralno politično odgovornost, ki se preverja na vsakokratnih volitvah.
               In jaz iz tega vidika ne vidim nikakršnih posebnih zadreg in težav, če se stvari
               peljejo tako kot je potrebno stvari tudi peljati in sicer pa, če nekdo, ki pa
               slučajno ni član občinskega sveta in je tudi pač tako ali drugače pozicijsko ali pa
               nepozicijsko opredeljen, pa lahko te stvari po mojem, še lažje kakšno zadevo zavira
               ali pa pospešuje <gap n="..."/><stage>/Nerazumljivo./</stage><gap n="..."/> je bistveno bolj tudi v tem smislu
                  <gap n="..."/><stage>/Nerazumljivo./</stage><gap n="..."/>
               </p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo razpravljati o predlaganih amandmajih? Prvi je amandma
               poslanske skupine LDS in drugi amandma kot amandma odbora, ki ga je predložila
               poslanka gospa Pečanova. Gospa Pečanova.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Gospoda ministra bi prosila, če smem, da bi pa vendarle pokomentiral tudi druge dele,
               konkretno ta predlog, da bi vključili oziroma ne bila združljiva funkcija župana z
               delom direktorja javnega zavoda in javnega podjetja, ker je po mojem skromnem mnenju,
               da bom dodala še en argument zraven, pa naj odgovori gospod minister, ali pa njegove
               sodelavke na to, bom rekla malo izziv, namreč konkreten primer. V sosednji občini,
               Mesni občini Koper imenuje direktorje, torej za javne zavode ne vem, za direktorje
               javnih podjetij pa vem, jih imenuje župan. Torej bi teoretično bilo možno, da župan
               Mestne občine Koper, če se odloči za nepoklicno opravljanje funkcije, lahko samega
               sebe imenuje za direktorja javnega podjetja Komunala Koper. Mislim, da ne bi narobe
               razumeli, jaz to samo povem, kot absurd v <gap n="..."/><stage>/Nerazumljivo./</stage><gap n="..."/> da tako rečem, vendar
               teoretično bi bilo tudi to možno. Neki župan imenuje samega sebe za direktorja
               javnega podjetja, v kolikor prenese ustanoviteljske pravice, kar se tiče imenovanja
               občinski svet na župana. Prosim, ali se to da?</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Samo nekaj je, kaj pa v tistih primerih, kjer takšne stvari obstajajo. Vsaj tri
               stvari poznam, to se pravi, vsaj trem županom bi moral tisti dan, ko bo ta zakon
               uzakonjen, če bi bil amandma sprejet poteči status župana ali pa direktorja knjižnice
               ali nekega javnega zavoda.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Samo toliko. Postati mora poklicni župan in odstopiti kot direktor tega, kar pač je.
               Zelo enostavna zadeva, saj to je moral vedeti, preden je kandidiral za župana.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Te stvari v nekaterih občinah obstajajo že četrti mandata. K besedi je prijavljena
               gospa Ogrinčeva. Izvolite, lepo prosim.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala lepa, gospod predsednik. Torej, če nekoliko poskušam prispevati k rešitvi teh
               zapletov, glede predlaganih sprememb 37.b člena, izrecno kar se tiče glede tretjega
               odstavka, kjer naj bi se sedaj opustilo navajanje nezdružljivosti člana občinskega
               sveta in pa podžupana s funkcijo vodje notranje organizacijske enote v upravni enoti,
               menim tako in tako sem tudi razumela to določbo in namen predlagatelja, da naj bi se
               to opustilo glede na nadaljnje besedilo te določbe, ko pravi, torej, da ni združljiva
               s funkcijo načelnika upravne enote kot tudi ne z delom v državni upravi na tistih
               delovnih mestih, na katerih delih izvršujejo pooblastila v zvezi z nadzorom nad
               zakonitostjo oziroma nad primernostjo in strokovnostjo dela organov občine. Namreč,
               je možno razumeti, da je ta funkcija vodje notranje organizacijske enote že tukaj
               zapopadena, potem bi to lahko opustili. V kolikor, ker seveda upravne enote so
               državne uprave, in v kolikor pa to ne moremo razumeti tako in v kolikor bi se v tej
               zvezi v praksi pojavila vprašanja in nejasnosti, potem seveda je pa znatno boljše in
               bolj določno opredeljeno, zaradi samega izvajanja zakona, da se to ohrani. Da se to
               besedilo ohrani, torej vodje notranje organizacijske enote. Ob vseh dilemah, ki se
               pojavljajo, torej vprašanje 
               kolizije interesa, neizvajanje nadzora itn. Toliko. Hvala lepa.</p>
               <p>Samo še to. Kar se pa tiče vprašanja odnosa župan - podžupan, tako kot je sicer
               urejeno sedaj v besedilu zakona in se predlaga v eni smeri dopolnitev s predlaganimi
               spremembami, to pa v osnovi podpiram predlagani amandma. Kaže pa še nekoliko
               razmisliti, morda v celoti glede prvega in pa drugega odstavka veljavnega zakona. Pa
               za to bo še čas, menim do naslednje faze obravnave. Važno pa je, da se te rešitve
               odpro v predlaganem smislu in se pusti čas do naslednje obravnave, da se stvari
               dorečejo. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi o predlaganih amandmajih še kdo besedo? V kolikor ne, razpravo
               zaključujem in prehajamo na odločanje. Najprej o amandmaju odbora, ki ga je
               posredovala gospa Pečanova in nato o amandmaju LDS. S tem, da v kolikor bi bil
               amandma pod številka 1, kot amandma odbora sprejet, postane drugi amandma
               brezpredmeten. Izvolite, gospa Pečanova.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Logično seveda, da bom podprla ta amandma. Rada bi pa tukaj še nekaj rekla. Jaz
               zmenim, ne glede na to, da je ta amandma lahko tudi nekoliko šepal, priznam, ker pač
               ste sami videli, da sem ga pripravljala tukaj vmes med samimi razpravami, mislim da
               velik del amandmaja ima svoj smisel, predvsem pa je zrasel na izkušnjah, na praksi,
               ki jih, ne sicer mojih osebnih izkušnjah, ampak mnogo bolj izkušnjah, ki so po celi
               Sloveniji se razvrstile in nizale. In zaradi tega, če se predstavnikom oziroma
               poslancem koalicije ne zdi najbolj primeren, bi predlagala vendarle, da ga podprete,
               in da ga potem skupaj ali pa vi sami popravite tako, da bo tudi za vas bolj
               sprejemljiv. Mislim, da v bistvu vendarle zadene žebljico na glavico in zato delam
               pravzaprav bolj reklamo zato, da glasujete zanj kakor pa, da bi obrazložila svoj
               glas, ki je tako sam po sebi <gap n="..."/> Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo? V kolikor ne, prehajamo na odločanje o amandmaju
               odbora, ki ga je posredovala gospa Pečan.</p>
               <p>Kdo je za? <stage>(5 članov.)</stage> Je kdo proti? <stage>(6 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju poslanske skupine LDS. Obrazložitev glasu, gospod
               Petek. Izvolite.</p>
            </sp>
            <sp who="SDT4:PetekMilan">

               <speaker>MILAN PETEK:</speaker>

               <p>Dejstvo je, da smo po tej dolgi in po mojem koristni razpravi prišli do glasovanja,
               ki ni dalo rezultata, ki ga je želela ali pa ga je obrazložila gospa Pečan. Sam torej
               apeliram na vas, poslance koalicije, da sprejmete vsaj ta amandma, če drugo ne, da ga
               imamo odprtega, da imamo možnost, da še enkrat vi in mi skupaj pomislimo o tem, kje
               pa je meja tega amandmaja oziroma tega člena, in da dopustimo torej možnost, da o
               njem razpravljamo še naprej. 
               Tako in tako bomo pravzaprav mi seveda, to že napovedujem, če to ne bo sprejeto,
               vložili amandma tudi na sejo Državnega zbora, vendar zdi se mi, da smo skozi materijo
               o kateri smo obravnavali, tisti ki bolj poznamo to področje, ker delamo v tem odboru,
               dolžni da pravzaprav še enkrat razmislimo kako oblikovati ta člen, da bi zadovoljeval
               torej te opravičene pripombe ali pa pomisleke, ki se s tem v zvezi pojavljajo. In če
               že omejujejo samo na naše amandma, je to res amandma za tista področja, za tiste
               delavce, ki jih prvič ni toliko v Sloveniji, da bi morali o njih posebej razmišljati
               kako naj bodo v tem zakonu izvzeti oziroma upoštevani. In zaradi tega apel, dajte
               vsaj ta amandma podpreti.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Še kdo? Prehajamo na odločanje.</p>
               <p>Kdo podpira amandma poslanske skupine LDS? <stage>(4 članov.)</stage> Je kdo proti? <stage>(6 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na razpravo in odločanje o amandmaju k 15. členu poslanke Cvetke Zalokar
               Oražem in amandmaju poslanske skupine SDS, NSi, Slovenske ljudske stranke in DeSUS.
               Odpiram razpravo. K 15. členu. Izvolite, gospa Zalokar.</p>
            </sp>
            <sp who="SDT4:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Hvala lepa. K temu členu sem v imenu Poslanske skupine Nepovezanih poslancev vložila
               amandma, in sicer v smislu vsebine, da v občini kjer imajo Romi v občinskem svetu
               najmanj enega predstavnika, občinski svet ustanovi tudi posebno delovno telo za
               spremljanje položaja romskih skupnosti. Menim, da po vsebini je zadeva smiselna. V
               takšnem okolju kjer takšna skupnost obstaja, prav gotovo obstajajo tudi problemi,
               zato se nam zdi smiselno, da se oblikuje takšno delovno telo, kjer se pravzaprav
               tekoče spremlja to dogajanje. In bi bilo pravzaprav to glede na možnosti posameznih
               občin, že za pričakovati.</p>
               <p>Bi pa želela v zvezi s tem izraziti velike pomisleke, ki jih imamo v naši poslanski
               skupini oziroma tudi celo vrsto vprašanj in dilem v zvezi s tem, da ta 15. člen uvaja
               tudi možnost oziroma nov sedmi odstavek, ki pravi, da bodo kriterije in merila za
               opredelitev avtohtonosti, da bo te kriterije oblikovala Vlada s posebno uredbo. Sedaj
               kolikor so meni stvari znane, mi imamo v zakonu v 101. členu naštete občine, kjer
               obstaja romska skupnost in seveda to je bilo narejeno leta 2002 na osnovi, bom rekla
               odločitve oziroma priporočil Urada za narodnosti. In te občine so naštete. Na
               Ustavnem sodišču so občine to zadevo želele pravzaprav na nek način presojo te zadeve
               in Ustavno sodišče doslej ni presodilo, da bi bilo to v neskladju z ustavo. Torej
               menilo je, da je korektno, da zakon določa tudi občine, kjer prebiva avtohtono
               naseljena romska skupnost. Tukaj v tej določbi pa vidimo možnost, da se bo začelo to
               izigravati. Kriterije in merila, ki jih bo sprejela Vlada s posebno uredbo, bodo
               lahko povzročile, da se ne bo realizirala, po moji oceni, ustavno zajamčena pravica
               te skupnosti, kajti  to bo
               povzročilo, da bodo lahko obstoj avtohtone skupnosti v svojem okolju arbitrarno, da
               bodo o tem arbitrarno odločale občine same in na ta način že glede na to, kako
               poznamo posamezne primere, ko občine tega niso v vseh teh letih udejanjale, lahko
               pomeni tudi možnost, da bodo občine nasprotovale zagotovitvi predstavnikov Romov v
               svojih občinskih svetih in prav preko določil kriterijev in meril, ki pravzaprav
               lahko pomenijo neke raztegljive pojme, se bo zgodba odvijala še naprej, na ravni kot
               se sedaj, torej na ravni, ko se te zadeve ne uredi. Skratka mi imamo tukaj veliko
               pomislekov. Ne vidimo nobenega smisla, da posega Vlada v to. Je celo po našem mnenju
               sporno morda z ustavno-pravnega vidika ali Vlada ima res pravico določati kriterije
               in merila o tem kje obstoja avtohtona romska skupnost. Seveda tudi z vidika
               uresničevanja teh zakonitosti, saj menimo, da to ne more biti urejeno na način vladne
               uredbe, da se takšne pravice in pogoje za uresničevanje teh pravic ureja z uredbo.
               Predvsem pa menimo, da bo končno dejstvo takšno, da bo pravzaprav to način s katerim
               bodo posamezna okolja, ki temu nasprotujejo, lahko tudi jim rekla s podporo Vlade,
               udejanjala. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo? V kolikor ne, razpravo zaključujem. Se opravičujem,
               gospa Ogrinčeva, izvolite.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala lepa gospod predsednik. Torej predlagani amandma, ki sicer opušča prvi del
               predlaganega besedila in dodaja novo vsebino glede delovnega telesa, posebnega
               delovnega telesa pri občinskem svetu, ki naj spremlja položaj romske skupnosti.
               Namreč tukaj ne gre samo za vprašanje primernosti, tukaj gre za vprašanje
               usklajenosti z zakonom o romskih skupnostih. Ta zakon nalaga v 7. členu, izrecno
               nalaga, da se ta delovna telesa oblikujejo v skladu z zakonom o lokalni samoupravi.
               Zakon je bil pred nedavnim sprejet, zato osnovni Zakon o lokalni samoupravi nima
               nikakršnih določb glede tovrstnih delovnih teles. Zato je potrebno, da se v zakon to
               tudi zapiše. Ali povsem s to vsebino ali nekoliko drugačno vsebino, ampak skratka
               rešitev glede tega je pa potrebna.</p>
               <p>Glede kriterijev, na kar opozarja poslanska skupina, pa menim tako, da če ostanejo
               kriteriji, potem bi bilo koristno z zakonodajnega vidika, da se vsaj pove kaj pri tem
               Vlada upošteva. Mi smo ob tem, ko smo videli en problem in smo bili bolj pozorni na
               ta drugi problem glede pomanjkljivosti predlaganih rešitev glede posebnega delovnega
               telesa, nismo tega dodatno izpostavljali. Vsekakor pa bi bilo ustrezno in potrebno,
               da se zapiše, kaj bo Vlada upoštevala ob določitvi kriterijev in pa meril. In menim,
               da bi bila takšna rešitev vsestransko boljša, boljša kot da se ta rešitev opusti,
               boljša v tem smislu, da se to dopolni, zato da so rešitve ustrezno podane zaradi
               samega izvajanja in jasne določitve primerov kdaj je potrebno v občinski svet
               imenovati tudi predstavnika romske skupnosti. Med tem ko vemo, dosedanje rešitve so
               dokaj nepopolne. Hvala lepa. 
               </p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospa Pečan.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p><gap n="..."/><stage>/izključen mikrofon/</stage><gap n="..."/> Ne bom predolga, ampak vseeno bi rada opozorila, da je
               tekst <gap n="..."/> 15. člena nekoliko problematičen. Gre namreč za to, da se lahko kdo spomni,
               glede na nestrpnost, ki se je pojavljala recimo med sedmimi, osmimi leti, tudi na
               območje, kjer je prisotna oziroma kjer živi italijanska manjšina in madžarska
               manjšina, se lahko zgodi, da se bo kdo spomnil pa rekel, da bi bilo treba, da Vlada
               določi tudi kriterije in merila na podlagi katerih se opredelijo avtohtonost
               italijanske narodne skupnosti. Namreč moram vas opozoriti na to, da ko začnemo na tak
               način razmišljati, se nam bo lahko zgodilo, da recimo pori nas na našem območju živi
               veliko število Italijanov, ki niso avtohtoni v Kopru, Izoli in Piranu, ampak so
               prišli iz južne Istre. Se prvi, so se preselili iz Hrvaške in so sedaj tukaj. Mislim,
               da so zaradi tega še zmeraj avtohtoni, ker so potomci Italijanov, ki so živeli
               raztreseni po celi Istri, ne samo v sedanjem slovenskem delu. Zato moram reči, da jaz
               ne vem kako bi to drugače lahko uporabili besede, da ne bi tako izzivalno zvenelo ali
               pa morda, meni daje, brez zamere, asociacijo na avstrijsko Koroško in njihovo
               ravnanje. In zaradi tega, kdo je tisti, ki lahko reče, da je neka skupina Romov, ki
               živi v določeni občini, avtohtona ali ne. Kako bomo to obravnavali. Moram reči, da je
               to zelo nevaren začetek. Mislim pa da, kar se tiče samega amandmaja LDS, torej ta
               amandma istočasno črta tudi predvideni novi odstavek v zvezi z avtohtonostjo. Tako,
               da načeloma bi recimo s tem se izognili nečemu, kar pa je treba na nek način
               napisati. Jaz se strinjam z ministrom, da je treba to na nek način napisati, vendar
               moram reči, da sedaj tale način kako je napisan, je pa zelo problematičen. Malo
               razmislite, kaj se skriva v teh besedah. In prej ali slej bo izbruhnilo spet na tem
               področju. Mislim, da je ta romska problematika tako pereča, da je boljše, da smo zelo
               zelo previdni pri izbiri besedil, ko take stvari pišemo v zakon.</p>
               <p>Kar se tiče pa te posebne skupine, bi pa vendarle vas prosila kolegi, da resno
               razmislite. V istem členu, to je v 39. členu imamo že zapisano da, in v narodnostno
               mešanih občinah, so torej italijansko in madžarsko narodnostno mešane, se ustanovi
               komisija za narodnostna vprašanja. V sestavi komisije imajo pripadniki narodne
               skupnosti polovico članov oziroma članic. Jaz vam povem, da to obstaja, te komisije
               obstajajo, delujejo in so popolnoma normalna stvar že desetletja, ne šele sedaj, v
               petnajstih letih, ampak tudi že prej smo te komisije imeli, so funkcionirale in smo
               normalno delovali. Zato mislim, da dodati ustanovitev komisije tudi v občinah, kjer
               je prisotna romska skupnost, bi bilo najmanj kar je korektno do izvrševanja ustavnih določil, ki jih imamo,
               ki smo jih sprejeli pred 16 leti. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi se je prijavil gospod minister. Izvolite.</p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>Hvala za besedo. Najprej bi odločno zavrnil kakršnakoli namigovanja, da poskušamo
               neke paralele tu povezovati, Slovenije in pa seveda nekaterih drugih skupnosti. To je
               eno.</p>
               <p>Drugič, kar zadeva to komisijo, je ta opredeljena že v 7. členu posebnega zakona.
               Tako da mi tu vidimo, da gre tu za podvajanje. Mi pač vidimo, da gre tu za podvajanje
               te komisije, ker jo je treba ustanoviti.</p>
               <p>In tretja stvar je pa ta, kar zadeva te romske svetnike, je pa dejstvo, da je treba
               te stvari, kot ste že sami omenili, na nek način pač urediti. Ker po mojem vedenju,
               ko smo spraševali, na kakšen način je prišlo do teh občin, ki so zdaj tiste, ki bi
               naj romske svetnike imele, mi ni nihče znal tega razložiti. In seveda bo treba to
               zadevo dejansko urediti na ustrezen način.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospa Zalokar.</p>
            </sp>
            <sp who="SDT4:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Imam zelo kratko podvprašanje, čeprav se mi zdi, da bi ta materija zaslužila bistveno
               bolj poglobljeno razpravo, ker gre za izjemno občutljive stvari, o katerih mislim, da
               je Vlada našla izjemno slabo rešitev. Govoriti o tem, da boste vi proučevali
               avtohtonost neke skupnosti v neki občini, pri tem da vemo, kako je in kaj je z Romi,
               mislim, da je tu najmanj vprašljivo z vidika marsičesa, ali lahko Vlada ugotavlja
               avtohtonost neke romske skupnosti - in kaj sploh je avtohtonost, me pa res zanima,
               kaj je avtohtonost, kaj boste navajali. In to ste si vzeli. Zdaj me pa zanima
               konkretno vprašanje. 101.a člen navaja te občine, kaj se bo zgodilo, če bo po vaših
               kriterijih tako, da se bo pravzaprav odkrilo, da v Sloveniji ni nobene občine, v
               kateri živi avtohtona romska skupnost. Ali pa, če bo pet takih ali pa dve, na eni
               strani bomo imeli člen v tem zakonu, kjer bodo navedene te občine, in na drugi strani
               boste vi lahko z nekim podzakonskim aktom v obliki uredbe, na osnovi kriterijev in
               meril ugotovili, da pet od teh občin nima avtohtone romske skupnosti. Kaj bo pa v tem
               primeru? Saj je popolnoma neurejena zadeva. Saj je kolizija že vgrajena v tem zakonu,
               in konflikt. In o tem govoriti, da tam v nekem drugem zakonu piše, da je komisijo
               treba ustanoviti, mislim, da je jasno navodilo, da se mora v zakonu o lokalni
               samoupravi ta materija vnesti, jasno je navodilo. In to je skrajno ignorantski odnos
               vašega ministrstva do vprašanja Romov. Se opravičujem, ker sem morala to reči, ker se
               delate samo, bom rekla, na nek način lepe, v resnici so pa zadaj vse kaj drugi
               nameni, ki so, žal, nam tudi znani.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Minister, izvolite.</p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>No, to jaz odločno zavračam, kar je bilo zdajle povedano.</p>
               <p>Kar zadeva zakon o romski skupnosti, moje mnenje je, da je ta zakon to področje celo
               uredil, bi ga moral urediti, saj zato je pa verjetno bil tudi sprejet in zato je bil
               tudi predlagan, torej pravzaprav vsa ta vprašanja.</p>
               <p>Kar zadeva pa to naše delo, mislim, da so vse tiste stvari, kar je potrebno,
               urejene. In tudi vi sami pravite, da je treba te stvari urediti. Se pa seveda
               postavljajo tudi nekatera vprašanja, kar zadeva ta del, recimo, pri delitvi
               hipotetično občin. Tam se lahko zgodi, da neka občina, ki ima v tem trenutku romsko
               skupnost, se razdeli na več delov, in to se je zgodilo, in imate v enem delu, kjer
               več ni romske skupnosti, morate pa imeti svetnika. Tako da te stvari je po moje treba
               urediti. Normalno pa, da na način, ki ustreza  vsem normam na tem področju. To pa mislim, da je
               popolnoma jasno, in v tej smeri je Vlada tudi vedno ukrepala. Nenazadnje je bil ta
               romski zakon sprejet v tem mandatu, ne pa v katerem od prejšnjih mandatov, ko bi
               lahko tudi bil.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo razpravljati? Gospa Ogrinčeva, izvolite.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala, gospod predsednik. No, glede na razpravo bom še enkrat opozorila na naše
               pripombe, da 7. člen Zakona o romski skupnosti izrecno pravi v četrtem odstavku:
               <q>"Delovno telo iz prvega odstavka,"</q> to je ta obveza tam, kjer je v občinskem svetu
               predstavnik romske skupnosti, tu se ustanovijo delovna telesa, ampak pravi, <q>"v skladu
               z zakonom, ki ureja lokalno samoupravo."</q> To pomeni, vsebina, kako se bodo ta delovna
               telesa oblikovala in kako bodo delovala, mora določiti ta zakon. Zato je torej v teh
               določbah, tu se člen odpira, je treba to vsebino vnesti v ta člen. To ni prosta
               izbira, zakon je to naložil. In tu ni nobenega pooblastila, da mora Vlada s svojim
               zakonom nekaj urediti. Ta zakon mora to urediti. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospa Pečanova.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Predlagala bi, če smem, en amandma na amandma neodvisnih, kako se že reče, nepovezane
               poslanske skupine, in sicer na tak način, da bi namesto take dikcije, kakršno ima
               sedaj amandma, se glasil tako, da bi bilo zapisano - samo da ga najdem, aha, tule je
               -, in sicer ne <q>"člen se spremeni tako, da se glasi,"</q> ampak se amandma glasi tako: V
               39. členu se doda nov šesti odstavek, ki se glasi, in potem imamo še sedmi odstavek.
               In tu je tako ali tako v samem členu narobe napisano, v 15. V 15. členu je napisano,
               da se doda sedmi odstavek, v resnici je pa to šesti odstavek, 39. člen, originalni,
               ima samo pet odstavkov. Se pravi, da potem se samo napiše ta člen, ta amandma od LDS
               dodaja nov šesti odstavek, tako da imamo potem pač dva odstavka in doda se še sedmi
               odstavek v originalnem besedilu. Se pravi, da imamo dva nova odstavka namesto enega.
               Ker vaš amandma je pa v bistvu črtal<gap n="..."/> <stage>/izklopila je mikrofon!/</stage><gap n="..."/> zaradi tega, da
               je v bistvu pomembno sprejeti ta vaš amandma. In če veš, da s svojim amandmajem črtaš
               njihov člen, potem pomeni, da<gap n="..."/> <stage>/izklopljen mikrofon!/</stage><gap n="..."/> če vam tisti člen govori o
               posebni komisiji za italijansko in madžarsko narodno skupnost v vsaki občini, potem
               pomeni, da romski skupnosti tega določila ne moremo odrekati. Se pa strinjam s tem,
               da če že mora biti<gap n="..."/> <stage>/izklopljen mikrofon!/</stage><gap n="..."/></p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Gospa, prijavite se, no, zdaj, če že, zaradi magnetograma. Dobro, v redu, hvala lepa.
               K besedi se je prijavil minister, izvolite.</p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>Da ne bo napačnega razumevanja. Mi nič ne nasprotujemo temu, absolutno ne, da se te
               komisije ustanovijo. Ampak menili smo, da so tam opredeljene. Je pa potrebno
               upoštevati dejansko ta del amandmaja, tako da če že, in predlagam, da bodo strokovne
               službe še dodatno pojasnile. 
               </p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Izvolite, gospa Juvan <stage>/?/</stage>.</p>
            </sp>
            <sp who="SDT4:JuvanGotovacVesna">

               <speaker>VESNA JUVAN GOTOVAC:</speaker>

               <p>Jaz bi samo na nekaj opozorila. Ta 7. člen Zakona o romski skupnosti v Republiki
               Sloveniji ima pet odstavkom in ga je treba celovito brati. In prvi odstavek je jasno
               napotilo oziroma opredelitev dolžnosti vsake od občin, ki ima v svojem občinskem
               svetu predstavnika romske skupnosti, da ustanovi posebno delovno telo za spremljanje
               položaja romske skupnosti. Drugi odstavek govori o sestavi, tretji odstavek govori,
               kdo je član po funkciji, četrti pa, da se ustanovi v skladu z Zakonom o lokalni
               samoupravi. Zakon o lokalni samoupravi ima namreč posebne določbe, ki določajo, da
               delovna telesa občinski svet ustanovi s statutom oziroma s poslovnikom in na kakšen
               način. Se pravi, način ustanavljanja posebnega delovnega telesa je pa ta, na katerega
               četrti odstavek 7. člena Zakona o romski skupnosti napotuje. Tako mi združujemo pomen
               in vsebino obeh zakonov.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospa Pečanova.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Če sem prav razumela ministra, ne nasprotuje temu, da bi v 15. členu dodali še en
               odstavek, ki bi bil pred tem novim šestim odstavkom oziroma sedmim odstavkom, ki bi
               nalagal občini, da ustanovi delovno telo, ki spremlja položaj romske skupnosti v
               občini. Hočem povedati, da se ne moremo, mislim, če gremo nazaj, ko smo poslušali
               razlago, zakaj recimo ni potrebno črtati besedila <q>"in podžupan"</q>, ko smo govorili o
               nezdružljivosti, češ da je treba biti dovolj jasen, tudi za tiste občine, ki
               nekaterih stvari ne razumejo zelo neposredno. Se pravi, če je tako pri tej zelo
               nepomembni zadevi podžupana, je pri tako pomembni zadevi, kot je romska skupnost in
               kot je posebno delovno telo za spremljanje situacije v romski skupnosti, treba
               posebej napisati tudi v Zakonu o lokalni samoupravi, ne glede na to, kaj piše v
               Zakonu o romski skupnosti, ki smo ga sprejeli, mislim, da letos.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Gospa Zalokarjeva.</p>
            </sp>
            <sp who="SDT4:ZalokarOražemCvetka">

               <speaker>CVETKA ZALOKAR ORAŽEM:</speaker>

               <p>Jaz pri svojem amandmaju vztrajam. Predlagam pa, da res tudi gospa Pečanova uradno
               vloži še ta amandma, s katerim ni črtanja, in seveda bom potem oba amandmaja podprla.
               Ampak mi še vedno, torej jaz še vedno vztrajam pri tem, da Vlada ne more biti tista,
               ki bo kriterije in merila o avtohtonosti neke romske skupnosti ugotavljala, še
               posebej potem, ko se lahko zgodi, da pride do kolizije dveh členov v istem zakonu,
               kjer so te občine navedene, in na drugi strani neki kriteriji, ki nimajo niti jasnih
               izhodišč in pomenijo lahko, bi rekli, takole, kajne, kot iz tiste reklame, tako
               raztegljiv pojem, da lahko vsaka vlada s svojo uredbo določi, da imamo v Sloveniji
               mogoče tudi to, da sploh nobenega Roma nimamo.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Želi še kdo razpravljati?</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Ja, jaz bom samo pojasnila, kako naj bi se amandma na amandma skupine nepovezanih
               poslancev glasil. Amandma odbora na amandma nepovezanih poslancev bi se  glasil tako, da se črta napovedni
               stavek v amandmaju, se pravi, črta se besedilo <q>"člen se spremeni tako, da se glasi"</q>.
               Samo to se naredi in ne bo črtan potem tisti novi odstavek, ki je v originalnem
               besedilu napisan.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi se je prijavila gospa Ogrinčeva.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala lepa, gospod predsednik. Torej, z razlago, kot je bila podana s strani
               predlagateljev za četrti odstavek 7. člena, ocenjujem, da bi moralo biti besedilo
               bolj natančno in določno zapisano, vendar ni, tu je očiten odkaz na Zakon o lokalni
               samoupravi prav glede teh vprašanj. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala. Želi še kdo razpravljati? Minister.</p>
            </sp>
            <sp who="SDT4:ŽagarIvan">

               <speaker>DR. IVAN ŽAGAR:</speaker>

               <p>No, rad bi samo še enkrat pojasnil. Kar zadeva dodatni odstavek, ki bi pomenil večjo
               jasnost, tu mi nimamo težav. Ampak ne moremo pa pristati na črtanje tistega dela,
               kjer je potrebno urediti stanje, ki ga je pač treba urediti in do zdaj ni bilo
               urejeno.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Ker ne želi nihče več razpravljati, zaključujem razpravo in prehajamo na
               odločanje najprej o amandmaju na amandma, ki bi naj bil amandma odbora. Glasi se
               tako: Črta se napovedni stavek, ki se glasi: <q>"Člen se spremeni tako, da se glasi."</q>
               Potem odločamo o amandmaju gospe Cvetke Zalokar Oražem. Če bo ta amandma sprejet,
               postane amandma pod zaporedno številko 2 poslanskih skupin SDS, NSi, SLS in DeSUS
               brezpredmeten.</p>
               <p>Prehajamo na odločanje o amandmaju na amandma odbora.</p>
               <p>Kdo predlagani amandma podpira? <stage>(2 člana.)</stage> Kdo mu nasprotuje? <stage>(7 članov.)</stage></p>
               <p>Amandma na amandma ni sprejet.</p>
               <p>Prehajamo na odločanje o amandmaju gospe Cvetke Zalokar Oražem.</p>
               <p>Kdo podpira predlagani amandma? <stage>(2 člana.)</stage> Kdo je proti? <stage>(7 članov.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju poslanskih skupin SDS, NSi, SLS in DeSUS.
               <stage>/Oglašanje iz ozadja./</stage> Ja, smo v fazi<gap n="..."/> Ja, izvolite, gospa Pečanova.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Podprla bom ta amandma, obrazložila bom pa zakaj. Zaradi tega, ker se mi zdi, da je
               neverjetno, da koalicijski poslanci ne podpirajo niti stališča, ki ga poda v svojem
               mnenju o posameznem amandmaju njihov lastni minister. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. <stage>/Izklopil se je mikrofon!/</stage></p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala lepa, gospod predsednik. Torej, rada bi opozorila samo na predlagane rešitve v
               17. členu, tako kot je bilo zapisano v našem pisnem mnenju in sem tudi uvodoma
               ponovno opozorila. Torej rešitve, kot so vsebovane v predlaganih spremembah 49.b
               člena, po naši oceni niso v skladu z Zakonom o javnih financah, kar se tiče
               financiranja skupnega
               občinskega organa, organa občinske uprave, medtem ko je določba tretjega odstavka
               nedorečena. Namreč, s predlaganimi spremembami se sicer nekaj spreminja, vendar se ne
               doreče. Tukaj je povedano kdo je lahko vodja organa skupne občinske uprave, nič pa
               nimamo povedano kako in kdo bo to osebo imenoval oziroma razreševal in kakšne naj
               bodo njegove pravice, da ima pooblastila in odgovornosti. To smo izrecno opozorili
               tudi sam predlagatelj je v obrazložitvi tega člena zapisal kako naj bi bilo to
               urejeno, vendar v predlaganih rešitvah zakonskega besedila rešitev za to ni ponudil,
               na to smo izrecno opozorili. Takšne rešitve kot so so pa nedorečene. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi predstavnik predlagatelja obrazložiti amandma k 17. členu, ki ne
               zajema pripomb Zakonodajno-pravne službe? Izvolite.</p>
            </sp>
            <sp who="SDT4:JuvanGotovacVesna">

               <speaker>VESNA JUVAN GOTOVAC:</speaker>

               <p>Če lahko samo dodam, mi smo ponovno po prejemu mnenja Zakonodajno-pravne službe 17.
               člen ponovno preučili, stopili smo tudi v kontakt z Ministrstvom za finance tudi
               glede kasnejšega 20. člena in skupaj ugotovili, da se v bistvu ne moremo strinjati s
               tistim delom mnenja Zakonodajno-pravne službe, ki izraža dvom o usklajenosti določbe
               prvega odstavka 17. člena z Zakonom o javnih financah. Namreč, ugotovljeno je bilo,
               da skupni organi občinske uprave morajo biti neposredni uporabniki proračuna ene od
               občin, da pa morajo znotraj finančnih načrtov neposrednih uporabnikov proračunov
               drugih občin ustanoviteljic in ti so občinske uprave, obstajati posebne postavke za
               sofinanciranje tega skupnega organa. Vse določbe Zakona o lokalni samoupravi, ki
               govorijo o skupnem organu občinske uprave temeljijo na tem, da je dan samo zakonski
               okvir, konkretne določbe so pa določbe odloka. Prav tako se nismo mogli strinjati s
               pripombo, da bi moral zakon določati imenovanje načela imenovanja človeka oziroma
               vodje organa skupne občinske uprave, to ni potrebno. Z dikcijo, da je vodja organa
               skupne občinske uprave uradnik na položaju je jasno, da se za njegovo imenovanje
               uporablja zakon o javnih uslužbencih, sicer pa se z odlokom o ustanoviti določi kdo,
               katera občina oziroma kateri župan izvršuje pravice delodajalca. ker po pravilu gredo
               pravice delodajalca županom, vsem občinam kot delodajalcem in vsem županom občin
               ustanoviteljic. Tako je tudi za podpreti predlagani amandma.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo?  Gospa Ogrinčeva.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala za besedo. Še enkrat se moram oglasiti. V določeni meri se moram strinjati s
               podano obrazložitvijo predlagatelja oziroma predstavnico predlagatelja, vendar tisto
               kar je bilo obrazloženo ni upoštevano v predlaganih rešitvah. Toliko. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala. Zaključujem razpravo in prehajamo na odločanje o amandmaju k 17. členu.</p>
               <p>Kdo podpira predlagani amandma? <stage>(7 članov.)</stage> Mu kdo nasprotuje? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo o amandmaju k 27. členu poslanke Cvetke Zalokar Oražem. Želi
               kdo besedo? <gap n=".."/><stage>/oglašanje iz klopi./</stage><gap n="..."/> Se opravičujem, nisem bil opozorjen na
               dejstvo. Končali smo razpravo in odločanje o amandmajih.</p>
               <p>Prehajamo na razpravo o preostalih členih h katerim niso bili vloženi amandmaji.
               Gospa Pečanova, izvolite.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p>Jaz bi rada na splošno samo rekla, bom podobno, kot je rekel moj šef, gospod Potrč
               prej, da mi boste oprostili, ker bom nekaj omenila kar ni sploh v zakonu zapisano. Ta
               zakon tudi črta vsa določila, ki se nanašajo na pokrajine in je s tem nastal v bistvu
               iz tega zakona Zakon o občinah in ne več Zakon o lokalni samoupravi. Zaradi tega
               menim, da bi bilo smotrno, da bi se zakon spremenil, čeprav vem, da to zdaj ni možno
               zaradi tega, ker ni možno razširiti, pa vendarle bi bilo smotrno, da bi predlagatelj
               takrat, ko je zakon predlagal spremenil tudi naslov zakona v Zakon o občinah. Samo
               toliko.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p> Hvala lepa. K besedi se je prijavil tudi gospod Smrdelj. Izvolite.</p>
            </sp>
            <sp who="SDT4:SmrdeljRobert">

               <speaker>ROBERT SMRDELJ:</speaker>

               <p>Dober dan. V okviru Združenj občin Slovenije predlagamo dopolnitev 15.a člena Zakona
               o lokalni samoupravi, to izrecno v zvezi s statusom<gap n="..."/><stage>/nerazumljivo./</stage><gap n=".."/> Ta predlog
               sprememb smo predlagali oziroma smo poskušali uveljaviti že pri prejšnjih spremembah
               Zakona o lokalni samoupravi, vendar je prišlo do nekih zapletov pri procedurah prav
               tako na odboru. Tako, da naš predlog je, da se pri statusu mesta, da se status mesta
               naselja omogoči tudi za naselja, ki so izpod 3000 prebivalcev, vendar ne manj kot
               2000 prebivalcev, če je tu naselje tudi sedež občine. Gre se za Zakon o lokalni
               samoupravi, ki ureja občine kot takšne. Naš predlog je, da tista naselja, ki imajo
               več kot 3000 prebivalcev in lahko je teh naselij več v eni občini, da normalno dobijo
               status mesta, ampak tista naselja, ki pa imajo status sedeža občina, da bi lahko
               pridobila status mesta tudi če so do 2000 prebivalcev. Takšnih naselij v Sloveniji je
               17, za primer Beltinci, Lenart, Muta, Ormož, Pivka, Radenci, Šenčur, Šoštanj, Zreče
               in podobna naselja so med 2000 in 3000 prebivalci in mislimo, da na ta način bi tako
               dali malo več samozavesti in avtoritete tem lokalnim skupnostim pa sploh lokalni
               samoupravi na slovenskem na sploh. Nima nekih posebnih posledic ta sprememba, k
               večjem zdaj v javnem razpisu za regionalne spodbude urbana naselja imajo možnost
               uporabe nekaterih regionalnih spodbud oziroma iz nekaterih postavk uporabe, kjer pa
               se šteje, da to status mesta, tako da iz tega razloga pa je že en zelo konkreten
               predlog oziroma razlog zakaj bi bilo to smiselno dopolniti. Tudi naš predlog bi bil, da bi bil to amandma odbora.
           </p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>K besedi se je prijavil gospod Drofenik.</p>
            </sp>
            <sp who="SDT4:DrofenikMarjan">

               <speaker>MARJAN DROFENIK:</speaker>

               <p>Mogoče je prišlo do prehitre reakcije. Predlagal bi, da se k 15.a členu zakona o
               lokalni samoupravi v drugem odstavku za besedo <q>"mesto ima več kot 3.000 prebivalcev"</q>
               doda vejica oziroma se nadaljuje tekst <q>"vsaj 2.000 prebivalcev, če je to naselje,
               hkrati tudi sedež občine"</q>. Gre za to, da je Združenje občin Slovenije predlagalo to
               dopolnilo, ta amandma, ker meni, da bi se s pridobitvijo statusa nekako povečala
               tudi, če tako rečem, samozavest, krepila avtoriteta lokalnih skupnosti in pravzaprav
               bi se izpolnila želja nekaterih naselij. Mogoče tudi zaradi tega, ker pri nas
               pravzaprav razlikujemo samo ali imamo, če tako rečem podeželsko vas na eni strani in
               mesto, da pravzaprav neke vmesne stopnje, kot je včasih mogoče bil trg ali kaj
               takega, kar tudi v tujini še poznajo. In ker tega ni je predlog takšen kot je tu
               podan in kot ga je gospod Smrdelj že tudi objasnil. Hvala lepa.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Vili Rezman.</p>
            </sp>
            <sp who="SDT4:RezmanVili">

               <speaker>VILI REZMAN:</speaker>

               <p>Hvala. Jaz takega amandmaja ne bom podprl. Bolj bi se mi zdelo prav, če bi
               odreagiral minister, ker bi moral braniti strokovnost in objektivne kriterije, ampak
               ker nisem videl dvignjene roke sem pač jaz to storil. Jaz razumem to, da bi radi bili
               majhni veliki, da bi si s tem dajali samozavest, vendar tukaj gre za objektivne
               kriterije. Tu ne gre za to kako se kdo osebno počuti, ali fino ali ne, ampak gre za
               to, da moramo mi podeljevati statuse na način, da bodo berljivi, da se bo dalo
               primerjati. In naj samo spomnim, da pač mesta, sedaj je to, status mesta dobijo tista
               naselja, ki imajo nek določen historični razvoj, ki imajo določeno arhitekturo, ki
               imajo določene gravitacijske funkcije in tako naprej, da ne bom vsega našteval. To,
               da smo mi že razdrobili na 210 občin, ki bi skoraj vse rade bile mesta, to pa je nek
               absurd, ki se nam je zgodil in ki ga ne smemo ponavljati.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljena gospa Pečanova.</p>
            </sp>
            <sp who="SDT4:PečanBreda">

               <speaker>BREDA PEČAN:</speaker>

               <p><gap n="..."/><stage>/Ni vključena./</stage> jaz bom proceduralno povedala. Treba je odpreti poslovnik in
               pogledati ni mogoče odpirati več tega člena, zaradi tega ker se po Poslovniku lahko
               amandmira samo člene, ki so v predlogu zakona, tako da bo treba počakati na novo fazo
               in prositi predlagatelja, vlado, da vključi tudi take spremembe zakona. Sama pa se s
               takim amandmajem ne bi strinjala, ga niti ni možno obravnavati.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Jaz imam poslovnik pred seboj, da bom prebral kaj piše v 132. členu
               Poslovnika: Pri predlog zakona o spremembah in dopolnitvah zakona se amandmaje lahko
               vlaga le k členom sprememb in dopolnitev predloga zakona, ki so odprti.  Tako, da žal tukaj ne pride to v
               poštev, k 15.a členu, ki ga novela zakona nima. Želi kdo še besedo? Gospod
               Mikolič.</p>
            </sp>
            <sp who="SDT4:MikoličMartin">

               <speaker>MARTIN MIKOLIČ:</speaker>

               <p>Hvala. Jaz bi vprašal predstavnike Vlade glede 13. člena in sicer glede sejnin
               oziroma plačilo nepoklicno opravljanje funkcije podžupana, zdaj tukaj je opredeljeno
               oziroma podžupan nima, ne pripada sejnina na seji sveta in na sejah odborov. Je pa
               malo ohlapno to napisano oziroma to, da je pač zdaj neka rešitev, glede do višine
               50%, če opravlja funkcijo nepoklicno do 50%, če bi funkcijo opravljal poklicno. Samo
               to me zanima, kako si to predstavljate s tega vidika, ker to je zdaj neka definicija,
               ki potem je odvisna, zdaj, koliko pa bo odločitev župana, glede na obseg nalog, je pa
               malo tukaj težava, takrat ko imaš na obisku Računsko sodišče, ki te dobesedno ravno
               pri takih primerih lahko spravi na kolena, ali pa kako bi to rekel. Vse moraš jasno
               definirati, ali si vi zdaj to tako predstavljate, da boš potem zadolžil podžupana za
               določene naloge in glede na obseg teh nalog pač mu določil 40%, kar bo spet moral
               argumentirati Računskemu sodišču, ker zadeve poznam, ker smo tudi imel na obisku
               Računsko sodišče. Ali je to za 40 ali je za 30, bi moralo biti 50% ali si to lahko
               župan privošči za celo leto ali za cel mandat ali mora to mesečno lepo pisati, kaj bo
               dal podžupanu. Ker meni so takrat rekli, bi moral mesečno določevati višino. Tako
               mnenje ima Računsko sodišče, samo to obrazložitev bi rad oziroma vaše gledanje na to.
               Jaz si to pravzaprav predstavljam, da zdaj lahko štiriletni mandat, če si imel
               podžupana, preneseš na njega določene obveznosti, določene naloge in se takrat
               odločiš. Ampak ne vem, ali lahko čez dve leti spreminjaš ali kaj bo na to, kako na to
               odreagira, če imaš na obisku, tako kot sem prej rekel, Računsko sodišče. Hvala.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi predstavnik Vlade odgovoriti? Izvolite, gospa.</p>
            </sp>
            <sp who="SDT4:JuvanGotovacVesna">

               <speaker>VESNA JUVAN GOTOVAC:</speaker>

               <p>Samo kratko pojasnilo. Dejstvo je, da je ta določba nastala zato, ker sistemski
               predpisi za področje plač funkcionarjev ne urejajo plač nepoklicnih funkcionarjev,
               zato smo to morali urediti. In tukaj je zadeva tudi malo drugače. Gre za pravico
               župana, da imenuje izmed članov občinskega sveta podžupana in hkrati z imenovanjem
               določi tudi obseg pooblastil in hkrati z določitvijo obsega pooblastil tudi višino
               nadomestila v odstotku. Prej je bilo pa določeno, da se plača nepoklicnega podžupana,
               določijo merila z aktom občinskega sveta. In zdaj, če je bil akt občinskega sveta
               nerodno napisan, je imelo Računsko sodišče možnost, da je tolmačilo akt občinskega
               sveta tako, da bi bilo treba mesečno naloge popisovati, pa določati plačilo. Zdaj pa
               je to določeno z zakonom, pa ni potrebno več z odlokom oziroma pravilnikom občinskega
               sveta, samo tako kot sem prej rekla. Mislim, da je to zdaj lažje in bo eksaktno.</p>
            </sp>
            <sp who="SDT4:JazbecFranc">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo razpravljati o preostalih členih? V kolikor ne, zaključuje
               razpravo in prehajamo na odločanje o preostalih členih.</p>
               <p>Kdo podpira preostale člene? <stage>(7 članov.)</stage> Kdo nasprotuje? <stage>(Nihče.)</stage></p>
               <p>Ugotavljam, da so preostali členi sprejeti.</p>
               <p>S tem zaključujem drugo obravnavo predloga zakona.</p>
               <p>Sprejeti amandmaji bodo vključeni v dopolnjen predlog zakona, ki bo sestavni del
               poročila odbora. Želi biti kdo poročevalec na seji zbora? V kolikor ne, bom to
               opravil sam. Zaključujem to točko dnevnega reda. Prehajamo na <title>3. TOČKO DNEVNEGA REDA - RAZNO.</title> Gradivo, ki je bilo priloženo pod točko razno je bilo na začetku seje umaknjeno.
               Želi kdo besedo pod točko razno? V kolikor ne, se zahvaljujem in končujem današnjo
               sejo. Hvala lepa.</p>
               <stage type="time">(Seja je bila zaključena 6. junija 2007 ob 12.10.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNPJUIP-Nujna-026-2006-06-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">5701D68665240CE5C12571960042AEB5</idno>
               <idno type="custom" subtype="day">D7E91F87E81E6383C12571A100308894</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=D7E91F87E81E6383C12571A100308894</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNPJUIP-Nujna-026-2006-06-30.OZNPJUIP" n="026">
               <name>Nujna</name>
               <date when="2006-06-30"/>
            </setting>
         </settingDesc>
         <particDesc>
            <listOrg>
               <org xml:id="OZNPJUIP-Nujna-026-2006-06-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNPJUIP-Nujna-026-2006-06-30.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">26. nujna seja</stage>
            <stage type="date">(30. junij 2006)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je pričela ob 14.10 uri. </stage>


            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Lepo vas pozdravljam člani in članice odbora za notranjo politiko, javno upravo in
               pravosodje, vabljeni pa tudi mediji in tisti, ki nas tudi spremljate in nas boste
               spremljali na današnji 26. nujni seji odbora za notranjo politiko, javno upravo in
               pravosodje s katere so se upravičili poslanka Maria Pozsonec, poslanec dr. Marko
               Pavliha in poslanec Boštjan Zagorac. S pooblastili na tej seji bo sodelovala poslanka
               Marjetka Uhan v uvodnem delu namesto poslanca Antona Kokalja in poslanec Matjaž Han
               bo odsoten, namesto njega pa bo s pooblastilom bila na odboru poslanka mag. Majda
               Potrata. K predlogu dnevnega reda za sklic današnje seje ni bilo predlogov za umik
               ali razširitev, zato bomo sledili dnevnemu redu, ki je sprejet. Kot ste videli bomo
               najprej obravnavali in opravili razpravo o ravnanju pristojnih organov vlade
               Republike Slovenije v zvezi in v zadevi Silvo Plut, v nadaljevanju pa bomo
               nadaljevali tudi z obravnavo poročila o policiji za leto 2005. Uvodoma naj povem
               zakaj tak vrstni red, predvsem zato, ker se je že v pretekli obravnavi poročila o
               policiji izkazalo, da je bila večkrat omenjena tudi ta konkretna zadeva, ki jo imamo
               danes kot prvo na dnevnem redu, zato je najbolj smiselno in tudi vsebinsko bomo lahko
               izšli iz konkretne zadeve na splošno, zato najprej ta točka, torej razprava o
               ravnanju v zadevi Silo Plut in v nadaljevanju še preostalem delu poročila policije,
               pri čemer bodo vabljeni nas tudi spremljali v nadaljevanju te seje.</p>
               <p>Prehajam na <title>1. TOČKO DNEVNEGA REDA - RAZPRAVA O RAVNANJIH PRISTOJNIH ORGANOV
                  VLADE REPUBLIKE SLOVENIJE V ZADEVI SILVO PLUT</title>, ki sta jo predlagali
               poslanska skupina SD in poslanka Darja Lavtižar Bebler. Navedeno točko smo že
               obravnavali na 19. nujni seji odbora dne 16.3., takrat smo sprejeli sklep, da
               pristojne organe vlade Republike Slovenije pozivamo, da svoja poročila z dodatnimi
               ugotovitvami dopolnijo in nam jih posredujejo v roku treh mesecev od izdaje sklepa.
               Poročila vseh organov, ki so bila v sklepu navedena smo v predpisanem roku, v roku,
               ki smo ga določili na seji tudi prejeli. Vabljeni na sejo so razvidni iz sklica in so
               danes tudi tukaj z nami, zato jih ne bi ponavljala. Tudi gradivo je razvidno. Prejeli
               pa ste tudi predlog ugotovitev in sklepov poslanske skupine SD. Na mizo pa boste
               dobili tudi predloge sklepov, ki so jih posredovale koalicijske poslanske skupine
               SDS, Nova Slovenija, SLS in DeSUS. Svoje razloge za sklic nujne seje sta na uvodni
               seji že predstavila oba poslanca gospod Miran Potrč in gospa poslanka Darja Lavtižar
               Bebler in smo se o njih seznanili na 19. nujni seji, prav tako so bila predstavljena
               poročila pristojnih organov, vendarle v nadaljevanju pa vabljenim dajem tudi besedo,
               da se opredelijo, če želijo poročati tudi o teh dodatnih ugotovitvah, ki so nam jih
               posredovali v okviru svojih poročil. Predlagam, da mogoče predstavnik ministrstva za
               notranje zadeve predstavi poročilo in gospod Mate izvolite.</p>
            </sp>
            <sp who="SDT4:MateDragutin">

               <speaker>DRAGUTIN MATE:</speaker>

               <p>Hvala lepa. Spoštovane poslanke in poslanci.  Posredoval sem poročilo o izvedbi izrednega nadzora na vlado, ki je
               poročilo obravnavalo, potrdilo in to poročilo ste tudi pisno prejeli. Iz poročila bi
               se dotaknil nekaj točk in potem v nadaljevanju odgovarjam morebiti na vprašanja, ki
               bi mi bila zastavljena meni ali generalnemu direktorju policije ali direktorju
               kriminalistične policije. Iz poročila so nadzorniki nedvoumno ugotovili, da je
               sodelovanje med policijami oziroma med Interpolom Ljubljana in Interpolom Beograd
               potekalo tako kot je to predpisano s standardi mednarodnega policijskega sodelovanja
               in Interpol Ljubljana ter slovenska policija je storila vse, da je posredovala vse
               tiste informacije, ki jih je Interpol Beograd pričakoval in zahteval od naših
               organov. Tukaj ocenjujemo, da je sodelovanje med obema policijama potekalo
               profesionalno in v skladu s pravili, ki so določena znotraj Interpola. Srbski
               varnostni organi so 24.6.2005 sporočili, da v primeru Plut, da je ta primer v
               pristojnosti okrožnega sodišča v Nišu in da je sodnik tega sodišča odločil, da od
               Slovenije ne bo zahteval mednarodne kazenske pravne pomoči. Pred tem dnevom so preko
               Interpola posredovali v Republiko Slovenijo primerjalno analizo sledi papilarnih
               linij in DNK-a profila katerih je slovenska policija pregledala v svojih kartotekah
               in potrdila za osebo kateri pripadajo papilarne linije in DNK-a profili ter
               posredovala te podatke tudi Interpolu v Beograd. Policija sicer ni pristojna za
               mednarodno kazensko pravno pomoč, je pa ves čas dogajanja dajala pobude in
               komunicirala s pravosodnimi organi v Republiki Sloveniji, da bi morebiti le-ti uspeli
               doseči s srbske strani, da bi se lahko kazensko pravnih postopkov zoper omenjeno
               osebo v Sloveniji začel čim prej za dejanja, ki so mu bila očitana na ozemlju
               Republike Srbije. Zato smo imeli tudi nekaj sestankov, kjer smo poskušali doseči s
               pobudami to, da bi vendarle morda stekla ta mednarodno kazensko pravna pomoč. Zadnji
               takšen sestanek je bil 19.1.2006, kjer je bil prisoten tudi tožilec in takrat so se
               pogovarjali o vseh postopkih, ki so potekali do takrat. Treba je povedati, da
               slovenska policija takrat in tudi danes ne razpolaga z vsemi dokazi s katerimi bi
               lahko vložila kazensko ovadbo. Standardi v Republiki Sloveniji za vložitev kazenske
               ovadbe so zelo visoki in pri tem ni dovolj samo vest o tem, da so sledi DNK potrjene
               za neko osebo. Zato potrebujemo še veliko več, potrebujemo zapisnik o ogledu
               kaznivega dejanja, kriminalistično tehnične ugotovitve s kraja dejanja, sklic kraja
               dejanja, fotografije kraja, žrtve, poškodbe, najdene sledi in dokazi, kje so najdeni
               natančno, v kakšnih okoliščinah in šele na osnovi tega lahko policija poda kazensko
               ovadbo. Policija teh informacij ni imela, z njimi ni razpolagala in tudi od prijetja
               storilca kaznivega dejanja v Sloveniji policija ne razpolaga s temi podatki, ker jih
               pravosodni organi Republike Srbije ne posredujejo v našo državo. Ocenjujemo, da je
               slovenska policija izvedla veliko aktivnosti, da bi pripeljali do podaje kazenske
               ovadbe, vendar se je morda preveč usmerjala v mednarodno kazensko sodelovanje, pri
               tem pa organi druge države niso bili pripravljeni  posredovati. V tem delu smo tudi ugotovili, da
               policija ni zahtevala pisnega usmerjanja v kazenskem postopku glede zadeve v
               Aleksincu in morda bi, če bi zahtevali pisne <gap n=".."/><stage>/nerazumljivo./</stage><gap n=".."/> o aktivnostih, ki
               naj bi jih izvajali v zvezi s tem bi lahko morda tožilec odločil tudi drugače in
               dajal drugačne usmeritve. Ocenjujemo, da je potrebno na področju izvajanja ukrepov
               zoper slovenske državljane za katerimi je razpisana mednarodna tiralica za kazniva
               dejanja, ki so jih storili v tujini oceniti ali ugotoviti ali ni potrebno natančneje
               zapisati določbe o prvih ukrepih policije in državnega tožilstva po prejemu takšne
               mednarodne tiralice, enako ocenjujemo, da je potrebno pristopiti k spremembam določb
               uredbe o sodelovanju med državnim tožilcem in policijo, pri tem ostaja odprto
               vprašanje ali takšna uredba obstane ali jo je treba spremeniti in dopolniti tako, da
               ne bo dopuščeno dvoumno razlaganje kdaj gre za usmerjanje in kdaj ne gre za
               usmerjanje in ko bomo te zadeve proučili pripraviti zadeve tako, da bomo lahko zadeve
               bolj učinkovito v prihodnje obravnavali. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Prejeli smo tudi poročilo s strani vrhovnega državnega tožilstvo. Gospo
               generalno državno tožilko Barbaro Brezigar prosim mogoče, če še na kratko ga tudi
               lahko obrazloži. Kar izvolite.</p>
            </sp>
            <sp who="SDT4:BrezigarBarbara">

               <speaker>BARBARA BREZIGAR:</speaker>

               <p>Hvala lepa gospa predsednica za besedo. Spoštovane poslanke in poslanci! Prejeli ste
               tožilsko poročilo v zvezi s primerom, ki ga danes obravnavamo. Moj namestnik gospod
               Mirko Vrtačnik je opravil ta pregled in rezultat tega pregleda je pred vami. Najprej
               bi vam morda smo pojasnila nekaj stvari glede zadev ne kar se tiče primera suma umora
               s strani Silva Pluta v Srbiji, ampak kar se tiče drugih kazenskih postopkov, ki so
               ali pa tečejo v Sloveniji zoper tega obdolženca. Ob pregledu teh spisov smo
               ugotovili, da so bili nekateri postopki policije pomanjkljivo vodeni, tožilci pa so
               pri oceni teh postopkov in rezultatov pokazali premalo kritičnosti, kar je delno
               vplivalo po našem mnenju na uspešnost obtoževanja in dokazovanja tistih kaznivih
               dejanj. Pretežno je bil ta obdolženi obtožen kaznivih dejanj s področja premoženjskih
               deliktov, kjer je bilo delno tudi uporabljena sila, ker so bili vmes tudi kazniva
               dejanja ropov ne samo tatvin. Torej, ocenjujemo, da so tožilci tukaj pokazali nekaj
               premalo kritičnosti, da pa je verjetno manj uspešno delo zoper tega obdolženca kakor
               tudi morda pri drugih podobnih primerih v tem, da so bile zadeve obravnavane
               razpršeno. Torej, ko pride na državno tožilstvo kazenska ovadba zoper nekega
               obdolženca se ta ovadba dodeli enemu tožilcu. In potem pride naslednja in se dodeli
               drugemu in tako se je dogodilo, da so bile kazenske ovadbe zoper istega obdolženca
               dodeljene različnim državnim tožilcem. Pogosto je bolj kvalitetno delo lahko takrat
               kadar se eden obdolženec obravnava s strani istega tožilca, ker ima večji pregled nad
               vsemi zadevami, lahko so tudi kje kakšne povezave, lahko v drugem spisu dobiš podatke
               za prvi spis in podobno. Torej, mi smo ocenili, da je to organizacijska
               pomanjkljivost bila v tem primeru in smo tudi zaradi tega vse vodje  okrožnih državnih tožilstev opozorili na to,
               da je potrebno poskrbeti, da se praviloma takšne zadeve zoper istega obdolženca
               enotno obravnavajo, kar ni sicer vedno mogoče, pa vendarle pogosto je to možno,
               mogoče ni kadar so časovno v različnih obdobjih ali pa kakšni drugi razlogi, vendar
               je potrebno imeti pregled nad ovadbami zoper istega obdolženca in po možnosti, da te
               zadeve obravnava isti državni tožilec. Pred današnjo sejo sem na okrožnem državnem
               tožilstvu v Ljubljani kjer je bil pretežni del teh zadev, ki so se v preteklih letih
               obravnavale zoper Silva Pluta preverila kako upoštevajo to naše navodilo, da je
               potrebno skrbeti za to, da se enotno obravnavajo stvari zoper istega obdolženca,
               dobila sem zagotovilo, da to vsekakor sedaj počno. Torej, to je glede drugih
               kazenskih postopkov. Potem pa je še problem v zvezi z kazensko ovadbo oziroma
               kazenskim postopkom, ki zoper tega obdolženca teče zaradi utemeljenega suma storitve
               kaznivega dejanja umora v Srbiji. V tej zadevi smo po pregledu naših podatkov
               ugotovili, da je prišlo do pogovorov med policijo, tožilci in sodniki zaradi
               razčiščevanja pravne problematike o možnosti prevzema pregona zoper tega obdolženca v
               Sloveniji. Na teh pogovorih je bil prisoten tudi državni tožilec, ki je bil vsaj
               delno takrat seznanjen s tem problemom. Ocenjujemo, da bi moral ta pogovor teči v
               drugi smeri, se pravi v smeri možnosti predkazenskega postopka zaradi tega kaznivega
               dejanja v Sloveniji. Namreč, povsem jasno je, da Slovenija državam izven Evropske
               unije ne izroča svojih državljanov, tako da ta smer ni bila mogoča, prevzem zadeve v
               Sloveniji s strani srbskih pravosodnih organov pa je po zakonu mogoč, če ta tuja
               država, v tem primeru Srbija, to zahteva in predlaga. V tem primeru bi se šele mi
               lahko odločali o tem. Torej, glede na vse podatke bi moral državni tožilec vendarle
               usmeriti policijo v razmišljanje o tej smeri ali dokazi in podatki s katerimi
               policija razpolaga omogočajo začetek predkazenskega postopka v Sloveniji, tudi to sem
               preverila pred današnjo sejo po tožilcem znanih podatkih ti podatki za enkrat ne
               zadoščajo, zato da bi v Sloveniji lahko začeli predkazenski eventualni kazenski
               postopek zoper obdolženca zaradi tega kaznivega dejanja. Poleg tega na to
               pomanjkljivost je bil novomeški tožilec, kjer je ta pogovor med policijo in
               tožilstvom in sodiščem tekel opozorjen. Se pravi, na to njegovo pomanjkljivost, da ni
               opozoril na to, da bi lahko usmerili naše delovanje v predkazenski postopek in v
               oceno dokazov in možnosti nadaljevanja postopka v Sloveniji v zvezi s tem kaznivim
               dejanjem, ker kazenski zakonik ob predpostavki, da obstajajo dokazi to omogoča. Po
               nam znanih podatkih za enkrat te dokazi ne zadoščajo.  Po tem, ko se je zgodil umor na Jančah, smo na vrhovnem
               državnem tožilstvu preko SEPAG-a, to je posvetovalno telo tožilcev za zahodni Balkan,
               poskušali dobiti podatke. Uspelo nam je dobiti le kopijo obtožnice, to kopijo
               obtožnice smo posredovali tudi okrožnemu državnemu tožilstvu v Ljubljani in glede na
               to, da ocenjujem, da je potrebno storilce kaznivih dejanj za katere se ti storilci
               obravnavajo istočasno obravnavati enotno, sem tudi odredila, da je za eventualni
               kazenski postopek zaradi suma kaznivega dejanja v Srbiji pristojno okrožno državno
               tožilstvo v Ljubljani, ki je že pristojno seveda tudi za to kaznivo dejanje, ki je
               bilo storjeno v februarju letošnjega leta. Okrožno državno tožilstvo je potem po tej
               odredbi preko ministrstva za pravosodje, srbskim pravosodnim organom tudi posredovalo
               naše stališče, da smo pripravljeni prevzeti pregon v tem primeru, vendar povratne
               informacije iz Srbije v zvezi s tem našim predlogom za enkrat ni tako da, je sedaj v
               celoti pristojno ljubljansko tožilstvo, ker glede na zakonodajo bi bilo pristojno
               državno tožilstvo, govorim za kaznivo dejanje storjeno v Srbiji, tisto tožilstvo, ki
               je pristojno po prebivališču, stalnem prebivališču obdolženca. Torej, tu smo
               poskušali to zadevo urediti enotno, vendar povratne informacije glede tega še ni.</p>
               <p>Torej, ocenjujem, da so bile določene napake storjene, vendar glede na to, da dokazi
               s katerimi Slovenija razpolaga ne zadoščajo za začetek kazenskega postopka,
               ocenjujem, da ni mogoče trditi, da bi to vplivalo na kaznivo dejanje, ki je bilo
               storjeno v Sloveniji. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa, tudi vam. Ravno tako pa ste prejeli in smo prejeli člani odbora tudi
               poročilo posredovano s strani ministrstva za pravosodje in gospoda ministra
               sprašujem, gospoda dr. Lovra Šturma, če želi tudi podati dodatno obrazložitev v zvezi
               s tem. Gospod Šturm, izvolite.</p>
            </sp>
            <sp who="SDT4:ŠturmLovro">

               <speaker>DR. LOVRO ŠTURM:</speaker>

               <p>Hvala lepa, bom rekel, nimam ničesar dodatnega za povedati. Vloga ministrstva za
               pravosodje je v tej zadevi, kot vidite, bila sekundarna.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Potem pa, razen če bi še kdo od vabljenih želel v tem trenutku, uvodu še
               besedo, sicer pa bomo prešli na razpravo o poročilih o predlogih sklepov s katerimi
               razpolagate. Preden jo odprem v celoti pa naj še povem, da namesto Franca Kanglerja
               sodeluje s pooblastilom poslanec Josip Bajc. Odpiram razpravo. Gospod Potrč,
               izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Jaz bi, kar ste opozorila člane odbora in javnost, da smo bili eni od
               predlagateljev prve razprave, samo poudaril, da smo v tej prvi razpravi in da to bomo
               storili tudi danes, poudarili, da ni namen naše zahteve bil v nobenem primeru iskati
               čarovnice, ugotavljati kakršnokoli neutemeljeno krivdo v ravnanju lastnih organov, da
               se nam je pa zdelo prav glede na razlike v strokovnih ocenah in v ocenah konkretnega
               reagiranja, predvsem policije in ob gotovo zelo težkem storjenem kaznivem dejanju,
                  oceniti ali je vse v redu s
               predpisi, ali naši predpisi v podobnih primerih omogočajo potrebno ukrepanje, ali
               predpisi zagotavljajo potrebno medsebojno sodelovanje pristojnih organov, predvsem
               policije in tožilstva in ali je bilo v konkretnih primerih storjeno vse, da bi se
               lahko sprejeli ukrepi, ki bi morda imeli vpliv na nezmožnost ali pa oteževanje
               okoliščin, ki so pripeljala do tega, da je bilo kasneje na Jančah storjeno kaznivo
               dejanje tudi v Sloveniji. Na te predloge je naše matično delavno telo sprejelo
               potrebne sklepe s katerimi smo soglašali, čeprav so naše prvotne ugotovitve bile v
               smeri že konkretnejših ugotovitev, pozvalo je vsa tri ministrstva, da pripravi
               potrebna poročila in predlagalo tudi, da potrebno mnenje pripravi vlada Republike
               Slovenije. Mi smo tri oziroma štiri poročila, ki so jih pripravila pristojna
               ministrstva za današnjo sejo dobili, dana so bila v formalnih rokih treh mescev in v
               tem pogledu temu ne moremo ugovarjati. Glede vsebine pa bi rad ugotovil, da po mojem
               prepričanju, poročila niso v celoti med seboj usklajena glede vsebine ugotovitev, da
               so v mnogo čem tudi res skrajno formalna oziroma formalistična in da smo razočarani
               nad ravnanjem pristojnih organov, ki, rekel bom pa kasneje kakšen stavek več o vsakem
               od konkretnih poročil, niso zmogla tudi toliko kritične presoje ravnanj in predpisov,
               da bi lahko, če že ne v lastni odgovornosti govorila pa vsaj o opozorilih, ki so bila
               povzeta v ustreznih organih in o tem, da bi bilo nekatere predpise morda le potrebno
               dograditi in dopolniti. V tej smeri je naše največje zadovoljstvo ali pa pozitivna
               ocena mnenja, ki ga je pripravilo vrhovno državno tožilstvo, mi iz tega poročila
               vrhovnega državnega tožilstva le podvzemamo, da to ugotavlja, da vsa ravnanja
               pristojnih organov niso bila ustrezna, ugotavlja, da je glede pomanjkljivosti v
               konkretnih ravnanjih bilo danih s strani generalne državne tožilke nekaj opozoril za
               bodoča ravnanja, ugotavlja, da je bila premajhna aktivnost usmerjena v predkazenski
               postopek oziroma v možnost predkazenskega postopka na podlagi danih informacij, ki če
               bi bil podvzet bi, po našem mnenju, lahko pripeljal do tega, da se vsaj neposredno v
               tistih okoliščinah in tistem času kaznivo dejanje na Jančah ne bi storilo in
               ugotavlja potrebno možnost, da se preverijo ustrezni predpisi, medsebojno
               sodelovanje, tudi konkretno ravnanje v tožilstvih glede kaznivih dejanj zoper istega
               storilca tako da, bi konkretna ravnanja bila bolj usklajena, ne pa med sabo
               neusklajena s strani 
               medsebojno sodelovanje tudi konkretno ravnanje v tožilstvih glede kaznivih dejanj
               zoper istega storilca tako, da bi konkretna ravnanja bila bolj usklajena ne pa med
               seboj neusklajena s strani posameznih tožilcev in v tem delu tudi konkretna opozorila
               na ustreznost razpršene obravnave, ki jih je danes posebej še opredelila generalna,
               državna tožilka.</p>
               <p>Kar zadeva poročila ministra za notranje zadeve moram povedati, da sprejemamo tisti
               del, ki govori o sodelovanju z interpolom in v sodelovanju s srbskimi organi, vendar
               menimo, da je bilo že na prvi razpravi na matičnem delovnem telesu ugotovljeno in
               opozorjeno, da to ni edini vidik, ki ga je potrebno posebej oceniti.</p>
               <p>Posebej je bilo opozorjeno, da je potrebno oceniti, ali je obstojala možnost
               ustreznih ravnanj na podlagi obstoječih določil za kazenskega zakonika tudi na
               podlagi danih informacij zoper slovenskega državljana, če je storil kaznivo dejanje v
               tujini. Vsaj ustrezen pred kazenski postopek ali obravnava, ali bi na tej podlagi
               bilo mogoče ugotoviti konkretna ravnanja, povzeti določene postopke posebej glede
               storilca, ki je bil doslej že mnogokrat v kazenskem postopku, za katerega so
               obstojale informacije o možnosti storitve kaznivega dajanja v Aleksincu glede
               katerega je bila dana zahteva, da je potrebno, da se mu vroči obtožnica, ki v roku
               tedna dni je ni bilo mogoče vročiti in podobno. Skratka, o tem v poročilu ministra za
               notranje zadeve nismo razbrali niti ene same besede, kar za nas pomeni, da eden zelo
               pomemben vidik ravnanja policije se za ministra za notranje zadeve ne zdi pomembnega,
               sploh ni potrebno obravnavati.</p>
               <p>Mislimo, da je to slabo, da je to neustrezno, da to pomeni bežanje od odgovornosti
               in da to pomeni predvsem bežanje od realne ocene možnih ravnanj za v bodoče in v tej
               smeri štejemo v naši poslanski skupini ta del poročila za izredno nesprejemljiv in
               kritičen.</p>
               <p>Kar zadeva poročilo ministra za pravosodje naj rečem, da prav gotovo minister za
               pravosodje ali pa ministrstvo za pravosodje glede na svoja pooblastila v teh fazah
               postopka nima konkretnih odgovornosti za stanje. Je pa poročilo oblikovano pač v
               najbolj skromnem obsegu in v formalni obliki z željo v delu, ki zadeva nekatera
               konkretna ravnanja v zvezi z kazenskim postopkom zoper Silva Pluta pač obvestiti
               državni zbor, kako ministrstvo drugače kot sodni svet glede na nekatere možne
               postopke nadzora v sodiščih.</p>
               <p>Menimo, da bi na podlagi teh poročil, tako smo tudi razumeli sklep, ki ga je sprejel
               naš odbor 16.3.2006 bilo za pričakovati, da nam bo vlada Slovenije po koncu teh treh
               poročil v roku 3 mesecev pripravila neko mnenje in svojo oceno.  Mi smo namreč v sklepu zapisali, odbor za
               notranjo politiko, javno upravo in pravosodje poziva vlado Republike Slovenije, da po
               končanem izrednem nadzoru v zadevi Plut o ugotovitvah poroča odboru najkasneje v roku
               3 mesecev od izdaje tega sklepa. Mi ugotavljamo, da tega vlada ni storila, mislimo,
               da to ni dobro in ni prav, ker bi bilo že v vladi, ki ima v svojem sestavu ta tri
               ministrstva mogoče ta tri poročila soočiti in na podlagi njih tudi pripraviti
               konkretne predloge sklepov in ukrepov, ki bi lahko pomagala našemu matičnemu
               delavnemu telesu k nadaljnjemu ravnanju in to so tudi razlogi zaradi katerih
               predlagamo predlog ugotovitev in sklepov odbora, kakor ste ga dobili, najprej
               ugotavljamo, da smo s poročili bili seznanjeni, kasneje ugotavljamo, da vlada ni
               opravila svoje naloge in ni poročala, čeprav je to bil sklep matičnega delavnega
               telesa. Kritično ocenimo ravnanje in poročila, posebej ministrstva za notranje zadeve
               in glede na njegovo funkcijo najprej predlagamo, da se ugotovi objektivna odgovornost
               pristojnih organov, pa tudi generalnega direktorja policije in ministra za notranje
               zadeve v zvezi z ne ravnanji v predmetni zadevi in kot drugo nalagamo ministru za
               pravosodje in ministru za notranje zadeve, da sprejeme te ukrepe, ki bi jih v bodoče
               preprečili, da bi do podobnega neustreznega ravnanja pristojnih državnih organov
               prišlo. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa, gospod Potrč. Gospod Potrč in ostale članice in člani tega odbora, v tem
               delu naj samo formalno odgovorim na tisti del, ki ga je izpostavil gospod Potrč, da
               vlada ni poročala. Jaz moram poudariti, da je vlada Republike Slovenije odboru in
               državnemu zboru posredovala ta dopolnilna poročila kot smo zahtevali in kot smo
               sprejeli tudi sklep na temu odboru in z dopisi za dne 14.6.2006 pooblastila, da na
               tej seji sodelujejo Dragotin Mate, minister za notranje zadeve, mag. Zvonko Zinrajh,
               državni sekretar v ministrstvu za notranje zadeve in gospod Jože Romšek, generalni
               direktor policije, kot predstavniki vlade na sejah državnega zbora oziroma delavnih
               teles tega zbora, ravno tako pa je posredovala dopis v tej zvezi tudi dopis datiran z
               dne 20.6, kjer je pooblastila tudi še predstavnike ministrstva za pravosodje tako da,
               tukaj štejem, da ta očitek mislim, da ni opravičen in vsekakor ne na mestu, da vlada
               ni v fazi izvrševanja tega sklepa, ki smo ga v prvem delu prejeli kot pisno poročilo,
               danes na seji odbora pa še kot dodatno obrazložitev s strani pooblaščenih
               predstavnikov vlade in pa tudi v nadaljevanju verjetno kot sogovornikov in pa
               razpravljavcev v okviru razprave, ki jo bomo opravili. Toliko v tej zvezi bi samo
               imela za dodati. Gospod Potrč, izvolite.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Gospa predsednica, jaz resnično iz sklepa,  ki smo ga skupaj oblikovali in zanj glasovali, ne znam
               drugače predlagati. Jaz sem spremne dopise prebral in res je, da prihajajo poročila
               dveh ministrstev k nam preko vlade, ampak to je tudi vse. Težko bi pa rekel, da to
               pomeni, da je vlada o ugotovitvah, pri čemer mislim, da tudi o njenih, poročala
               odboru. Zato sem takšno ugotovitev tudi podal. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod minister Šturm, izvolite.</p>
            </sp>
            <sp who="SDT4:ŠturmLovro">

               <speaker>DR. LOVRO ŠTURM:</speaker>

               <p>Hvala za besedo, gospa predsednica. Moram se odzvati na dosedanjo razpravo, v kateri
               je bilo rečeno tudi to, in sicer kot očitek, naperjen vladi, da naj bi vlada strnila
               poročila treh državnih organov, ministra za notranje zadeve, ministra za pravosodje
               in vrhovne državne tožilke. Moram povedati, iz ustavnosistemskih razlogov, da ima
               vrhovna državna tožilka in vrhovno državno tožilstvo ustavno poseben položaj, vlada
               ne more strnjevati poročil, ki prihajajo iz vrhovnega državnega tožilstva, skupaj z
               organi, njenimi organi, se pravi, z ministri, to ni mogoče storiti. In ne nazadnje,
               kot sami tudi vidite, vrhovna državna tožilka je poslala poročilo direktno državnemu
               zboru in ga posredovala v vednost vladi in ministrstvom.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Gantar se je javil. Ali<gap n="..."/> Odstopate gospodu Potrču. Izvolite, gospod
               Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Rad bi samo to pojasnil. Jaz poročila generalne državne tožilke v delu, ki se nanaša
               na vlado, nisem omenjal, in je bila tu polemika nepotrebna, ker soglašam s tem, kar
               je minister povedal, to je samostojen državni organ.</p>
               <p>Kar pa zadeva oceno obeh poročil, obeh ministrstev, ki sta sestavni del vlade, pa
               sem še vedno mnenja, da ali se to imenuje skupna ocena ali zbirno poročilo, ali se
               piše ena vrsta enega, ena vrsta drugega, je vseeno. Samo vlada je po sklepu našega
               matičnega delovnega telesa imela zadolžitev, da oceni stanje in eventualno, če meni,
               da kakšno ugotovitev. Tega ni storila. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod minister Mate, izvolite.</p>
            </sp>
            <sp who="SDT4:MateDragutin">

               <speaker>DRAGUTIN MATE:</speaker>

               <p>Tudi jaz se moram vključiti v tej fazi razprave in odločno nasprotovati tem trditvam,
               ki so bile sedaj na koncu izrečene.</p>
               <p>Poročilo, ki sem ga pripravil in posredoval vladi, je vlada obravnavala in sprejela;
               torej je to poročilo vlade. In zadnji odstavek se glasi: <q>"Ocenjujemo, da bo
               potrebno..."</q> in se nadaljuje, kaj ocenjujemo, da je potrebno. Navedena sta dva
               ukrepa, za katera vlada ocenjuje, da je potrebno sprejeti. Da je treba oceniti zadeve
               v zvezi z uredbo in sprejeti vse tiste spremembe, ki so potrebne, in tudi oceniti,
               ali je dovolj natančno v zakonodaji opredeljeno, kako policija in državno tožilstvo
               ukrepa ob prejemu mednarodne tiralice za slovenske državljane. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Govorimo o poročilu z dne 14.6.2006. <stage>/Oglašanje iz ozadja./</stage> Ja, to pa dajte
               mogoče še enkrat<gap n="..."/></p>
            </sp>
            <sp who="SDT4:MateDragutin">

               <speaker>DRAGUTIN MATE:</speaker>

               <p>Druga stran oziroma druga in tretja stran v poročilu, ki je bilo potem pretipkano,
               zadnji odstavek.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>No, vendar zdaj mogoče, tako kot sem rekla, poročila so bila s strani vlade
               posredovana, tudi formalno, če smo zelo formalistični, na dopisih vlade Republike
               Slovenije. Zdaj, če želite, lahko še tudi v okviru tega nadaljujemo razpravo, sicer
               pa je splošna razprava odprta o poročilih vlade, ki jih je posredovala. Uvodoma naj
               še povem, predvsem za vabljene, če se želite vključiti v razpravo, pač tako kot
               ostali člani, prosim, da to nakažete nekako z dvigom roke, in boste dobili besedo.
               Prvi se je k razpravi javil gospod Gantar. Izvolite.
               </p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>Hvala lepa. Jaz bi le rekel stavek k temu, kar je bilo zdajle rečeno. Namreč, moram
               podpreti kolega Potrča. Mi smo dobili poročila preko vlade, ki jih je vlada potrdila,
               vendar so to poročila, lahko bi rekel, resorjev, pravosodja in ministrstva za
               notranje zadeve. Jasno je, da je tožilsko poročilo ločeno in posebej, da ga vlada ne
               potrjuje in podobno. Ampak vseeno bi rekel, da smo pričakovali od vlade, da bo
               presodila zadevo, da bo dala tu neko sodbo ali pa presojo, temelječ na vseh teh
               poročilih. Tega ni bilo. Vlada ima pristojnost, da ocenjuje stanje na posameznih
               področjih, dejavnosti, in ni samo kurirska služba, bi rekel, posameznih ministrstev.
               S tega vidika smo lahko razočarani nad tem poročilom.</p>
               <p>Vendar bi, preden bi izrekel neke vrednostne sodbe pri tej nesrečni zadevi, poskušal
               ministra za notranje zadeve vprašati nekaj vprašanj. Če gremo na nivo poročila, je to
               ena, dva, tri, štiri - peti odstavek, kjer govori poročilo, da so policisti sicer
               razpolagali s primerjalno analizo sledi papilarnih linij in DNK profila pri Plutu,
               povezanega z dejanji v Aleksincu, vendar<gap n="..."/> in tako naprej, po njenem razumevanju, se
               pravi, policijskem razumevanju odločbe vrhovnega sodišča Republike Slovenije o
               dokaznih standardih še ni zadoščalo, da bi lahko slovenska policija samostojno začela
               postopek proti Plutu. Po njenem razumevanju. Ali obstaja kakšno drugo razumevanje in
               zakaj pravzaprav je tu - ta stavek v bistvu berem tako, da so pravzaprav rezervirano
               nastopali. Da so rekli, hočemo še to, pa zapisnike pa tretje in četrto, navsezadnje,
               ne vem, so hoteli biti zraven pri tem ali kaj, kakorkoli. Zakaj to vendar ni zadosti,
               da se začne vsaj predkazenski postopek, to sprašujem. Mislim, da je to veliko, bi
               rekel, so zelo močni dokazi.</p>
               <p>Potem na drugi strani tretji odstavek: <q>"Policija je nato pričela z aktivnostmi, ki
               bi v sodelovanju z ministrstvom za pravosodje pripeljale do čimprejšnje predaje
               dokazov."</q> In pravijo, da je okrožno sodišče v Novem mestu prejelo obtožnico okrožnega
               državnega tožilstva v Nišu in zahtevalo razpis tiralice za Silva Pluta z ukrepom
               ugotovitve. Ni pa datuma, kdaj - kdaj je prejelo obtožnico okrožnega državnega
               tožilstva v Nišu. Mogoče je to poročilo tožilstva, nisem šel preverjat navzkrižno -
               vidim, da ni -, in zahtevalo razpis tiralice. Ali je tiralica bila razpisana in kdaj.
               To je vprašanje.</p>
               <p>Potem, ena, dva, tri, štiri, pet - peti odstavek. Tu je stavek, da bi ob morebitni
               privedbi in predaji ovadbe s strani državnega tožilstva bili ti ukrepi oziroma dokazi
               s strani državnega tožilstva morebiti ocenjeni drugače. Torej, policija domneva, da
               bi dokazi ob morebitni privedbi Pluta bili s strani državnega tožilstva morebiti
               ocenjeni drugače. Tega ne moremo, mislim, to je zelo nelogičen stavek. To lahko
               ugotovijo le, če pripeljejo tega osumljenca in tožilstvo dejansko oceni drugače, ne
               <q>"morebiti"</q>. Jaz ne morem reči zdaj, aha, saj tožilec bo morebiti ocenil drugače in ne
               bom tega človeka ali pa tretjega prijel. Torej, mene zanima, kakšne so predpostavke
               te domneve, da bi tožilstvo morebiti ocenilo dokaze drugače. Saj vendar ne gre za
               krajo škatlice vžigalic. Saj gre vendar za človeka, ki je že moril, za človeka, za
               katerega je utemeljeno osumljeno, da je moril, da je izvrševal druga kazniva dejanja,
               manj drastična, in vendar se pojavi tak stavek. Moram reči, da je to zelo nenavadno.</p>
               <p>Ta vprašanja me zanimajo. Sicer pa menim, da  je ta zadnji stavek, odstavek, kjer govori, da bo
               policija preverjala, da bo vlada preverila, ali so uredbe, zakoni napisani zadosti
               natančno, da se ti nesporazumi med tožilstvom in policijo ne bi dogajali. Mislim, da
               so to prazne marnje. Dajmo si povedat, to je zelo nesrečen primer, ki je bil vroč
               kostanj, ki sta si ga policija in pravosodje oziroma tožilstvo tako ali drugače
               prelagala eden na drugega. In potem se je - velikokrat se to zgodi, ampak posledice
               niso strašne, v tem primeru pa so bile strašne posledice. In tega ne more popraviti
               nobena uredba, noben zakon. To je vprašanje ne pravne normativistike, ampak je
               vprašanje organizacijske koordinacije, volje, prepričanja, da opravljaš nek svoj
               posel, etike, če hočete, in tega nobena zakonodaja ne bo mogla spremeniti. Če
               mislijo, da je to nepotrebna zgodba, ki se nas zdaj ne tiče, če se le da, da se nas
               ne tiče, potem se nam to lahko zgodi. In v tem primeru se je zgodilo na zelo tragičen
               način. Zato je treba pogledati navznoter in videti, kaj je na nekih drugih področjih,
               ne samo na pravnih, treba storiti. Hvala lepa. Bi pa prosil za konkretne odgovore na
               vprašanja, ki sem jih zelo konkretno postavil.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Za odgovor se je že javil gospod minister Dragutin Mate, ki pa je tudi v
               skladu s 110. členom ustave eden tistih, ki vlado sestavljajo. Ustava v tem členu
               namreč govori, da vlado sestavljajo predsednik in ministri; to samo še v odgovor na
               tista vprašanja, ki so bila uvodoma načeta. Zdaj pa izvolite, gospod Mate.</p>
            </sp>
            <sp who="SDT4:MateDragutin">

               <speaker>DRAGUTIN MATE:</speaker>

               <p>Hvala lepa. Najprej bi začel s tem, s čimer je bilo končano. Absolutno gre za zelo
               tragičen dogodek. In v ministrstvu za notranje zadeve in njegovem organu v sestavi,
               policiji, tega ne jemljemo tako, kot se poskuša opisati, nekako z levo roko in da nas
               to ne zanima. Tudi pred tem je bilo narejenih zelo veliko aktivnosti.</p>
               <p>Če se pa vrnem k samemu poročilu, bi bil zelo hvaležen, če bi poslanci poročilo
               prebrali, odstavek v celoti, ne pa izpustili najpomembnejši del tega odstavka. To
               poročilo ni poročilo policije. Izpuščene so bile besede <q>"vendar to po oceni
               nadzorstvene skupine"</q>. Skupina je bila imenovana s strani ministra, ni sestavni del
               policije, v njem niso policisti in je bila neodvisna skupina, kot je po zakonu
               predvideno, ko se nadzira delo policije. Noben policist ni bil vključen v to skupino
               in ni sestavljal poročila. To je treba zelo jasno povedati, zato ker tu skuša to zelo
               zamegliti in govoriti, da policija piše poročilo sama o sebi. In vsi zaključki, ki so
               v tem poročilu, ki sem ga jaz potem posredoval na vlado, so zaključki, ki jih ni
               sestavljala policija ali uslužbenci policije.</p>
               <p>Glede konkretnih zadev okrog tiralice in vsega ostalega ter sledi bo povedal še
               nekaj direktor. Jaz bi pa samo še nekaj dodal. Pri tem nedoslednem branju poročila na
               različnih odstavkih, kjer smo prišli do razpisa tiralice s strani naših, se pravi, v
               Sloveniji, ko je bil podan kazenski pregon, se pravi, če pogledam natančno tukaj, je
               treba dodati tudi to, da je tu šlo za razpis tiralice z ukrepom ugotovitve dejanskega
               prebivališča ali zaposlitve, zaradi vročitve obtožnice zaradi kaznivega dejanja
               poskusa umora, 
               nepooblaščenega nošenja streliva, orožja in velike tatvine. Tu ni bila zahteva za
               razpis tiralice za prijetje te osebe. <stage>/Oglašanje iz ozadja./</stage> Ne, tako ste govorili,
               da se da razumeti, da lahko javnost, ki posluša izrezan stavek, razume popolnoma
               drugače to zadevo. Zato bi lepo prosil, da ko govorimo o čem, povemo vse natančno.
               Zadeve so zelo, zelo natančne. Ko je slovenska država prejela obtožnico, je okrožno
               tožilstvo v Novem mestu to obtožnico zahtevalo, da se razpiše tiralica. Zakaj? Zato,
               da se mu vroči, in nič drugega. Tudi če bi tega gospoda v tem času, ko policija ni
               uspela tega gospoda izslediti, njega našla, bi mu to zadevo samo vročila. Ne bi ga
               prijela, ne bi ga privedla k tožilstvu, nikamor - samo vročila bi mu obtožnico in to
               je vse. Glede tega, ali je bila ta tiralica razpisana in še druge konkretne zadeve,
               okrog sledi, pa prosim, da direktor poda odgovor.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Replika potem. Gospod Romšek, generalni direktor policije, kar izvolite.</p>
            </sp>
            <sp who="SDT4:RomšekJože">

               <speaker>JOŽE ROMŠEK:</speaker>

               <p>Hvala lepa za besedo. Spoštovana predsednica, poslanke in poslanci! Dovolite mi, da s
               čisto strokovnega vidika pojasnim dve stvari. Eno je vse, kar se nanaša na sledi,
               drugo je na tiralico in tretje bi pa povedal, da vso to razpravo v zvezi tako
               imenovanega primera Plut tudi v policiji jemljemo z vso resnostjo in ga ne jemljemo
               kar tako mimogrede. Gre za primer, ki je zelo zahteven in ki vsekakor zahteva
               natančno analizo, da vemo, kje je šlo morebiti kaj navzkriž in kako naprej. Torej,
               jemljemo ga z vso resnostjo. Moram reči, da tudi, če ste prebrali poročilo, ki ga je
               policija pripravila in smo ga poslali tudi na ta odbor, je tam natančno navedena vsa
               kronologija, od A do Ž, zamolčali nismo ničesar, ker tudi ni treba ničesar zamolčati.</p>
               <p>V zvezi s sledmi bi rekel naslednje. Ni dovolj, da rečemo, sled papilarne linije,
               sled DNK, sled krvi, sled dlake, las, karkoli drugega, je od tega in tega. To še
               zdaleč ni dovolj. Lahko vam povem iz lastne prakse kriminalista in kriminalističnega
               tehnika, ki je opravljal ali pa ki je opravil nešteto ogledov tu v Ljubljani, in vam
               lahko povem, da to še zdaleč ni zadosti. Treba je skladno s kriminalistično taktiko,
               tehniko in metodiko vsak primer kaznivega dejanja, najsi bo to navaden vlom ali pa
               hud umor, opraviti ogled, tako kot se mora, po vseh zakonitostih, ki veljajo že
               stoletja, ne glede na sistem, ne glede na vse. To so strokovna pravila, ki velevajo,
               kako se opravi ogled kraja kaznivega dejanja, kako se opravi kriminalistično tehnični
               ogled, vključno z ekspertizami posameznih sledi. Ni vseeno, kje so te sledi najdene.
               Treba je dokumentirati ogled kraja kaznivega dejanja, situacija, konkretne zadeve,
               detajli. Seveda niso nepomembne tudi druge zadeve, kot smo rekli, žrtev, sledi,
               poškodbe, vse okoliščine, izjave ljudi, ugotovitve obdukcije in še vrsta drugih
               okoliščin. Kajti če bi bile zadeve tako enostavne, bi zadostovala zgolj neka
               informacija, da je nekdo nekje nekaj naredil, brez vsakršnih dokazov, pa ga dajmo
               zapreti. Tako preprosto pa to ne gre. Moram reči, da je v primeru Plut dejansko in
               pravno stanje v zvezi z umorom v Aleksincu popolnoma enako, kot je bilo pred pol
               leta.  Iz Srbije še vedno kljub
               vsem postopkom, kljub vsem postopkom tožilstva, policije, mednarodne pravne pomoči,
               ki jo izvaja ministrstvo za pravosodje, še vedno enako stanje, ni zapisnika o ogledu
               kraja kaznivega dejanja, ni skice, ni albuma, ni nobenih sledi. Jaz sem drage volje
               na voljo vsem, ki me želijo karkoli vprašati v zvezi z kriminalistično taktiko,
               metodiko in tehniko in z ogledi kraja kaznivih dejanj in zavarovanj sledi, drage
               volje. Jaz mislim, da je potrebno tudi naše stališče rešpektirati, strokovna
               stališča, jih tudi v vsakem primeru zagovarjamo in stojimo na njih, kajti vedno smo v
               precepu, če bi ravnali drugače, med spoštovanjem pravnih pravil predpisov je tudi
               varstvo človekovih pravic navsezadnje.</p>
               <p>In če dovolite bi samo še besedico ali dve rekel na temo tiralice. Tiralica, ljudje
               božji, ne pomeni, pojdite pa primite, pa zaprite. Tiralica lahko pomeni marsikaj in v
               konkretnem primeru tiralica pomeni sporočite bivališče, sporočite bivališče. In v
               konkretnem primeru je bilo potrebno sporočiti bivališče, naslov, kje ta človek je.
               Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Gantar, izvolite.</p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>Zdaj ne bom <gap n="..."/><stage>/Nerazumljivo./</stage><gap n="..."/> seveda široko, petek popoldne je. In jaz bi pa
               rekel, jaz sem pa <gap n="..."/><stage>/Nerazumljivo./</stage><gap n="..."/> za suhoparna vprašanja in brez drugačnih
               vrednostnih sodb. Mene zanima, bi rekel neka pravna interpretacija in ta pravna
               interpretacija se pravi, torej poročilo ministrov v nadzoru nad postopki policije v
               primeru Plut pravi, da po njenem razumevanju policije odločb vrhovnega sodišča ni
               bilo in do dokaznih standardih ni bilo zadosti, da bi lahko, ne vem, šla v kazenski
               ali celo predkazenski postopek, to dodajam, zakaj ne? Kakšno je to njeno razumevanje.
               Jaz se ne bom spuščal v te zgodbe kjer se lepo zatekate v varno naročje stroke in nam
               razlagate zgodbe, bi rekel, iz kriminalističnih zadev in tako naprej, saj nismo od
               včeraj tu, vemo, da je postopek dokazovanja takšen ali drugačen, ampak obstajal je
               močan utemeljen sum, da je nekdo storil to kaznivo dejanje in tako naprej in kakšno
               je to razumevanje vas, vrhovnega sodišča ali kogarkoli drugega, ki pravi, da ni
               zadosti, očitno je neko razumevanje, ki pravi, da bi mogoče pa bilo zadosti.</p>
               <p>In drugič ponovno vprašujem, s tiralico gre za razpis ugotovitve dejanj za
               prebivališča, tako piše tu notri, tega nisem ponavljal, ponovno sprašujem, kdaj je
               okrožno sodišče dobilo obtožnico, državnim sodiščem ni šel. In drugič, kdaj je
               zahteval razpis tiralice? Samo to, datuma, nič, nobenih filozofij. Tu notri je
               poročilo, je dostopno tudi javnosti, upam in vsi vedo za kakšno tiralico gre in
               končno vprašanje na katerega sploh niste odgovorili je, kako domnevate, da bi s
               strani državnega tožilstva dokazi s katerimi ste vi razpolagali bili morebiti
               ocenjeni drugače? Dajte mi povedati, jaz imam nekaj stanja, bi rekel, iz lingvistike,
               imam nekaj znanja iz logike in bi rekel, te stavke dal rade volje na neko analizo,
               ampak povejte mi kaj to pomeni, kako lahko to domnevate preden tega niste
               preizkusili.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Mogoče še gospod Terčon. Izvolite.</p>
            </sp>
            <sp who="SDT4:TerčonDavorin">

               <speaker>DAVORIN TERČON:</speaker>

               <p>Hvala, gospa predsednica. Torej prvo moram reči, da ta seja je v precej nerodnem
               terminu, mogoče se res ni dalo v drugačnem, ampak petek popoldan ni najboljši termin,
               pa pustimo zdaj to. Zdaj bolj kot jaz poslušam to razpravo, bi rekel, bolj sem zaskrbljen, ker zadeva ni
               le nerodna, po mojem, je tudi zaskrbljujoča. Zdaj, gospod direktor, generalno
               policijska uprava, je navrgel kar nekaj, bi rekel, podatkov kaj vse je potrebno, da
               lahko policija odločneje ukrepa. Rekel je tudi, da DNK in sledi papilarnih linij niso
               dovolj za utemeljen sum. Jaz seveda to akceptiram, po drugi strani se pa sprašujem
               kaj je dovolj. Naštetih je bilo kar nekaj formalnih predpostavk od zapisnika, ogleda
               kraja in tako naprej. Jaz razumem, da v dokaznem postopku pred sodiščem, ker
               obdolženca obtožijo ali pa ne, DNK sledi niso dovolj, verjetno so potrebne podpore še
               z nekaterimi drugimi dokazi ampak, ko gre za primer povratnih, ki je bil v določenem
               času na določenem kraju in je osumljen enako gnusnega kaznivega dejanja kot za
               katerega je bil že obsojen, ko imamo DNK sledi in sledi papilarnih linij, se
               sprašujem kako to ni dovolj. Ni dovolj vsaj zato, da bi policija podala konkreten
               predlog tožilstvu, ki naj potem, če si upa ali pa ne, seveda po presoji, odpre
               postopek ali pa ne, zato se jaz res sprašujem kaj bi še moralo biti v konkretnem
               primeru in v kontekstu tega se sprašujem in sprašujem tudi gospoda ministra, kdorkoli
               bi mi že lahko obrazložil, za en drug primer, ki sicer ni podoben, ta je hujši, po
               moji oceni nekih vrednot, ki v družbi veljajo. V tem primeru je bila razpisana
               Interpolova tiralica, kolikor mi je znano, a to očitno ni bilo dovolj. Imamo pa nek
               drug primer bivšega direktorja slovenskega državljana, bivšega direktorja Steklarne
               Rogaška, ki je po mojem vedenju, za katerega je po mojem vedenju bila razpisana
               Interpolova tiralica s strani države Hrvaške. Ta gospod je šel v Avstrijo in
               Avstrijci so ga lepo aretirali in izročili Hrvaški, našega državljana. Se pravi, v
               tem primeru je bila tiralica dovolj, v drugem primeru pa ni bila dovolj. Zdaj seveda
               lahko mi boste odgovorili to kar kolega Bajc, ki rad komentira glasno, je bila
               tiralica za izvedbo naslova, ampak ne vem, potrdite mi, če je to, ker mislim, da gre
               za nekaj drugega, ampak potem se pa jaz sprašujem kako ta gospod lahko pride na POP
               TV, tam razlaga razno razne štorije, Slovenske novice se razpišejo na vse dolgo, vse
               podatke že dajo ven in policija ne more, jaz razumem, da je težava, ni imel stalnega
               bivališča, bival je v neki zemljanki, kot zdaj vem, tam pri Savi, ampak ne more niti
               tega ugotoviti, to mene skrbi dejansko. Jaz mislim, da v konkretno, jaz razumem, da
               je lahko vse skupaj tudi splet nekih okoliščin,  ampak mislim, da smo se tukaj zapletli preveč v neke
               formalizme in da sploh ne gre za to kar je predlagano v sklepih oziroma v ugotovitvah
               poročila in predlagano v sklepih koalicija. Tukaj ponovno ugotavljamo, da to kar vemo
               za primer v Srbiji ni dovolj, čeprav zdaj že višji tovariši od tega kolega prihajajo
               v časopisje z novimi podatki o kaznivih dejanjih, pa še zmeraj ni nič dovolj, potem
               ugotavljamo, da je uredba nejasna in da je treba tudi pravne podlage, ko gre za
               storilca kaznivega dejanja slovenskega državljana na tujem nekaj na pravnem področju
               storiti. Jaz mislim, da pravna podlaga obstaja, mogoče je uredba res nekoliko
               nejasna, ampak tle je še ena druga težava, gospod minister je večkrat rekel, da bo
               treba nekaj z uredbo narediti, da jo bo treba nadgraditi v ugotovitvah celo piše, da
               bo potrebno zahtevati izključno pisno usmerjanje. Gospa generalna državna tožilka je
               pa večkrat povedala stališče, da uredbe v resnici sploh ne rabimo. Torej,
               <gap n="..."/><stage>/Nerazumljivo./</stage><gap n="..."/> še zdaj točno ne vemo kaj bi naredili, ali bomo dopolnjevali
               uredbo, ker nam pride pri roki za sklepe, ali jo bomo opustili, reševali tukaj z
               drugimi sredstvi, ampak ti sklepi so pač, neki sklepi morajo biti, zadeve ne moremo
               več popraviti, mislim pa, da bi se morali kaj naučiti. Jaz lahko pritegnem enemu in
               drugemu, torej in generalni državni tožilki, da se lahko uredi z drugimi sredstvi,
               težje lahko tudi, da se uredba nadgradi, težje bi pa jaz pritegnil temu, da je treba
               to urediti v smeri kot je v poročilu napisano, zahtevati izključno pisno usmerjanje.
               Bojim se, da bo v nekaterih primerih, ko so mejni, kritični, ko je treba hitro
               ukrepanje, ko se lahko tožilec in policija slišijo po telefonu zato, da sta
               ekspleditivni <stage>(?)</stage>, to bo pomenilo več težav, kot pa v bistvu neke pomoči. To pišemo
               samo zaradi tega, da nekaj pokrijemo za nazaj, v tem primeru je bilo mesece časa za
               ukrepe, lahko se nam pa zgodi kakšen primer, kakšen primer, ko je treba ukrepati pa
               res takoj in to bo velika ovira, da je izključno pisno usmerjanje, zato bi jaz
               predlagal, da vendarle na vladi in vsi, ki ste za to zadolženi, pa tudi naš razmislek
               ni odveč, zato jaz o tem razpravljam, da se najde neke boljše rešitve kakorkoli že.
               Minister je potem, ko je prišlo poročilo v javnost imel tiskovno konferenco oziroma
               ko je bilo sestavljeno in se je izrazil to kar sicer v poročilu ne piše, lahko bi med
               vrsticami to tudi tako interpretirali, da policija ni v primeru Plut storila vsega
               kar bi lahko in to nekoliko ovito, zavito pove vse in lepo vas prosim, ne se
               zgovarjati zdaj na normativne akte, ker imamo vrsto normativnih aktov, ki so slabša
               podlaga kot je bilo to v tem primeru, tukaj je odpovedala operativa, nobena
               normativna podlaga nas ne more rešiti, mislim, da so bile zadostne. Bi pa rad, da
               komentirate tudi to primerjavo, ki sem jo dal, ker meni resnično ni jasno kako je
               možno v enem primeru zelo lepo urediti zadevo, izročiti našega državljana s strani
               tretje države na Hrvaško, v drugem primeru, ki je soroden pa mi nismo sposobni nič
               narediti, ko gre za res gnusno težko, najtežje kaznivo dejanje. Hvala lepa.
               </p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Beblerjeva, imate besedo, potem pa naprej po<gap n="..."/></p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospa predsednica. Torej, najprej bi res problematizirala ta
               stavek v poročilu ministra za notranje zadeve, ki je zaobsežen v petem odstavku tega
               poročila, ko pravi v enem delu: <q>"Policisti so sicer razpolagali s primerjalno analizo
               sledi papilarnih linij in DNK profila, ki je potrjevala, da je Plut najverjetneje
               povezan z umorom in drugimi kaznivimi dejanji v Aleksincu."</q> Se pravi, je Plut
               najverjetneje povezan. Policija je, če razumem ta stavek pravilno, ocenila, da je
               obstajala velika verjetnost, da je Plut zagrešil to kaznivo dejanje v Aleksincu.
               Potem pa v nadaljevanju tega stavka pravi, da pa <q>"po razumevanju policije odločb
               vrhovnega sodišča Republike Slovenije o dokaznih standardih še vedno ni zadoščalo, da
               bi lahko slovenska policija samostojno začela postopek s Plutom in v nadaljevanju
               zoper njega podala kazensko ovadbo"</q>. Se pravi, po mnenju policije je obstajala velika
               verjetnost, da je Plut zagrešil kaznivo dejanje v Aleksincu, vendar pa, kakor
               policija razume sodbe vrhovnega sodišča, pa to ni bilo dovolj, da bi podala kazensko
               ovadbo.</p>
               <p>Mi smo pred nekaj tedni brali in obravnavali poročilo državnih tožilstev, kjer je
               bilo zapisano, da je približno dve tretjini kazenskih ovadb s strani policije
               zavrženih s strani tožilstev. In glede na to, da drugod policija ne ravna tako
               subtilno in tako boječe in kar poda kazensko ovadbo, ki jo pozneje tožilec zavrže, v
               tem primeru, ko pa so obstajali indici, ki so kazali na veliko verjetnost, da je Plut
               zagrešil kaznivo dejanje v Aleksincu, pa ni policija podala kazenske ovadbe. Torej,
               me pa tudi zanima, na katere sodbe oziroma odločbe vrhovnega sodišča tu policija
               napotuje in iz katerih razlogov; to pač iz tega poročila ni razvidno.</p>
               <p>Opozorila bi še na to, da še vedno tudi ne morem pristati na to, da mi danes
               obravnavamo, tako kot smo sprejeli sklep na odboru, poročilo vlade o tej zadevi. In
               tudi ta utemeljitev ministra za notranje zadeve, ki trdi, da je to v bistvu poročilo
               vlade, me ne zadovoljuje. Kajti mi smo s strani vlade prejeli poročilo ministra za
               notranje zadeve. Takšen je dopis s strani generalnega sekretarja vlade in takšen je
               naslov dokumenta, ki je bil priložen in ki je danes pred nami. In tudi potem iz
               samega teksta ni jasno, kje bi se potem nadaljevalo stališče vlade. Ali je stališče
               vlade samo to, da bi pa kazalo pregledati, ali je uredba dovolj natančna, ali je
               primerna in ali ne bi razmislili tudi o tem, da bi morali tožilci vselej podajati
               pisno usmerjanje oziroma da bi policija morala vedno zahtevati točno pisno usmerjanje
               državnega tožilca. Mislim, da je to sporno tudi z vidika, če gre za odkrivanje nekega
               kaznivega dejanja, kjer verjetno morata tožilec in policist sodelovati promptno in ne
               čakati na neka pisna usmerjanja, kar seveda tudi dodatno stvar komplicira in
               podaljšuje.</p>
               <p>Tako da moram reči, da tudi v naši poslanski skupini nismo zadovoljni s tem
               pristopom in da tu ne gre za poročanje vlade, to je jasno. In ne more biti govora o
               ugotovitvah vlade, za kar smo mi takrat to izrecno zahtevali. Kajti tudi če pogledamo
               tako poročilo ministra za notranje zadeve kot poročilo ministrstva za pravosodje in
               če k temu še pridamo poročilo vrhovnega državnega tožilstva, so si nekatere
               ugotovitve tu v teh  različnih
               poročilih protislovne. Vsako poročilo pravzaprav daje največ poudarka temu, kako bi
               odgovornost za napake, ki so bile takrat storjene, nekako prenesli na drug organ, ki
               je tu v debati. In se mi zdi, da gre tu samo za iskanje izgovora, zakaj nekdo nečesa
               ni storil, ni pa nobene logične konsekvence iz tega. Jaz se spomnim, da je, denimo,
               generalni direktor policije večkrat na televiziji izjavljal, če bomo ugotovili napake
               v tem konkretnem postopku, bo tisti, ki bo za to odgovoren, moral odgovarjati tudi na
               ustrezen način, disciplinsko ali kakorkoli že. In me zanima, ali ste torej ugotovili
               odgovornost konkretne osebe oziroma pooblaščene osebe v policiji - iz tega poročila
               to ne izhaja - in ali boste te konsekvence potem tudi potegnili. Bi prosila tudi za
               tovrstne odgovore. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Zdaj pa predajam besedo gospe generalni državni tožilki Brezigarjevi.
               Izvolite.</p>
            </sp>
            <sp who="SDT4:BrezigarBarbara">

               <speaker>BARBARA BREZIGAR:</speaker>

               <p>Hvala lepa. Gospodu poslancu Terčonu bi samo pojasnila nekaj stvari.</p>
               <p>Kar se tiče primera tiralice. Ko je bil slovenski državljan prijet v Avstriji in
               izročen Hrvaški, to je mogoče, ker v Avstriji je bil to tuji državljan, in če bi pri
               nas bil prijet avstrijski državljan, bi ravno tako na podlagi tiralice bil izročen,
               recimo, Hrvaški, ki bi zahtevala njegovo izročitev. V tej situaciji je to povsem
               logična stvar. Se pravi, slovenski državljan v tuji državi, prijet na podlagi
               mednarodne tiralice, je izročen državi, ki ga je zahtevala. Situacija pri nas pač ni
               takšna, ker je šlo za našega državljana v Sloveniji. Našega državljana lahko izročamo
               na podlagi evropskega naloga za predajo in prijetje samo članicam Evropske unije; to
               je mogoče, ni pa možno izročanje drugim državam. Toliko za pojasnilo za tisti
               primer.</p>
               <p>Kar se tiče ocene, ali je dovolj dokazov oziroma podatkov za začetek predkazenskega
               postopka ali pa potem eventualno nadaljevanje kazenskega postopka, želim povedati na
               splošno. Namreč, na noben način se mi ne zdi, da bi jaz ali pa tudi mogoče vi kot
               poslanec lahko to ocenjevali, ker to je stvar ocene konkretnega predkazenskega ali pa
               kazenskega postopka, ki je v pristojnosti policistov in tožilcev. In tu so pač ocene
               lahko zelo splošne. Mi teh konkretnih podatkov, ki so obstajali, seveda ne poznamo.
               Jaz v tem smislu zaupam svojim kolegom na tožilstvu, ki do sedaj niso dobili
               podatkov, ki bi lahko upravičevali tožilsko ukrepanje. Se pravi, to je vendar v
               pristojnosti policistov in tožilcev, kjer je pa lahko tudi odgovornost podana, ker
               mogoče kaj ni narejeno tako, kot bi moralo biti.</p>
               <p>In na koncu še, da ne pozabimo, glede na to, da se ukvarjamo s posledico, ki je tu
               nastala, to je tudi pristojnost sodišča, ki pa v končni konsekvenci odloča, ali lahko
               zoper nekoga, ali bo zoper nekoga odrejen pripor, ali bo uveden kazenski postopek in
               tako naprej. Toliko.</p>
               <p>Kar se tiče uredbe in tega pisnega komuniciranja. Moje stališče je še vedno jasno:
               mi te uredbe ne potrebujemo. Jaz sem to povedala tudi takrat, ko je bil spreminjan
               zakon o kazenskem postopku, ki je predvidel v 160.a členu to, da mora vlada sprejeti
               predpis, na podlagi katerega bo uredila sodelovanje med policijo in tožilstvom. To
               sem jaz tudi takrat pripovedovala, tega predpisa mi ne potrebujemo. Mi smo imeli
               dovolj podlage v zakonu o 
               kazenskem postopku za to sodelovanje, tudi za usmerjanje predkazenskega postopka.
               Mislim, da je ta uredba naredila eno veliko zmedo. Na podlagi te uredbe se da vedno
               opravičevati, kako je nekje bilo usmerjanje, pa nekdo drug pravi, da ga ni bilo, in
               podobno. Povsem jasno je, kaj je usmerjanje. Usmerjanje je takrat, ko - predvsem pri
               zahtevnih primerih, ne pri vsaki zadevi, ker sicer bi moralo biti tožilcev toliko kot
               policistov -, ko državni tožilec pove, tukaj bom pa jaz usmerjal in tu bomo
               sodelovali ves čas in se bomo dogovarjali, kako bodo tekle stvari naprej. Res je, da
               lahko prihaja do nesporazumov, in da do teh nesporazumov ne more priti, če je zadeva
               pisna. Ampak vendar, pisno pomeni samo to, da lahko rečemo, poglejte, tole je bilo
               sklenjeno. Če je ustno, seveda lahko vsak trdi svoje. Ampak vendar, naš način dela,
               tako policije kot tožilstva, je pogosto tak, da je potrebno zaupanje in da je
               potrebno ustno komuniciranje. Tako da s tega vidika mislim, da je uredba
               zakomplicirala stvari po nepotrebnem, rešila pa ni nobenega problema, ki je
               obstajal.</p>
               <p>Še eno stvar sem hotela v zvezi s tem. No, saj pravim, mislim, da pač uredbe ne
               potrebujemo, da je pa seveda, če bi se odločili, treba zakon spremeniti. Zaradi tega,
               ker zakon o kazenskem postopku je predvidel to uredbo in vlada jo je potem morala
               sprejeti. Ampak v zahtevnih primerih je vedno - jaz to poskušam tudi pri tožilcih
               doseči -, da jasno zahtevajo, kdaj usmerjajo predkazenski postopek. In če je to jasno
               in če ima tožilec vajeti v rokah, potem tudi odreagira, če je recimo nekje s strani
               mogoče kakšnega policista neupravičeno zatrjevano, da je usmerjan s strani tožilstva.
               Torej, gre samo za enostavno sodelovanje, ki mora potekati na podlagi zakona, ki je
               obstajal že zdavnaj pred to uredbo. Moram pa reči, da v zvezi s tem prav zaradi teh
               problemov, ki jih uredba, jasno, po mojih predvidevanjih na noben način ni rešila,
               tudi vedno bolj pogosto tudi jaz na nivoju vrhovnega tožilstva komuniciram z
               generalno policijsko upravo, z generalnim direktorjem policije, da te stvari
               razčistimo in da preprečimo nesporazume pri tem sodelovanju. To pa, hvala bogu,
               zaenkrat poteka in to nameravamo tudi nadaljevati. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Replika, gospod Terčon, ali razprava? Gospod Romšek je še prijavljen k besedi,
               pa mogoče potem naprej. Ja, izvolite, gospod Romšek.</p>
            </sp>
            <sp who="SDT4:RomšekJože">

               <speaker>JOŽE ROMŠEK:</speaker>

               <p>Hvala lepa, gospa predsednica. Dolžan sem odgovor na dve vprašanji. In sicer, kaj je
               s tiralico in kaj je s srbsko obtožnico.</p>
               <p>Spoštovane poslanke in poslanci, poročilo na to temo je bilo pripravljeno 14.3.2006
               in v poročilu je zapisano <stage>(bom citiral)</stage>: <q>"Okrožno sodišče v Novem mestu je dne
               17.2.2006 izdalo tiralico za Plut Silvom z ukrepom sporočiti naslov bivanja in
               zaposlitve zaradi vročitve obtožnice. Slovenskemu sodišču je namreč okrožno sodišče v
               Nišu dne 1.2.2006 posredovalo zaprosilo za vročitev obtožnice. Policija obtožnice ni
               prejela niti se ni z vsebino obtožnice seznanila, ampak je v skladu z izdajo tiralice
               le-to razpisala."</q> Naslednje, kar bi rad poudaril - in tu gospe generalni državni
               tožilki v celoti pritrjujem -, vsako konkretno zadevo je treba  obravnavati posebej. In v tem kontekstu se tudi
               v vsakem konkretnem primeru ogleda kraja kaznivega dejanja specifično obravnavajo
               sledi. Tisto, kar sem povedal že prej in da se ne bi ponavljal, v zvezi s sledmi, to
               so strokovna stališča in temu ne morem ničesar dodati niti ničesar odvzeti.</p>
               <p>Glede trditve, da je odpovedala policijska operativa. Moram reči, da v tem primeru
               se absolutno ne strinjam s tako trditvijo, kajti policijska operativa je
               funkcionirala in funkcionira tudi danes in bo funkcionirala naprej, ker gre za
               sistem, ki deluje. In če ne bi policijska operativa delovala, Silvo Plut lansko leto
               ne bi bil v priporu toliko časa. In moram reči, da tudi Silvo Plut ne datira zdajle
               iz zadnjega pol leta niti od 1.7., odkar je Jože Romšek generalni direktor policije,
               ampak je zadeva mnogo starejša. In če bi odpovedala policijska operativa, potem Silvo
               Plut tudi v parih urah po tem, ko je utemeljeno osumljen storitve kaznivega dejanja
               na Jančah, ne bi bil prijet.</p>
               <p>Glede odgovornosti, kar sem bil tudi vprašan, moram reči, da bom v vsakem primeru
               stal za tistim policistom, ki bo zakonito, korektno in strokovno opravil svojo
               nalogo. In v tem primeru se bolj kristalizirajo mogoče zadeve, ki se nanašajo na
               sistemskopravne zadeve, bolj kot pa na konkretno odgovornost konkretnega človeka.
               Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Mogoče samo za vse ostale, del poročila, ki ga je predstavil gospod Romšek, je
               del iz poročila, ki je bil sestavni del gradiva za našo sejo, ki smo jo imeli 16.3. V
               nadaljevanju, gospod Bajc, izvolite.</p>
            </sp>
            <sp who="SDT4:BajcJosip">

               <speaker>JOSIP BAJC:</speaker>

               <p>Hvala lepa, gospa predsednica. Spoštovani gospodje ministri s sodelavci! Nisem sicer
               član tega odbora, ampak z zanimanjem poslušam nekatere razpravljavce in razpravljavke
               na današnji seji in sem malo presenečen nad nekaterimi razpravami.</p>
               <p>Če konkretno omenim kolega Terčona in kolegico, gospod Darjo Lavtižarjevo, ni
               policija pripravljala za vlado poročila. In mislim, da smo prejeli poročilo, ki ga je
               pripravila s strani ministrstva za notranje zadeve imenovana komisija. In če bi si
               prebrali gradivo, bi videli njeno sestavo in tudi njene ugotovitve. Da je temu tako,
               naj samo na tem poročilu v petem odstavku, ko pravi, policisti so sicer razpolagali s
               primerjalno analizo in tako naprej, in nekateri so okrog tega polemizirali, ampak
               potem pa pravi, vendar to po oceni nadzorstvene komisije - ne ministrstva za notranje
               zadeve, ampak po mnenju nadzorstvene komisije in tako naprej, in potem komentira
               odločbo vrhovnega sodišča.</p>
               <p>Drugo, kar bi rad komentiral, gospoda dr. Gantarja, ki je na dolgo in široko
               razpredal v zvezi s petim odstavkom tega poročila na drugi strani. Se pravi, da
               dokazi, s katerimi je policija v konkretnem primeru razpolagala in ki so z dokaj
               veliko verjetnostjo potrjevali, da je Silvo Plut storilec kaznivega dejanja umora v
               Srbiji, bi bili ob morebitni privedbi in podaji ovadbe s strani državnega<gap n="..."/> Ja,
               sigurno bi bilo, ne samo morebiti, drugače, če bi se tega človeka privedlo in tako
               naprej, pa bi on dal izjavo, pa bi verjetno neke dokaze, ker je treba ta odstavek
               povezati s prejšnjim odstavkom, kaj je takrat policija imela in kaj ne.</p>
               <p>In da zaključim malo polemično. Jaz, kolega Terčon, pričakujem, da ti kot oziroma vi
               kot predsednik neke komisije tega državnega zbora ne pričakujete, da se je naša
               policija seznanila  z vsebino
               obtožnice, ki je bila posredovana iz Niša in ki naj bi bila posredovana obtožencu
               gospodu Plutu. Policija je bila seznanjena<gap n="..."/><stage>/nerazumljivo./</stage><gap n=".."/> tiralica, da se poišče
               njegov naslov in da se ta obtožnica mu vroči. Jaz upam, da naša policija ni odprla
               tega pisma, ki ni vročila Plutu in se seznanila z obtožnico.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Terčon, izvolite.</p>
            </sp>
            <sp who="SDT4:TerčonDavorin">

               <speaker>DAVORIN TERČON:</speaker>

               <p>Hvala. Zdaj moram reči tako, prvič sem hvaležen gospe generalni državni tožilki za
               odgovor, kar se tiče kolega Bajca me ni poslušal verjetno, mu bom obrazložil še
               enkrat in mislim, da bo drugič zdaj razumel. Torej, gospa generalna državna tožilka,
               prvič, kar se tiče uredbe jaz sem že povedal, da sem bližje vašemu mnenju kot pa temu
               kar je napisano v poročilu, čeprav predpostavljam, da je možno tudi uredbo popraviti,
               da bi bila bolj operativna, ampak predvsem imam pomisleke od tistega, ko govori o
               pisnem usmerjanju, ker bi bila premalo operativna.</p>
               <p>Kar se tiče pa tiralice, kolega Bajc, jaz nisem spraševal o tiralici iz Novega mesta
               in obtožnici Srbije. Jaz sem spraševal ali je bila v konkretnem primeru s strani
               Srbije razpisana Interpolova tiralica. Kot sem dal primer, da je bila na Hrvaškem
               razpisana Interpolova tiralica <gap n=".."/><stage>/nerazumljivo./</stage><gap n=".."/> za primer našega državljana, ki je
               bil <gap n=".."/><stage>/nerazumljivo./</stage><gap n=".."/></p>
               <p>Gospa generalna državna tožilka popolnoma se strinjam z vami. Jaz razumem, da ko gre
               za našega državljana ni možna ekstra dikcija, se pravi izročitev tako enostavna in da
               verjetno, če bi šlo za tujega državljana, vi ste rekli recimo Avstrijca, pa bi
               Hrvaška izdala, ga bi tudi Slovenija izročila Hrvaški. Ampak, tu se mi pa postavlja
               eno vprašanje, ki je bilo generirano že v prvi razpravi, pa verjetno se nismo prav
               dobro razumeli. Zdaj, če bi šlo za avstrijskega državljana in bi bila Interpolova
               tiralica recimo s strani Hrvaške ga bi mi izročili. Ko bi ga mi izročili mi bi
               vedeli, da ne gre on v Dalmacijo na morje, mi bi vedeli, da je tam pregon in da bo
               šel verjetno v preiskovalni zapor. To je bilo tudi v primeru, kot sem razumel tega
               bivšega direktorja iz Rogaške Slatine oziroma Steklarna Rogaška. Jaz se sprašujem, ko
               je bila Interpolova tiralica za Pluta, ali ni bilo to dovolj, jaz razumem, da ga ne
               moremo izročiti, ampak ni bilo to dovolj, poleg tiralice s podkrepitvijo z DNK-a,
               torej izsledki, papilarne linije isti človek na istem kraju ob istem času na isti
               način se je zgodil zločin tam. To se jaz sprašujem. Saj mi ne ločujemo naše in tuje
               državljane po teži kaznivega dejanja, tudi naši državljani so dolžni odgovarjati za
               težka kazniva dejanja kot je bilo to. To imamo tudi pravno podlago, mi smo jo dolžni
               preganjati tudi za kazniva dejanja storjena v tujini. Ta pravna podlaga obstaja.
               Torej, jaz sem vprašal popolnoma nekaj drugega. In ne prosim mi odgovarjati o drugih
               stvareh. Korekten je bil odgovor, gospa državna tožilka, samo vprašal sem nekaj
               drugega, predvsem zakaj ni bilo to dovolj in ali se bo zgodilo, da bomo imeli v
               bodoče, predvsem za v bodoče, ker za nazaj na žalost ne moremo popraviti stvari, ali
               bomo imeli mi Interpolove tiralice, za tuje državljane jih bomo izročali, za lastne
               pa ne bo več dovolj tudi če bo podkrepljeno še z dodatnimi dokazi, da sprožimo
               nekatere postopke. Zdaj, kar se tiče odgovora gospoda direktorja generalne policijske uprave, moram pa
               povedati sledeče. Jaz sem rekel, da je v tem konkretnem primeru operativa odpovedala
               in za tem stojim. Vem, da si tudi podajajo ta vroč kostanj ne samo policija in je
               dilema koliko je imel kdo kaj zraven, sicer pa moram povedati, da policija dela, da v
               nekaterih primerih dobro tudi operativno dela, ampak v tem konkretnem primeru je moje
               mnenje takšno in dajte ga tako razumeti, jaz ne bi rad generaliziral to zadevo, ker
               ne bi bilo korektno, ampak v tem primeru stojim za tem kar sem rekel. Samo v
               pojasnitev. In če mi boste uspeli tudi odgovoriti, ker je bilo dodatno vprašanje v
               zvezi s to Interpolovo tiralico in dodatnimi dokaznimi materiali zakaj se ni
               ukrepalo.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Naprej ima gospod Kovačič.</p>
            </sp>
            <sp who="SDT4:KovačičDimitrij">

               <speaker>DIMITRIJ KOVAČIČ:</speaker>

               <p>Hvala lepa za besedo. No, meni je žal<gap n=".."/><stage>/oglašanje iz klopi./</stage><gap n=".."/> Ali lahko?</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Kar izvolite gospod Kovačič.</p>
            </sp>
            <sp who="SDT4:KovačičDimitrij">

               <speaker>DIMITRIJ KOVAČIČ:</speaker>

               <p>Hvala lepa. Meni je žal, da vendarle na nek način poslušamo govorjenje eden mimo
               drugega in se, mislim, da premalo poslušamo in tudi ne izhajamo iz določenih
               dokumentiranih gradiv, ki so podlaga za današnjo razpravo, tako da se mi zdi, da je
               na nek način ušel duh iz steklenice in bo zelo težko nadaljevati argumentirano
               razpravo. Mislim tudi da vse prevečkrat pozabljamo, da naš odbor verjetno ni tisti,
               ki lahko ugotavlja konkretne odločitve določenih represivnih organov bodisi policije
               bodisi tožilstva ali pa sodišča, ne na zadnje gre za neodvisne avtonomne organe, ki
               so v konkretnih odločitvah neodvisni. In zdaj zelo težko pristanem na to, da bomo mi
               odločali o konkretnem primeru ali je bila neka konkretna odločitev pravilna ali ne.
               Mislim, da to tako ne gre in da bi dejansko morali izhajati iz poročil, ne pa
               govoriti mimo poročil in potem presojati neko konkretno ravnanje. Za vsako ravnanje
               mora obstajati pravna podlaga, kajti če ta pravna podlaga ne obstaja gre lahko za
               kršitev človekovih pravic in tako naprej, da ne bom s tem nadaljeval. In v skladu s
               postopkom je potrebno tudi ugotoviti morebitno odgovornost tistih, ki so neko
               konkretno odločitev sprejeli.</p>
               <p>Kar se tiče primerjave nekaterih primerov, ki med seboj niso primerljivi je že gospa
               Brezigarjeva mislim, da jasno povedala v čem je razlika med enim in drugim primerom
               izdanih tiralic. Mislim, da je tudi Hrvaška v tem primeru bistveno bolj ekspeditivno
               in strokovno ravnala, da je v bistvu prišla do rezultata, ki ga je želela v nasprotju
               žal s Srbijo, ki, kot spet lahko razberem iz dokumentacije, te ekspeditivnosti in te
               volje ni pokazala, da bi lahko v bistvu procesirala oziroma pomagala, da bi se zadeva
               procesirala tudi v Sloveniji tako kot je treba, niti do danes, kot smo slišali.</p>
               <p>Kar se tiče same uredbe, zdaj uredba glede na to, da jo zakon predvideva in celo
               predpisuje je sestavni del zakonodaje, čeprav kot slišimo bi bilo bolje, če te uredbe
               sploh ne bi bilo, ampak potem bi bilo potrebno tudi spremeniti zakon in črtati to
               določilo, ki predpisuje izdajo uredbe. Zdaj pa, če že uredba mora biti, ki se očitno
               različno interpretira in jo različni ljudje in različni organi tudi po svoje
               interpretirajo, torej če je možno to uredbo tako izboljšati, tako spremeniti, da bo
               bolj jasna, da bo možna, nedvoumna  razlaga in bo potem ta uredba pomoč pri izvajanju
               zakonskih določil, potem je seveda to tudi možnost in v tem primeru je to vsekakor
               bolje, vsekakor je treba spremeniti nekaj kar je možno različno interpretirati in
               očitno v tem primeru se je uredba različno razlagala s strani različnih organov. Tako
               da, predlagam, da se mogoče bolj med seboj poslušamo in poskušamo zadevi priti bolj
               do dna in potem čim prej tudi na koncu sprejeti ustrezne zaključke. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Beblerjeva, izvolite.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala. Sem hotela že prej replicirati gospodu Bajcu, ki je nekako začuden nad mojo
               razpravo prejšnjo, ampak to je zdaj že "pase <stage>(?)</stage>". Jaz še enkrat vendarle hočem
               ugotoviti nek logičen zaključek, ki izhaja iz tega poročila ministra za notranje
               zadeve. Tukaj je tudi zapisano, da je slovenska policija izvedla veliko aktivnosti,
               ki naj bi pripeljale do uspešne podaje kazenske ovadbe, ampak na razpoložljivih in se
               je preveč usmerila v mednarodno sodelovanje, preveč usmerila v mednarodno sodelovanje
               in ni na podlagi razpoložljivih dokazov podala ovadbe ali poročila državnemu
               tožilstvu, ki bi tudi na podlagi te nepopolne ovadbe lahko zahtevalo dodatne ukrepe.
               Se pravi, policija je razpolagala s temi dokazi, kot so: prstni odtisi, DNK in vse
               to, pa vendarle ni podala kazenske ovadbe in tudi ni poročala državnemu tožilcu, da z
               vsem tem razpolaga. To je za mene enostavno nezaslišano, ko vemo, da je šlo za
               grozovit umor kjer je po vsej verjetnosti, tudi policija tako ocenjuje, bil udeležen
               Plut. In po drugi strani smo pa iz drugih poročil tudi ugotovili, da je državni
               tožilec je mislil, da ne gre za njegovo usmerjanje v tej konkretni zadevi ampak, da
               gre za pogovor, ko so se pogovarjali samo o tem kako bi pridobili gradivo, spis iz
               Srbije. Policija pa je menila, da je vendarle tožilcu povedala dovolj in da je
               pravzaprav prišlo do ustnega usmerjanja. Jaz bi rada razčistila to situacijo, tako
               kot je to tukaj zapisano, je popolnoma nesprejemljivo oziroma pove o tem, da je bilo
               nekaj zelo narobe in jaz sem prej gospoda Romška vprašala, če ste ugotovili, da je
               bilo nekaj zelo narobe in ves čas ste zatrjevali, da boste tudi ugotovili kdo je za
               to odgovoren, boste tega klicali tudi na odgovornost. Gospod Romšek pa pravi, jaz bom
               stal za vsakim policistom, ki bo strokovno korektno opravljal delo. Ta odgovor meni
               ne pomaga nič in mi tudi ne pove nič, tako prosim bodite bolj resni in povejte torej,
               ali je bila storjena napaka v tem postopku, katera napaka je bila storjena in katere
               so posledice, ki iz te ugotovitve izhajajo. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Petan, izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo. Torej, tudi meni tu marsikaj ne štima v zadevi Plut, nima naslova,
               pojavlja se na televiziji. Pred nekaj dnevi  so celo kazali neko zemljanko v kateri bi naj živel, zdaj
               kakšen naslov je lahko v tisti zemljanki mi ni čisto jasno, pa zakaj je to bilo,
               ampak čudne so zadeve, no. Ampak spomnimo se, da včeraj ali predvčerajšnjem smo
               govorili o enem zakonu, ki se nanaša na delo policije in tam je bilo govora tudi o
               legitimiranju in tam smo skoraj doktorsko disertacijo naredili z tistim
               legitimiranjem, ali to policija sme ali ne sme, ali bo potem kar naprej legitimirala,
               če to zapišemo potem ni bil pravi izraz podobnega videza, ker to ni dovolj, ker mora
               biti še kaj drugega zraven ne samo, da je podobnega videza. Danes pa očitno so
               nekateri bistveno bolj korajžni pa bi že kar zapirali, mislim, za nazaj seveda. Tako
               da, je to malo čudno že. Poleg tega smo lahko tudi slišali, da je bilo omenjeno, da
               glede na dvom policije v zvezi z prakso na vrhovnem sodišču, da bi naj bil izveden
               preizkus tega, če je to res tako, jaz ne vem kako bi naj to zgledalo, potem bi ga
               morali zapreti, potem bi bil izveden preizkus, če to drži. In tu pa zdaj začenja pa
               mene skrbeti. Danes smo, ko gre za nazaj, se pravi, ko gre za po bitki, nekateri
               zahtevati, da bi morala policija delati bolj korajžno, bolj ostro, se hitreje
               odzivati. Pred kratkim pa ste še govorili o neki policijski državi, ko smo govorili o
               bistveno manjših zadevah kot pa, da nekoga zapremo, ko smo spreminjali določeno
               zakonodajo na bistveno manj pomembnih zadevah. Torej, če je tako kot imate stališče
               danes, to pomeni, da menjate stališča, preventivno, ko se preventivno pripravlja
               zakonodaja, kako je potrebno delati v določenih organih, potem smo policijska država
               zato, ker vpišemo, da bi nekoga lahko legitimirali, da ne vem kakorkoli ga
               identificiramo, potem je to policijska država. Danes se pa govori, da bi pa policija
               morala res ostro delati pa kar nekoga zapreti ne glede na to, če so vsi indiciji, če
               so vse potrebne zahteve, ki jih zakonodaja predpisuje. Tu zdaj nekaj ne štima in moja
               skrb je čedalje večja, se pravi, če policija res ni naredila tega kar bi lahko in če
               je operativa dejansko odpovedala v policiji, tako kot smo slišali in je bilo dvakrat
               ponovljeno, pa ne mislim nobenega držati za besedo, ker to konec koncev ni pomembno.
               Se pravi, tako kot je razpravljal kolega pred mano in če bi sklepal v duhu te
               današnje razprave, potem bi se obrnil na generalnega direktorja policije pa bi
               ugotovil ali pa ga vprašal, če je že ugotovil kje je zdaj ta operativa odpovedala z
               imeni in priimki, ker operativa lahko odpove samo z imeni in priimki, drugače je to
               nakladanje in če je to bilo tako potem ima, dobro jaz bom rekel, težko nalogo, ker bo
               moral nekoga klicati na odgovornost in ta odgovornost je pa zame lahko interno taka,
               da bo moral zamenjati tudi koga v tem segmentu organa, ki ga vodi, ker govorim seveda
               v duhu razprave, to ni zdaj moja pogruntavščina, jaz samo sklepam na osnovi tega kar
               danes tule poslušam. Res pa je, da če je pa kaj narobe bilo v drugi veji oblasti,
               sodni, tam bo pa težko, tam pa jaz niti ne bi želel razpravljati, da je kaj narobe
               zato, ker tudi takrat, ko smo razpravljali o plačah je bilo vse narobe, ker je bil to
               vpliv politike na neodvisno sodstvo, govorim samo o policiji in generalni direktor bo
                   moral tu verjetno kaki rez
               narediti, če je to tako kot pravijo nekateri kolegi v opoziciji.</p>
               <p>In sedaj pa pustim tisto, zdaj pa razmišljam po svoje. Na osnovi tega se bomo morali
               odločiti ali bomo tudi dopustili, da bomo kaj preventivno naredili, to se pravi na
               zakonodaji in da ne bomo takrat, ko bo zakonodaja tudi mogoče manj lepo zvenela, bomo
               rekli, ne tega pa sploh ne smete spreminjati zato, ker je to, mi bomo postali
               policijska država, kar seveda ni res, ampak tako se govori in mislim, da je bilo 2
               meseca po vseh medijih z mastnimi naslovi, pa zdaj je čisto vseeno katerega bi vzel,
               jaz jih imam hranjene, lahko vam tisto kdaj pokažem: Slovenija policijska država, Ali
               postajamo policijska država, Kaj bo s policijsko državo, Zakaj policijska država,
               samo to smo poslušali in potem so bili razni primeri. Jaz ne trdim, da je to bilo vse
               slabo, ne, tega ne trdim, vsaka stvar je dobra za diskusijo, ampak tako je, mi se
               bomo morali odločiti, ali bomo tako govorili še naprej, ali pa bomo tu dopustili, da
               bomo v zakonodaji kaj napisali tako kot mogoče nam najbolj ne ustreza, pa ne bomo
               samo pametni potem po bitki, ker po bitki smo lahko vsi generali in potem bi pa vsi
               zahtevali, zakaj pa policija tega ni naredila takrat, ko smo pa zakonodajo
               sprejemali, pa ne trdim, da je Plut ravno zaradi zakonodaje, ampak na splošno
               govorim. Potem bomo generali, pa rekli, zakaj pa ni policija naredila tega, zakaj ga
               ni zaprla, zakaj mu ni vročila, zakaj ni poiskala naslov ne glede na to, če je že on
               živel v tisti zemljanki ali ni živel, to je konec koncev vseeno, treba se bo
               odločiti, to želim povedati. Če pa v duhu razprave današnje potem bi pa rekel, da bo
               generalni direktor policije moral nekaj narediti, ampak tega jaz ne trdim, jaz samo
               povem kaj bi bilo v duhu današnje razprave. Mi se bomo morali pa res odločiti, da
               bomo imeli enake kriterije takrat, ko spreminjamo zakonodajo, ko pripravljamo
               zakonodajo, ko moramo dati svoj glas za zakonodajo, ali pa bomo delali še tako kot
               sedaj, takrat nič ne smemo po bitki, ko se pa stvari zapletejo potem pa seveda vse
               vemo pa zahtevamo, da nekdo mora nekaj narediti za kar mogoče niti pristojnosti nima.
               Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospa Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala za besedo. No, svojo razpravo želim postaviti v kontekst tega kar je naložil
               marčevski sklep odbora vladi, ki jo je potem, ko se je seznanil z ravnanji pristojnih
               organov pozval naj o ugotovitvah, tako ministrstva za notranje zadeve, kot vrhovnega
               državnega tožilstva o izrednih nadzorih vsakemu od teh delov, pa tudi po prejemu
               podatkov iz sodišč, ugotovi in o teh ugotovitvah svojih poroča odbora. Če na stvari,
               ki so pred mano gledam stališča tega sklepa, potem moram reči, da pred sabo nimam
               ugotovitev vlade o opravljenih nadzorih. Kot poslanko, kot poslanko me zanima, zlasti to ali so posamične
               ugotovitve lahko usmerjene tudi v to, da ni ustrezne zakonske podlage za ravnanje med
               sabo ločenih vej, zato dovolite gospa predsednica, da mi ne bi še enkrat brali člena
               iz ustave, to kar imamo pred sabo je v prvem odstavku za vsak tekst napisano, pri
               prvem: V prilogi vam pošiljamo poročila ministra za notranje zadeve, v drugi: V
               prilogi vam pošiljamo informacijo ministrstva za pravosodje in informacijo glede
               kazenskih postopkov zoper Silva Pluta in potem smo dobili še poročilo o pregledu
               kazenskih zadev, to poročilo je bilo pa posredovano direktno na odbor, kaj hočem
               povedati? Da očitno je razumevanje tega kar smo dobili kot gradivo odvisno od
               predpostavk s katerimi te zadeve gledamo in zato eni v tem hočejo videti, da gre za
               stališče vlade, ki je nastalo iz teh poročil, drugi pa menimo, da ni tako. No, in jaz
               v resnici mislim, da imam pred sabo poročilo ministra za notranje zadeve o izrednem
               nadzoru, za ta izredni nadzor je zadolžil uslužbence direktorata za policijo in vse
               kar je tu zapisano je zapisano iz tega stališča, to je mnenje, mnenje te skupine, ki
               je opravila nadzor in iz mnenja nadzorstvene skupine povzeto tudi mnenje ministra za
               notranje zadeve. Drugi odstavek spremnega dopisa namreč samo govori, da vlada
               Republike Slovenije določa kdo bo njen predstavnik, ne govori, da je to mnenje vlade.</p>
               <p>In zdaj če grem naprej temu kar bi pravzaprav želela povzeti zakaj me to kar smo
               dobili ne navdaja s prepričanjem, da smo storili korak naprej. Jaz sem natanko
               poslušala poročilo gospe generalne državne tožilke in iz njenega poročanja izdvajam
               eno samo trditev, ki se mi zdi pa zelo pomembna, poleg vseh drugih, ki jih je
               povedala, namreč to, da so težave, ki so pri tem nastajale tudi posledica
               razpršenosti, mislim, da je bil uporabljen ta izraz, razpršenosti obravnav pri
               različnih tožilcih. To je zame konkretna ugotovitev kje je mogoče videti slabost v
               tem postopku, ne da bi generalna državna tožilka skušala odgovornost za to naprtiti
               komu drugemu in to cenim in to pričakujem, da je mogoče iz teh stvari razbrati v
               resnici napotila kje pa morebiti stvari vendarle škripljejo zaradi tega, ker so se
               odvijale tako, kot so se odvijale. In zato grem še en korak naprej, zakaj pričakujem,
               da bi vlada imela stališče o tem kaj se je dogajalo, zaradi tega, ker bi s tistim
               stališčem potem, ko je soočila ta tri različna poročila, lahko tudi nakazala kaj bi
               bilo mogoče storiti, da bi se odpravile slabosti in da se v podobnih situacijah, pa
               si želim, da podobnih situacij ne bi bilo več, ne bi prihajalo do takih ravnanj za
               katere bi bilo znova treba ugotavljati ali so bili vsi postopki zakoniti, strokovni in utemeljeni, to
               je bil namreč namen nadzora. Iz tega vzornega kota se mi zdi, da je opravičeno
               pričakovati, da bo odbor za notranjo politiko še vendarle tudi kaj sklenil in se
               dokopal do kakšnega dodatnega sklepa mimo tega, ker kot povedano, jaz ne vidim, da bi
               to bilo uresničeno, kar je bilo s sklepom 16. marca leta 2006 pričakovano. Hvala
               lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Ne bi rada spreminjala toka vsebinske razprave, vendar moram odgovori na
               tisti del izpostavljenega, zopet izpostavljenega vprašanja, na katerega sem, jaz
               upam, da dovolj jasno odgovorila že na samem uvodu.</p>
               <p>Če si pogledate tudi priložene dopise, ki so bili priloženi sklicu prve seje in
               sklicu druge seje lahko jasno vidite nekaj. K prvi seji, ki smo jo opravili 19.3. so
               poročilo posredovali posamezni organi in konkretno, ker je največ vprašanj in dvoma v
               zvezi z ministrstvom za notranje zadeve oziroma za pravosodje smo prejeli dopise, ki
               so bili posredovani po eni strani z ministrstva za notranje zadeve s podpisom
               ministra, po drugi strani ministrstva za pravosodje s podpisom ministra. K tokratni
               seji je kot sem že uvodoma povedala posredovala nam dopise in poročila vlada s
               podpisom predstavnika vlade. Jaz upam, da bomo lahko zaključili to polemiko, ki
               pravzaprav je čisto brezpredmetna. Izvolite, gospa Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala, gospa predsednica. Jaz bi vas lepo prosila, če ste tako prijazni pa preberete
               sklic današnje seje, petek 30.6.2006 in tam piše, kaj ste dali zraven k predlogu
               dnevnega reda - sklep odbora, poročilo vrhovnega državnega tožilstva, poročilo o
               izrednem nadzoru, informacijo ministrstva za pravosodje in tisto, kar ostalo gradivo
               ste prejeli s sklicem. Sedaj pa jaz ne vem, ali imate vi drugačne spremene dopise k
               tem poročilom kot sem jih dobila jaz od kolega Hana, ki je sicer redni član tega
               odbora, ampak na tistih dopisih piše tisto, kar sem vam enkrat že prebrala, ampak jaz
               verjamem, da midve stvari razumevava zelo različno, to se je že večkrat pokazalo in
               se mi zdi, da je Sizifovo delo dokazati vam kaj drugega kot mislite vi, ampak želela
               bi, da drugič potem zapišete tako kot želite, da vas razumemo. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. V nadaljevanju je gospod Bajc, izvolite oziroma gospod Gantar še prej.
           </p>
            </sp>
            <sp who="SDT4:GantarPavel">

               <speaker>DR. PAVEL GANTAR:</speaker>

               <p>Saj jaz kot je bilo povedano verjetno res ne bom dolgo, verjetno bo gospod Kovačič
               šel z menoj, vsaj vabim ga, ampak mislim, da se oglašam zadnjič in bi povedal
               naslednje.</p>
               <p>Prva stvar, ki je ta, da jaz mislim, da je poročilo ministrstva za notranje zadeve,
               ki ga je potrdila vlada in se predstavlja tu kot vladno gradivo ali kakorkoli že, da
               je dobro, da po mojem mnenju odgovarja na osnovo vprašanje, zakaj se je zgodilo
               nekaj, kar se načeloma ali pa vsaj upamo seveda naj ne bi zgodilo oziroma želimo, da
               se čim manjkrat bi to v nekem časovnem poteku zgodovine pač zgodilo.</p>
               <p>Peti odstavek na prvi strani in peti odstavek na drugi strani po mojem mnenju
               povesta, zakaj se je to zgodilo. Peti odstavek na prvi strani pove to, da preprosto
               policija meni, da ti dokazi, s katerimi so razpolagali po njenem razumevanju ne
               povedo, ne bi zadoščalo za dokazati standarde vrhovnega sodišča Republike Slovenije.
               Minister in šef policije mi nista znala povedati, kaj natančno to pomeni. Jaz mislim,
               domnevam, da so imeli poročevalci, ki so to pisali, naslednje v mislih, možno ni pa
               nujno, in sicer, da so imeli v mislih, da sledi papilarnih linij in DNK profil  sami po sebi še nista dovolj, da
               bi morebitnega osumljenca obsodili pravnomočno pred sodiščem v Sloveniji. To so
               verjetno imeli v mislih. Ampak to pa seveda ne pomeni, da to ni dovolj, da bi začeli
               vsaj pred kazenski postopek, torej je to eno bi rekel izogibanje, bi rekel, eskivaža
               ali kako bi rekli.</p>
               <p>Druga stvar, na katero niso znali odgovoriti in ni bilo odgovora je, kako vedo brez,
               da bi državno tožilstvo dokazal ciljno drugače, če tega niso bi rekel preizkusili in
               pripeljali možnega osumljenca, tožilstvo bi obsodilo drugače in seveda osumljenec bi
               šel domov, lahko bi celo tožil državo, seveda to se lahko zgodi in lahko bi se
               zgodilo, kako lahko povedo, da je bi rekel <gap n=".."/><stage>/Nerazumljivo./</stage><gap n=".."/> Tu bi morali pač
               preveriti to zadevo na ta način. Ampak ob tem, da so z vso verjetnostjo potrjevali
               itd., to ni bil naključni sum, hipotetični sum, to je bil definiran sum. Moje mnenje
               je preprosto to, to se je zgodilo, to je rezultat tega, kar Nemci pravijo
               <q>"šlamparija"</q> - izogibali so se eni in drugi, da bi nekaj naredili. Velikokrat se je
               to dogajalo, jaz vem, bi rekel, sem bil predolgo v upravni strukturah in vem za
               takšne šlamparije, da se dogajajo, ko se organi med seboj izogibajo, da bi kaj
               naredili, velikokrat nimate velikih posledic, tokrat jih je imelo in to je problem,
               zato se temu ni potrebno izogibati. Jaz se strinjam s tem, kar je rekla državna
               tožilka, nobena uredba ne pomaga, če ni, bi rekel, nekega jasnega dogovora in teh
               jasnih stališč okoli tega, kdaj se tožilstvo odloči, da bo usmeril in kdaj se ne
               odloči, da bo usmeril itd. To je zgodba, ki je na tej ravni pravzaprav za mene
               zaključena. Mislim, da je logično.</p>
               <p>Druga zadeva, ki bi rad povedal je pa seveda to, kar je omenil kolega Petan. Namreč,
               vzporednico z novimi zakoni v policiji in v primeru Plut sem namreč hotel potegniti
               tudi jaz in sem tudi pričakoval, da ga bo kdo potegnil od vladajoče koalicije, na
               točen način kot je storil gospod Petan in to je, da bo rekel, poglejte opozicija,
               posebej LDS, kadar razpravljamo o zakonih o policiji, o sodiščih, o tožilcih, o
               azilantih, o tujcih ste vedno na strani tujcev, azilantov, da ne rečem črnih žensk
               itd., vedno ste na mehkejši strani, na manj represivni strani, sedaj ko je pa
               konkreten primer ste pa pametni za nazaj, ste pa represivci kot je gospod Terčon,
               Darja Lavtižar Bebler pa hočete neke ostre ukrepe itd. To je argument. Ta argument je
               seveda potrebno obrniti. Ta argument točno kaže na to, kar je značilno tega kar se
               reče policijska ali pa vse bolj policijska država. Med tem, ko se nediskriminatorno
               povečuje obseg pristojnosti in pooblastil, ki jih imajo represivni organi nad
               civilnih prebivalcev, če smem tako povedati, lahko toliko bolj uidejo velike ribe in
               to je značilnost vsakega, lahko bi rekli države, ki teži k večji vlogi policije, k
               večji vlogi bi rekel reda in miru, je tam točno to, da nimajo reda in miru. Kaj je
               bil problem Sovjetske zveze, točno to, da ni imela reda in miru v narekovajih. Kje
               pravzaprav obglavijo še danes največ kriminalcev itd. Zato je povsem jasno, da je to
               rezultat tega. Če boste vi nediskriminatorno lahko legitimizirali se vam zgodi, da
               boste legitimizirali vse razen res tistih, nekateri bi morali ciljati. To je ta
               problem, ki ga jaz vidim kot širši problem. Kot širši problem pa ga vidim tudi,
               zaradi tega in zato, ker se pač razblinja linija, ki so jo držali, poskušali so
               držati vsi notranji ministri razen zadnjega in to je linija med notranjimi zadevami
                   kot ministrstvom in
               policijo. Rekel sem, niso bili vsi zelo uspešni v teh zadevah, ampak tukaj je pa
               sedaj eksplicitno povedano, da minister s tem zakonom bo tudi pridobil lahko bi rekel
               dajal podatke, informiral, vplival itd., in seveda <gap n=".."/><stage>/Nerazumljivo./</stage><gap n=".."/> med
               direktorjem policije in ministrom za notranje zadeve. Zato, jaz vidim tu povezavo v
               ravno obratni smeri in vas opozarjam, da vas bo to udarilo nazaj.</p>
               <p>Primer Plut je naključje, zaradi katerega bi vsi hoteli videti, da se ne zgodi,
               ampak ker je to naključje padlo v to zgodbo notri je moral pogledati skozi to zgodbo
               v celoti. Zato, opozarjam vas, ni mogoče vrniti življenje nazaj, ni mogoče za nazaj
               zapreti Pluta, če bi lahko bi bilo dobro, vendar vam povem, da se vprašajte raje o
               tem, kako boste vse pravzaprav se targetirali na možne storilce ne pa pravzaprav
               povečevali splošno policizacijo države. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Petan, replika. Izvolite.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala, za besedo. Jaz sem vesel, da je spoštovani kolega Gantar to ugotovil, da se bo
               eden to oglasil, zaradi tega, ker se to tako dela, ker je to ugotovitev. To ni samo
               zadnji mesec pa zadnja dva meseca, to se že kar kontinuirano ponavlja. Ko gre za
               preventivo, potem smo policijski, ko pa je kaj narobe, potem pa vse vemo, ampak
               dejstvo je nekaj drugega. Jaz bom sicer navedel eden primer, potem bom pa zaključil.</p>
               <p>Bili ste res ne principielni, ko ste dejal, legitimirali bi kar vse, edino ta pravih
               pa ne. Ja, kako pa policija ve, kateri je ta pravi, saj zato ga išče. Če bi vedela,
               kateri je ta pravi ga sploh ne bi legitimirala, ampak bi šla k njemu na naslov, če
               ima naslov pa bi zadeve uredili tako kot je treba brez legitimiranje. To se pravi,
               legitimiraš ga takrat, ko ne veš, kdo je, ampak približno sumiš, ko je nekdo komu
               podoben, tu bi lahko bil v tem primeru. Ni obratno kot ste vi dejal, da je treba
               obratno razmišljati, da bolje, ko imamo zakonodajo strogo več je problemov. Nekaj
               drugega je, čas se spreminja, čas gre naprej. Včasih, če se je karkoli zgodilo je
               bilo dovolj, če so policisti šli na železniško postajo, ker ni bilo drugega
               prevoznega sredstva, ker tudi cest ni bilo, ker ni mogel drugače iti na daljše
               razdalje, samo na železniško postajo so šli, ker je obvezno moral iti preko železnice
               pa so ga tam pričakali pa so ga našli. Danes pa to ni več, danes gre lahko z avionom,
               z ladjo, z avtomobilom, z motorjem, vse živo lahko, ni več tako. Danes tudi ne delaš
               več stvari fizično, danes tudi po elektronski pošti stvari urejaš tudi preko
               mobitelov tudi po telefonu, klasičnem kar je sicer še malo bolj ugodno za iskanje kot
               pa kateri drugi, ampak tako je in zato se spreminjajo tudi metode. Danes ne moremo
               reči, da je vse statično tako kot je bilo včasih, stvari se spremenijo in tudi metode
               se spremenijo in način se spremeni. Drugače je, danes je treba mogoče več peska
               presejati, da dobiš, ne vem, eno kapico zlata kot je bilo včasih potrebno, tako pač
               to je, zato je potrebno tudi navsezadnje, ko smo omenili tisto stalno legitimiranje
               in zato ni potrebno nič obratno razmišljati. Bolj se je treba truditi, da nekoga
               lahko prejmeš. Poleg tega je tudi svet postal globalen in storiš kaznivo dejanje, tu
               najdeš ga pa nekje čisto na drugi strani sveta, včasih to ni bilo mogoče ali pa zelo
               težko. Jaz sem vam povedal primer za železnico tako je bilo. Danes je tako in mi se
               moramo pač tu sprijazniti s tem, ali bomo tudi preventivno stvari urejali preko
               zakonodaje tudi tisto, kar nam ni všeč navsezadnje, je že tako. Ampak, če želimo biti
               uspešni v operativi moramo potem vse tiste papirnate <q>"ceglce"</q> urediti kot rečejo, saj
               je treba tudi papirje podajate, žal je tako.  Drugače ne gre, in potem pade na sodišču zadeva, zato
               ker ta ni onemu dal tistega pravega papirja, ker ni bil mogoče prav podpisan, ker je
               bila kopija, ker ni bil original ali pa kaj podobnega. Tudi zaradi papirja padejo
               obtožnice. To verjetno ni treba, da vam razlagam, ker vi to sami dobro poznate, samo
               spomniti sem vas želel. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Bajc.</p>
            </sp>
            <sp who="SDT4:BajcJosip">

               <speaker>JOSIP BAJC:</speaker>

               <p>Hvala, gospa predsednica. Spodbudilo me je to, da se oglasim, pa ne bom vsebinsko
               razpravljal, razprava kolegice, tu sedeče pred mano, ko je po vsebinski razpravi
               procesuirala nekaj nevsebinskega, tu so pa alineje. Točka dnevnega reda - in vabim
               kolegice in kolege, da razpravljamo o točki dnevnega reda - je razprava o ravnanju
               pristojnih organov vlade Republike Slovenije v zvezi z zadevo Silvo Plut.</p>
               <p>Bi pa za zaključek prosil generalnega direktorja policije, gospoda Romška, da jasno
               in glasno pove, ali je bila izdana Interpolova tiralica za gospoda Pluta ali ne. In
               mislim, da bova potem tudi s kolegom Terčonom razčistila, kaj sva razpravljala in kaj
               nisva razpravljala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Kokalj.</p>
            </sp>
            <sp who="SDT4:KokaljAnton">

               <speaker>ANTON KOKALJ:</speaker>

               <p>Sicer nisem sledil vse razprave, ampak iz razprave gospoda Gantarja je jasno, za kaj
               gre. Gospod Gantar je odgovoril na vprašanje, ki ga je opozicija zastavila vladi, ker
               ve odgovor. Če je bila storjena kakšna napaka, je bila storjena zato, ker pač organi,
               ki so za to pristojni, ne storijo tistega, kar bi morali. Ampak to je utečena praksa,
               očitno, kot je rekel gospod Gantar, da ima izkušnje že dolgo časa. In tu seveda tiči
               odgovor. Seveda ta razprava ni namenjena reševanju nekih problemov, to je samo
               predstava, da se jemlje energijo tam, kjer bi jo bilo treba v bistvu vložiti raje v
               prihodnost, ne pa v razčiščevanje eventualnih napak, ki lahko da so bile, kot sem
               rekel, odgovore pa opozicija pozna, ker je sama vodila pravzaprav organe dolgo časa.
               In to sem že zadnjič razpravljal v zvezi z javnim tožilstvom, da je očitno praksa, ki
               je praksa dela, tako zakoreninjena oziroma kadri ostajajo nezamenljivi, tudi po
               zaslugi sedanje opozicije, ki ne dovoli sprejeti nobenega zakona, ki bi odgovornim
               ministrom in sekretarjem ter direktorjem omogočal dejansko spremembe tam, kjer bi
               omogočale spremeniti način dela v organih. Vsaka zakonodaja, ki jo predlagamo, je
               deležna kritike, češ da gre za politične čistke in menjave. In praktično opozicija
               hkrati, ko nekaj hoče, to isto onemogoča. In mislim, da je zadeva zelo jasna, da pač
               v tem primeru Plut sedaj raziskujemo, kdo je kriv, da se mu ni onemogočilo kaznivo
               dejanje. Sprašujem oziroma potem se pa vprašajmo, kdo pa je kriv, da se ni
               onemogočilo kaznivo dejanje, recimo, Borisu Šuštarju. Saj pravzaprav so gospodje
               poznali in bi lahko sklepali, da bi lahko storil kaznivo dejanje, pa zakaj niso
               preprečili, pa tudi ta preiskava oziroma to poročilo bi bilo zanimivo. Lahko za vsako
               kaznivo dejanje sprožimo postopek in ugotavljamo, kdo je kriv, da se ni preprečilo
               kaznivo dejanje. Zadeva postaja malce, bom rekel, ironična, na koncu koncev.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Še gospod Ljubeljšek je prijavljen k razpravi.</p>
            </sp>
            <sp who="SDT4:LjubeljšekMitja">

               <speaker>MITJA LJUBELJŠEK:</speaker>

               <p>Hvala lepa. Nisem imel namena vključiti se v razpravo, vendar me je dr. Gantar
               spodbudil k temu, glede na njegovo zadnjo razpravo.</p>
               <p>Uvodoma bi rad rekel, da je to tragičen dogodek, primer Plut. To je tragičen
               dogodek. Vendar pa ne vem pravzaprav, kakšen je namen današnje razprave. Ali dejansko
               najti neko subjektivno odgovornost ali najti sistemske napake v samem sistemu. Prvo
               bi rekel to, kar sem že včeraj rekel na odboru, da se postavlja vprašanje gospodu
               ministru, glede na to, da je bilo včeraj govora, ko smo bili pri določilu v zakonu o
               policiji, da nima pristojnosti. In sem včeraj omenil, kaj pa v primeru Plut. To samo mimogrede. In prav je,
               da odgovarja. Prav je.</p>
               <p>Eden od kolegov iz opozicije je rekel, da je že več let zaskrbljen, kaj se dogaja.
               Nekdo drug je rekel, da je šlamparija. Jaz bi tudi rekel, tudi jaz sem že več let
               zaskrbljen, pa ne vem, ali je to sistemsko bila napaka ali je bila šlamparija. Samo
               primer, dva primera. Primer Petek. Generalna državna tožilka in generalni direktor
               sta pred kamerami rekla, da dihajo za vrat storilcem. Pa teh storilcev, niti
               naročnikov niti storilcev še ni. Kdo je za to zdaj odgovoren? Ali je sistemsko ali je
               subjektivno? In kolega Petek je zdaj med nami, naročnikov še zmeraj ni, on pa ima
               zdravstvene posledice. Ali pa primer Kamenik, ki je bil še veliko hujši. Samo
               mimogrede.</p>
               <p>In moram reči, da me po današnji seji malo manj skrbi in bom malo manj zaskrbljen,
               ker sem zelo podrobno prebral poročila, ki kronološko, sistematično, predvsem pa
               kritično zadevo predočijo. In če gremo samo korakoma, samo glavne korake, lahko
               rečemo, prvi, da je nadzorstvena skupina ugotovila, da je bilo sodelovanje med
               policijama Srbije in Slovenije profesionalno in v skladu s pravili. Drugo, da srbski
               organi so sporočili, da od Slovenije ne bodo zahtevali mednarodne kazenskopravne
               pomoči. Naslednje, da je policija, ki ni pristojna za zadeve mednarodne
               kazenskopravne pomoči, s pobudami in komunikacijami v razmerju do pravosodnih organov
               poskušala tudi po tej poti doseči - in tako naprej, da ne berem. In naslednje, da
               policija za vložitev kazenske ovadbe zoper Silva Pluta za kaznivo dejanje umora v
               Aleksincu bi potrebovala zapisnik o ogledu kaznivega dejanja,
               kriminalistično-tehnične in druge dokaze, kar je že generalni direktor povedal, da ne
               bom tega bral. Z navedenimi informacijami slovenska policija ni razpolagala. Četrto,
               policija ni zahtevala pisnega usmerjanja predkazenskega postopka, temveč je ocenila,
               da ustno usmerjanje zadostuje. To je napaka, to je bila napaka. In na koncu je
               ugotovitev, tudi od strani generalne državne tožilke, da kljub posredovani
               informaciji o interesu za prevzem pregona pa do dnevna priprave tega poročila našo
               državno tožilstvo ni prejelo zahteve od države Srbije in Črne gore, naj se v
               Sloveniji prevzame pregon Silva Pluta. To je zaključek poročila. Jaz sem samo ključne
               točke povedal.</p>
               <p>Jaz sam gledam na to, kaj pravzaprav je treba spremeniti, dopolniti, tako z
               organizacijskega kot zakonskega, zakonsko pravnega in operativnega vidika, to je
               področje preventive, in kaj z operativnega vidika, kjer pa so, bi rekel, ti
               subjektivni faktorji. In ne bom govoril o pozitivnih zadevah, ker bi lahko tudi o
               pozitivnih zadevah govorili, ampak gledam na te pomanjkljivosti, tako na sistemskem
               kot operativnem nivoju, s tega pozitivnega vidika, da je treba na tem področju nekaj
               spremeniti. In moram reči, če se to naredi, in to se bo  naredilo, iz teh poročil pa se to vidi, da bomo tudi
               malo manj zaskrbljeni, kot smo bili zaskrbljeni. Zato bom sam podprl vse tiste ukrepe
               in sklepe, ki bodo vodili v tej smeri. V tej smeri, da se odpravijo pomanjkljivosti,
               da se dogradi sistem, da se podpre tudi policijo, tudi takrat, ko govorimo, da je
               represivna, da preveč posega v pravice državljanov in tako naprej. Varnost je na
               prvem mestu. Zato bom podprl tudi danes primerne sklepe, ne pa sklepov, ki bi
               pribijali nekoga na križ, v bistvu pa je ozadje in bistvo problemov v
               pomanjkljivostih v samem sistemu. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Jeraj.</p>
            </sp>
            <sp who="SDT4:JerajAlenka">

               <speaker>ALENKA JERAJ:</speaker>

               <p>Hvala za besedo. Ne morem se znebiti vtisa, da smo si kdaj prej mogoče želeli ali pa
               smo delali vse v tem smislu, da bi bili čim manj učinkoviti naši organi, da bi se čim
               manj stvari pripeljalo do konca. Odgovornost smo posploševali, delili jo med mnogo
               ljudi, kar je povzročalo samo to, da so si organi med sabo podajali stvari, končnega
               epiloga pa ni bilo ali pa ni bil na koncu nihče kriv in vsi oproščeni ali pa večina.</p>
               <p>Šli smo se reformo policije, policiste umaknili z ulic, lokalnega območja, občin, s
               terena, dali smo jih v pisarne, in zdaj ugotavljamo, da to ni bilo dobro, in bomo vse
               naredili, da se pač stvari spremenijo, in jih bomo postavili nazaj v okolje, tja,
               kjer so nekoč že bili. Potem smo se šli reformo sodstva in v tistem času pridelali
               mnogo sodnih ali pa največ sodnih zaostankov na ljubljanskem in drugih sodiščih, s
               katerimi se zdaj ponovno soočamo in jih moramo na nek način odpraviti in sistem
               postaviti drugače.</p>
               <p>Primeri, kot je Plut, po mojem mnenju niso stvar pol leta ali pa enega leta, ampak
               niza dogodkov, ki sem jih navedla in so se nam dogajali. Žal se mora potem nekaj
               tragičnega zgoditi, da se začnemo ukvarjati s tem, kaj bi lahko in kako preprečili,
               in da se pač pristopi k nekim ukrepom, ki bi lahko take stvari vsaj v prihodnje
               preprečili.</p>
               <p>Omenjali smo tu uredbo. Mislim, da ministrstvo in tožilstvo komunicirata med sabo in
               bodo ugotovili stvari ali pa pomanjkljivosti uredbe in jih odpravili, zato da bomo
               učinkoviti, to, kar si želimo, zato da se bodo državljani počutili varne. In kot
               rečeno, škoda, da se morajo nam zgoditi take tragične stvari, da ugotovimo, kaj v
               sistemu ni v redu in bi lahko bilo bolje, in da čim prej potem tudi k temu pristopimo
               in odpravimo. Zato tudi sama mislim, da so predlagani sklepi koalicijskih strank
               primerni, in nima smisla ugotavljati, kdo ni naredil ali pa kaj ni naredil, ampak
               postaviti stvari tako, da bomo v prihodnje točno vedeli, kaj kdo ni naredil.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Želel sem samo eno pojasnilo dati, predvsem glede na razpravo gospoda
               Ljubeljška.</p>
               <p>Resnično ni bil moj namen, da razpravljamo na našem odboru o tem, kaj so ali kaj
               niso storili prav in narobe srbski pravosodni organi. Iskreno vam povem, niti
               slučajno o tem nisem razmišljal. Sem pa razmišljal o tem, da bi bilo najbrž prav
               ugotoviti, ali sistemsko in v izvajanju obstoja kakšna pomanjkljivost pri nas, gospod
               Ljubeljšek. In to je bil cilj. In kdor bo korektno bral poročila, bo ugotovil, da so
               o tem različne ocene, posebej, če se bo spomnil, kakšne ocene so bile dane tudi za
               prvo sejo s strani ministrstva za pravosodje, ministrstva  za notranje zadeve in generalne državne tožilke. In mi
               lahko zdaj pozabimo na to in trdimo, da so vse stvari nesporno jasne. Če bomo
               korektno šli ugotavljat dejstva, bomo ugotovili, da nekatere stvari le v ocenah s
               strani različnih organov kažejo na različno smer. In prav bi najbrž bilo, da to danes
               tudi ugotovimo, z željo, da se stvari za bodoče spremenijo.</p>
               <p>Ker pa sem sam bil eden od podpisnikov predloga za objektivno odgovornost ministra
               za notranje zadeve in generalnega direktorja policije - zakaj? Samo iz razloga, ker
               moja ocena njunega oziroma zapisa, ki ga je minister dal, pa ga je pripravila posebna
               skupina, se razlikuje od ugotovitev ministra za pravosodje za prvo sejo in generalne
               državne tožilke za današnjo sejo v dejstvu, da je bilo vse in izključno vse usmerjeno
               samo v mednarodno pravno pomoč in sodelovanje med srbsko policijo in našo, ne pa, kar
               je izrecno ugotovljeno v zapisanih gradivih, tudi v možnost sprožitve predkazenskega
               postopka. Zdaj pa se poskuša to prikriti in reči, da tu ni nobenih vprašanj, jaz ne
               rečem krivde, ampak nobenih vprašanj. Takšno ravnanje kaže na to, da ni niti
               elementarne samokritike in pripravljenosti ugotoviti, da je pa morda le kakšno
               ravnanje bilo napačno. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod minister.</p>
            </sp>
            <sp who="SDT4:MateDragutin">

               <speaker>DRAGUTIN MATE:</speaker>

               <p>Želel bi še par stvari dodati k vsemu temu, kar smo sedaj slišali, in mogoče tudi
               odgovoriti na kakšno vprašanje.</p>
               <p>Jaz ne bom bral 47. člena ustave, ki govori o neizročanju slovenskih državljanov.
               Situacija, ki je v primeru ne samo tega kaznivega dejanja, ampak kateregakoli
               kaznivega dejanja, ki ga slovenski državljan stori na ozemlju druge države in le-ta
               razpiše mednarodno tiralico za njim, in če država Slovenija nima s to državo
               podpisanega posebnega sporazuma, dogovora, po katerem ga lahko izroči, pridemo v
               situacijo, ko ta tiralica na ozemlju Slovenije ni razpisana in ne velja. Praktično na
               osnovi te tiralice slovenska policija ne more zapreti nekoga in ga izročiti drugi
               državi. Edina možnost, ki jo sedanja zakonodaja dopušča, je ta, da si preko
               mednarodne pravne pomoči zagotovimo vse takšne podatke, ki jih potrebujemo, in
               dosežemo to, da potem to kaznivo dejanje preganjamo na ozemlju Republike Slovenije.
               Tudi v preteklosti smo se že s takimi primeri srečevali. Spomnite se samo razvpitega
               primera gospoda, ki se je ukvarjal s trgovino z belim blagom, zelo gnusnega dejanja,
               ki ga nismo mogli izročiti Republiki Italiji, ker še nismo bili člani EU. In na
               ozemlju Slovenije se je ta oseba prosto, svobodno gibala in verjetno počela dalje to,
               kar je počela prej. To kaže na to, da moramo na tem področju, če želimo seveda
               drastično spremeniti to prakso, spremeniti zakonodajo. In to seveda tudi predlagamo,
               da proučimo te zakone in ugotovimo, če je smiselno, da so tako napisani, ali ne. In
               najdemo skupaj, ne samo ministrstvo za notranje zadeve in pravosodje, ampak tudi
               skupaj s parlamentom rešitve, ki bodo sprejemljive in ki bodo še vedno varovale tista
               temeljna načela, ki so zapisana v naši ustavi, in hkrati zagotavljala in
               preprečevala, da se zgodi to, kar se je zgodilo v tem primeru.</p>
               <p>Mogoče samo še nekaj, okrog hipotez, kaj bi bilo, če  bi bilo, ko bi bilo, če bi mi poslali pa nismo
               poslali, pa bi poslali. Zelo enostavno. Osumljeni kaznivega dejanja na Jančah je
               priprt že kar nekaj mesecev. Kljub kontaktom, ki so bili vzpostavljeni z našim
               tožilstvom in srbskim tožilstvom še vedno v naši državi ne razpolagamo s takšnimi
               informacijami, da bi lahko proti temu gospodu vložili kazensko ovadbo za kaznivo
               dejanje, ki ga je storil na območju Republike Srbije v Aleksincu. Proti njemu ni
               podana takšna kazenska ovadba tudi danes ne, zato ker nimamo takšnih dokazov, da bi
               se lahko proti njemu napisala kazenska ovadba in to je dejstvo. Jaz sem v poročilu,
               ki sem ga pripravljal oziroma povzetku poročila in ki sem ga posredoval na vlado in
               je bilo tam potrjeno zapisal, da bi v tistem trenutku morda lahko prišlo do česa in
               morda imamo danes odgovor, še vedno ni prišlo do tega in če Plut ne bi zagrešil, če
               hipotetično rečem, kaznivega dejanja na Jančah še vedno ne bi mogli slovenski organi
               vložiti proti njemu kazenske ovadbe za kaznivo dejanje v Aleksincu, tudi danes ne,
               tudi ko ga imamo v priporu. To so dejstva. In če hočemo to spremeniti moramo
               spremeniti nekaj tudi na področju zakonodaje in sistemsko, da bomo lahko to
               preprečili. V tem trenutku ne moremo.</p>
               <p>Druga stvar, ki je še v zvezi s tem, bi pa mogoče dodal samo glede uredbe. Glede na
               to, da je veliko govora o tem ali je uredba potrebna, ali uredba ni potrebna, jaz v
               tem trenutku ne morem diskutirati o tem ali je uredba potrebna ali ni potrebna. Zakon
               nalaga, da ta uredba obstaja, zato sem tudi predlagal, da to uredbo spremenimo. Lahko
               pa tudi ugotovimo, da ni potrebna in predlagamo parlamentu, da odpravi ta člen
               zakona, ki govori o tem, da uredba mora obstajati. Ta zakon ni od včeraj, že nekaj
               časa obstaja in res je, da nam je ta uredba povzročila ne samo danes tudi v
               preteklosti marsikatero težavo tako na eni kot na drugi strani. In zato jaz razumem
               generalno državno tožilko, da pravi da ne potrebuje takšne uredbe, seveda ne, tudi
               jaz je ne potrebujemo in tudi generalni direktor jo ne potrebuje, ker nam marsikje
               greni življenje in zato poskušamo z drugimi oblikami dela nadoknaditi to in dnevno
               reševati probleme, ki jih imamo v zvezi s tem. In ni trditev, ki jo vsi povzemajo, da
               pa jaz zdaj zahtevam izključno pisno, to je eden od predlogov. Moramo najti rešitev,
               ali spremeniti to uredbo ali ugotoviti, da so vsi drugi predpisi dovolj jasni glede
               usmerjanja in zakonsko odpraviti obveznost, da to uredbo imamo, to je edina pot,
               drugače delamo tako kot se komu zazdi v nekem trenutku, danes meni ni všeč, jutri ne
               bo nekemu drugemu ministru všeč ali pa tretji dan bo nek nov državni tožilec si pa
               želel takšno uredbo in potem je kaos, tako ne moremo delovati v pravni državi, moramo
               ugotoviti kaj nas ovira pri delu in odpraviti tiste ovire, ki jih imamo, ampak tako,
               da to zakonsko uredimo, drugače ne gre, si ne predstavljam kako bi lahko drugače
               delovali. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospa Bebler, izvolite.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Hvala za besedo. Mislim, da še vedno ostaja nerazčiščeno temeljno vprašanje in zdaj
               tako kot je govoril minister ravnokar je vnesel še dodatno zmedo ali je obstajala
               zakonska podlaga za ukrepanje policije in tožilstva v zadevi Plut v Aleksincu. Vsa
               strokovna javnost v Sloveniji je ves čas doslej zatrjevala, ja, tista, ki jo je bilo
               slišati in videt, zatrjevala, da takšna zakonska podlaga obstoji. In tukaj se ni
               treba sklicevati na nobene naše ocene, da vse bolj prehajamo v policijsko državo,
               ampak se je treba sklicevati samo na dejstvo ali  Slovenija je pravna država ali ni pravna država. Ali
               obstaja zakonska podlaga za to? Po našem mnenju obstoji. Stroka pravi tudi da
               obstoji. Generalna državna tožilka je na koncu prvega odstavka na drugi strani
               povedala tako: ocenjujemo, da bi morala o sumu kaznivih dejanj v Srbiji policija
               informirati državnega tožilca in ne sodišča, njihova informacija pa bi morala biti
               usmerjena v možnost preučitve začetka predkazenskega postopka v Sloveniji. In ne v
               postopek prevzema pregona v Srbiji, saj se ta postopek začne na zahtevo tuje države
               in tako naprej. Državni tožilec pa je bil na sestanku na sodišču vendarle toliko
               informiran, da bi lahko zahteval od policije, da mu poroča o vsem kar ji je znano o
               dejanju Silva Plut v Srbiji. Se pravi, policija ni izpisala kazenske ovadbe in je
               sama ocenila, da nima zadostnih dokazov za to, da bi sprožila kazenski postopek,
               čeprav v tako resnih zadevah bi najbrž že tožilstvo tudi imelo potem kaj povedati ali
               so ti dokazi zadosti ali niso zadosti, se pravi sama je policija ocenila in
               tožilstvo, če prav razumem, je ocenilo, da je to narobe policija ocenila, pa da tudi
               državni tožilec najbrž ni ravnal pravilno, saj je bil vendarle informiran, da bi
               lahko zahteval od policije še dodatne podatke. In zdaj sprašujem, prej me je
               generalni direktor policije dvakrat preslišal, očitno je bila storjena napaka in
               očitno je, da je nekdo to napako zagrešil in generalni direktor policije ves čas
               pravi tisti, ki je odgovoren za to bo odgovarjal. Še do zdaj mi ni odgovoril, pa
               minister Mate tudi ne. Ali bodo potegnjene ustrezne konsekvence zaradi tega, ali pa
               bosta oba se zadovoljila s tem, da sta potem takem onadva objektivno odgovorna in
               bosta najbrž že potem odstopila s teh položajev, ki jih zdaj zasedata? Hvala lepa.
           </p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod minister Dragutin Mate, izvolite.</p>
            </sp>
            <sp who="SDT4:MateDragutin">

               <speaker>DRAGUTIN MATE:</speaker>

               <p>Hvala. Najprej bi zelo jasno se rad dotaknil tega dela, ki ste ga citirali iz
               poročila in potem zraven še zmešali informacije pa kazenske ovadbe in vse ostalo. To
               so zelo različni pojmi. Eno je informiranje, drugo je kazenska ovadba in tako dalje,
               to verjetno vsi vemo. Sestanek, ki je potekal 19.1. na okrožnem državnem tožilstvu v
               Novem mestu je bil na njem prisoten tudi tožilec, to je nedvoumno jasno iz poročil in
               iz dokumentov, ki jih imamo. Tam so bile podane določene informacije. Se pravi, tam
               so bile podane, po mojem vedenju, vse informacije s katerimi je policija v tistem
               trenutku razpolagala. Po moji oceni je prišlo do te napake, da policija ni tudi pisno
               te informacije posredovala tožilstvu in morebiti bi ob takšni pisni informaciji
               tožilec reagiral drugače in drugače dal usmeritve. Tukaj se lahko zdaj razpravlja ali
               je tožilec dal takrat usmeritve ali jih ni dal in tukaj imamo težave s to uredbo kjer
               govorimo o tem kdaj se usmerja in kdaj se ne usmerja. Skratka, informacije, ki smo
               jih imeli takrat in ki jih imamo tudi danes, nič več informacij nimamo kot smo jih
               imeli 19.1. in tudi pred tem, nas tudi danes, in to je bistveno, ne pripeljejo do
               tega, da bi lahko proti Silvu Plutu začeli predkazenski postopek in speljali
               postopke, da bi proti njemu vložili kazensko ovadbo, nas ne pripeljejo, to je
               dejstvo. Mi danes nismo v stanju napisati proti njemu kazenske ovadbe za zločin v
               Aleksincu. Zakaj ne? Zato, ker nimamo vsega tistega kar potrebujemo, da bi lahko to
               naredili. On je priprt in njemu se sodi zaradi drugega kaznivega dejanja in to je
               dejstvo. In pri tem je prišlo tudi do napake in mi smo to tudi napisali, mogoče se
               vam ne zdi dovolj jasno ali dovolj natančno, smo napisali lahko bi tudi pisno in to
               je to, da bi zahtevali pisne usmeritve, to ta beseda pomeni. Vendarle so neke
               informacije bile dane in tukaj lahko govorimo tudi o tem, da bi bilo drugače, ampak,
               če vse to pustimo, kot sem prej rekel, kaj bi bilo, če bi bilo, pridemo v sedanje
               stanje, danes. Danes, še enkrat
               zelo jasno, ne razpolagamo s takšnimi dokazi, s takšnimi informacijami, s takšnimi
               zakonskimi podlagami, da bi lahko vložili kazensko ovadbo za Silva Pluta za umor v
               Aleksincu, ne moremo tega spisati in to je dejstvo in jaz ne vem zakaj to nenehno vsi
               hočejo preslišati in tukaj je težava, tukaj je zakonska težava, ki govori o tem kdaj
               lahko na ozemlju Slovenije pokrenemo postopke prosti našemu državljanu, ki je storil
               kaznivo dejanje na ozemlju neke tretje države, ki ni članica EU in tu je težava in če
               to želimo odpraviti moramo sistemsko spremeniti nekatere stvari, drugače si lahko pri
               naslednjem takšnem primeru pišemo kdo je komu dal pisne usmeritve, kdo komu ni dal,
               rezultat bo identičen, rezultat je na koncu identičen. V tem trenutku lahko, takrat
               smo lahko rekli, če bi bilo to, bi morda bilo, sedaj imamo izkušnjo več, kljub temu,
               da je tožilstvo zahtevalo določene zadeve od organov v Srbiji jih še vedno ne dobimo
               in brez teh podatkov ne moremo v Sloveniji narediti ničesar, na žalost je tako.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Kovačič, izvolite.</p>
            </sp>
            <sp who="SDT4:KovačičDimitrij">

               <speaker>DIMITRIJ KOVAČIČ:</speaker>

               <p>Hvala lepa. Jaz moram pa res zdaj tudi odreagirati na tisto kar je bilo prej s strani
               prejšnje razpravljavke rečeno, da vsa kazensko-pravna stroka ugotavlja, da so
               obstajali vsi pogoji za predkazenski postopek in za uvedbo in za izdajo kazenske
               ovadbe, mislim to pa res ne vem kje ste zdaj to pobrali, da je bila vsa
               kazensko-pravna stroka za to, ali potem jaz lahko razumem, da smatrate, da v okviru
               Slovenske policije pa okviru Slovenskega tožilstva ne obstaja nobena stroka, ki bi na
               tej podlagi lahko tudi ugotovila ali obstajajo formalno-pravni pogoji za uvedbo
               tovrstnih postopkov, mislim, da bi lahko s takimi, z levo roko oziroma kar tako na
               pamet izrečenimi besedami pa res prenehali. Dejstvo je, da tako policija kot tudi
               drugi represivni organi pač delujejo na podlagi predpisov in ko so izpolnjeni
               formalno-pravni pogoji za ukrepanje takrat se postopki začnejo. In seveda, če teh
               pogojev ni izpolnjenih ne more policija mimo tega nekaj narediti, ne nazadnje pa
               tudi, pa ne, da bi branil kogarkoli, saj konec koncev ugotavljamo iz teh mnenj kaj je
               narobe, kaj lahko popravimo in tako naprej, jaz mislim, da je to ključ današnje
               razprave, da na podlagi tega ugotovimo kako izboljšati stanje, da se takšnih dogodkov
               ne bi več v prihodnosti lotevali. In seveda, ko govorimo o teh organih, je vendarle
               ne more nekdo, vedno govorimo o neodvisnosti, avtonomnosti in tako naprej, tukaj pa
               kar tako, ja tukaj naj bi pa nekaj naredili, ko jim bi nekdo nekaj naročil, ja ni
               tako, obstaja stroka znotraj organov in na podlagi tega pač morajo delati avtonomno
               in neodvisno, ne pa tako, da pač poslušajo od zunaj kogarkoli. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Beblerjeva ima repliko.</p>
            </sp>
            <sp who="SDT4:LavtižarBeblerDarja">

               <speaker>DARJA LAVTIŽAR BEBLER:</speaker>

               <p>Ja, jaz imam repliko na izvajanja gospoda Kovačiča, namreč imeli smo priložnost
               spremljati, tako v pisnih, tiskanih medijih, kjer so priznani strokovnjaki s področja
               kazenskega prava zagotavljali, da je bila zakonska podlaga za ukrepanje zoper Pluta
               podana in potem bile so okrogle mize na televiziji in na radiju, kjer je bilo moč
               slišati enake argumente in še posebej je bila organizirana strokovna javna razprava
               oziroma okrogla na pravni fakulteti v kateri so sodelovali tudi predstavniki policije
               in tožilstva in treba je prebrati ta magnetogram in iz tega magnetograma jasno
               izhaja, da je njihova skupna ocena, da je zadostna zakonska podlaga za to, da se
               spelje, da se začne postopek zoper zadevo Plut v Aleksincu, jaz se sklicujem samo na
               tisto kar sem slišala in prebrala. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Tako. Gospa Brezigarjeva, potem gospod Potrč in potem naprej. Izvolite, gospa
               Brezigarjeva. Izvolite.</p>
            </sp>
            <sp who="SDT4:BrezigarBarbara">

               <speaker>BARBARA BREZIGAR:</speaker>

               <p>Hvala lepa. Torej, jaz bi rada samo razčistila stvari, da ločimo kaj so pravna in kaj
               so dejanska vprašanja. Najprej bi rada povedala, da v nobenem dejanskem, da v nobeni
               konkretni zadevi, sama tudi kot generalna tožilka, ne morem soditi, to sodi lahko
                   tisti tožilec, ki obravnava
               in pozna konkretna dejstva. Kaj smo <gap n="..."/><stage>/Vmesno govorjenje./</stage><gap n="..."/> saj bom pojasnila prav
               v zvezi s tem. Pravna stroka, profesorji na fakulteti, tudi recimo mi tožilci smo
               rekli takole, kazenski pregon zoper Slovenca, slovenskega državljana, ki v tujini
               stori kaznivo dejanje je v Sloveniji mogoč. To pravi zakon in tukaj je jasna zadeva.
               Potem, ko pa obravnavamo konkretno zadevo smo pa pri vprašanju, ali v konkretni
               zadevi katerikoli, ne samo tej, ki jo tu obravnavamo, ali so znana takšna dejstva in
               okoliščine, da omogočajo delo policije in kasneje delo tožilca in še kasneje delo
               sodišča na zadevi, se pravi pridemo od razlogov za sum do razlogov za, utemeljenih
               razlogov za sum do potem utemeljenega suma in na koncu, če bi prišlo do sodbe do
               gotovosti, da je storil kaznivo dejanje. Torej, to sta te dve stvari, dejanska
               vprašanja so nekaj drugega kot pravna vprašanja in stroka se je opredeljevala do
               pravnih vprašanj, da je v situaciji, ko slovenski državljan stori v tujini kaznivo
               dejanje in je zaloten na ozemlju Slovenije ali njej izročen, da je zoper njega
               kazenski pregon v Sloveniji mogoč, to je to.</p>
               <p>Druga stvar je dejansko stanje. Jaz tukaj zdaj zaupam tožilcem, ki so mi pač
               povedali za kaj gre, da zaenkrat v tej fazi niso imeli nobenih podatkov, ki bi
               omogočali začetek postopka. Dejstvo pa je, to kar sem jaz ugotovila na podlagi
               pregleda mojih kolegov, da so bili vsi skupaj usmerjeni v pravna vprašanja, možnosti
               prevzema pregona v Sloveniji, to je bilo pa narobe, morali bi se usmeriti v možnost
               predkazenskega postopka in to je dejstvo, da ta napaka je bila pa narejena.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Ja, jaz bi tudi prosila, da se nekje v nadaljevanju omejimo zopet na tisto za
               kar je pravzaprav naš odbor pristojen, tukaj je bilo tudi že poudarjeno, pa če kdo
               ugotavlja razloge za sum, kdo ugotavlja razloge za utemeljen sum in kdo v končni fazi
               bo izdal neko sodbo tako da, preidimo prosim na to razpravo, ki jo ta odbor lahko in
               jo je tudi zmožen ob podatki s katerimi razpolaga opraviti. Gospod Potrč, imate
               repliko ali imate razpravo? Samo glede<gap n="..."/></p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa, bo razprava, ampak ne bo dolga.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Potem pa prosim, da samo dam še repliko gospodu ministru, gospodu Romšku. Gospod
               minister, izvolite. Gospod Romšek, izvolite.</p>
            </sp>
            <sp who="SDT4:RomšekJože">

               <speaker>JOŽE ROMŠEK:</speaker>

               <p>Glejte, jaz razumem celotno razpravo v kontekstu, da se natančno analizira dejansko
               stanje, se pravi, da se rešijo dejanska vprašanja kompletnega primera, v načelne
               stvari se jaz ne morem spuščati in z vizijo, da lociramo kje je težava in nekaj težav
               se tukaj nakazuje. O nekaterih težavah je govorila že generalna državna tožilka,
               ministri in tudi nekateri drugi cenjeni poslanci. Glejte, kje se nam kaže težava,
               težava se kaže pri tem, točno pri tem kar je gospod Bajc spraševal, mednarodna
               tiralica. Če Slovenec stori, Slovenski državljan, se opravičujem, državljan Republike
               Slovenije stori kaznivo dejanje v tujini in če ne gre za EU in če ne gre za poseben
               sporazum, mi ga ne moremo izročiti, mi ga ne moremo izročiti in tukaj se seveda lahko
               opiramo samo na dejstvo in zanašamo na stvari, da jih v okviru ustanovljenih procedur
               rešujemo na ta način, da se takemu osumljencu, pač, da se zoper takega osumljenca
               podvzamejo vsi postopki v Republiki Sloveniji. In zanimivo v konkretnem primeru je
               recimo Plut bil prijet v Rimskih Toplicah in priveden v zapore Ljubljana 4.4.2005 in
               seveda v tem času, ko je bil on priprt, je bila tudi s strani Interpola izdana mednarodna tiralica na
               pobudo Beograda in normalno, da ga nismo morali poslati v Beograd, ker je državljan
               Republike Slovenije in se je štartalo na v bistvu čisto druge stvari in seveda, ko
               govorimo o mednarodni tiralici in o problemih, ki so bolj sistemsko pravne narave, je
               tukaj možnost in pa priložnost, da vidimo kje so rešitve za tak primer, ker
               teoretično gledano, on je bil priprt zaradi enih drugih zadev takrat, ne pa zaradi
               suma, da je storil kaznivo dejanje umora v Aleksincu. Torej, jaz mislim, da bi moral
               tle še nekaj drugega dodati, med kritiki v akciji policije in reševanje kompletne
               zadeve se pojavljajo tudi nekateri bivši vodilni iz policije, ki so pa ravno takrat v
               tistem času vodili policijo in bi bilo mogoče, jaz se ne bom spuščal več v
               podrobnosti, ampak je pa to zanimivo in tudi eni nastopajo v medijih in kritizirajo
               tisto kar bi mogoče eventualno morebiti bi sami morali speljati. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Petan.</p>
            </sp>
            <sp who="SDT4:PetanRudolf">

               <speaker>RUDOLF PETAN:</speaker>

               <p>Hvala za besedo. V bistvu je to bolj replika, zato bo tudi kratko. Gospa Beblerjeva
               pravi, da je stroka trdila, da je bilo dovolj dokazov, da bi lahko na osnovi podatkov
               iz Aleksinca ukrepala, tako je bilo rečeno, eminentna stroka. Minister pa zdaj
               generalni direktor policije sta zdaj že menda desetič kadar <stage>(?)</stage> sem jaz tu, povedala,
               da to ni bilo možno in da še danes ni možno, da bi bila kazenska prijava zaradi
               tistega kar se je zgodilo v Aleksincu, petkrat, desetkrat sta povedala in zdaj ne vem
               kolikokrat je še treba, da bomo razumeli. To se pravi, to se pravi, da imamo v
               Sloveniji očitno dve stroki, ker drugače si tega ne znam razlagati, ena, ki je seveda
               prej trdila, da je tak in zdaj če to še danes ni možno potem je nakladala, oprostite,
               drugače si tega ne znam razlagati, in takrat zahtevala zakaj policija ni strožje
               ukrepala, zahtevala je ta stroka tudi odstop ministra in pa generalnega direktorja
               policija, tudi to vam lahko prinesem iz medijev, če želite, ker imam to hranjeno. In
               pa druga stroka, ki očitno ob upoštevanju naše zakonodaje pravi, da še danes ni
               mogoče, da bi policija ukrepala zaradi tistega kar se je zgodilo v Aleksincu, še
               danes, ne, kako bi naj potem, pred kolikimi meseci, tremi ali štirimi, danes pa
               kolikor vem je Plut že pred sodiščem, mislim že nek postopek teče, ne trdim, da je to
               ta postopek zaradi tega, ampak očitno je tu in še danes ni vseh dokazov ali karkoli
               naj drugega rečem, za tisto dejanje takrat je bilo pa že takrat zahtevano. Očitno
               imamo v Sloveniji dve stroki in ko rečemo stroka je zahtevala moramo biti pač
               previdni, samo to, da ne bi še kaj drugega rekel, in tako kot se sedaj kaže imamo
               očitno dve stroki, imamo eno stroko in eno tako imenovano stroko, drugače si tega ne
               znam razlagati. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč.</p>
            </sp>
            <sp who="SDT4:PotrčMiran">

               <speaker>MIRAN POTRČ:</speaker>

               <p>Hvala lepa. Jaz se spominjam, da takrat temeljnim ugotovitvam stroke ta prave ali ta
               napačne stroke pred tremi meseci ni nihče ugovarjal, jaz bom pa samo prebral dva
               člena kazenskega zakonika na katerega se je ta stroka sklicevala, berem jih pa zato,
               ker sem razumel upam, da ne napačno, gospoda ministra Mateja tako da, je rekel, kadar
               pa gre za Slovenca, ki je storil kaznivo dejanje drugje, veljajo pa popolnoma
               drugačna pravila, kar bo zdaj poslušal pa bo videl, da ni res. Zdaj, kaj piše 148.
               člen zakona o kazenskem postopku v prvem odstavku?  Če so podani razlogi za sum, da je bilo storjeno kaznivo
               dejanje, za katere se storilec preganja po uradni dolžnosti, verjetno vemo, da so vsi
               ti pogoji bili tudi v tem primeru izpolnjeni. Mora policija ukreniti vse, da se
               izsledi storilec, ne da se vloži obtožnica, ne piše ali pa, da bo obsojen, da se
               izsledi storilec, da se storilec ali udeleženec ne skrije, da ne pobegne, da se
               zberejo vsi potrebni dokazi in podobno, skratka da se ukrenejo stvari, da bi bilo
               mogoče storiti potem potrebne nadaljnje ukrepe, sprožiti predkazenski postopek in
               podobno. Soglašam z ministrom, z gospo Brezigarjevo, ki je to nekajkrat poudarila,
               nismo mi pristojni ocenjevati ali so pogoji za to bili izpolnjeni ali ne. Ampak v
               konkretnem primeru, niti v tem niti v kakršnemkoli drugem, ampak da se pa ves čas
               policija in ministrstvo za notranje zadeve izgovarja izključno samo mednarodno, na
               mednarodno pomoč, na zahteve Interpola, je nekorektno in ni točno, če izhajamo iz
               122.<stage>(?)</stage> člena kazenskega zakonika, ki pa pravi; kazenski zakon Republike Slovenije
               velja za državljana Republike Slovenije tudi, če stori v tujini kakšno drugo kaznivo
               dejanje, pa še več teksta je. Velja, na enak način velja kot če je storil kaznivo
               dejanje tukaj in tudi za njega in zoper njega mora policija povzeti ukrepe, ki sem
               jih malo prej prebral in to je vse, kar mi trdimo in želimo sami, da bi policija
               rekla ne, mi smo se usmerili samo na sodelovanje s Srbijo. Če je to naredila, je po
               mojem ravnala napačno. Ampak da bi rekla, mi smo tudi iz tega drugega vidika naredili
               vse, da bi zavarovali dokaze, da bi izsledili storilca, da ne bi pobegnil, da se ne
               bi skril in podobno. To povejte, gospodje, imejte svojo polno integriteto za taka
               ravnanja.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Terčon, izvolite še vi, potem pa naprej, mogoče še na ta sklop. Prav, v
               redu, gospod minister izvolite. Še prej ste se pa prijavil, izvolite ja. Dobro.
               Gospod minister, izvolite.</p>
            </sp>
            <sp who="SDT4:MateDragutin">

               <speaker>DRAGUTIN MATE:</speaker>

               <p>Hvala. Absolutno, naša zakonodaja, če nadaljujem tisto, kar je generalna državna
               tožilka že prej povedala, da eno je stvar, ki je, kaj zakon dopušča in potem pri
               konkretnem primeru kaj vse je treba narediti, da lahko na konkretnem primeru naredimo
               kar je potrebno. V Sloveniji ni bilo nobenega dokaza in tudi danes ni nobenega
               dokaza, vsaj ne da bi za njega vedeli, v zvezi z umorom v Aleksincu. Obstaja samo
               oseba, Silvo Plut in morebitna njegova izjava, da je to storil. Vse njegove izjave v
               vseh medijih, ki jih je dajal, so bile obratne. Celo pisma je pisal, v katerih je
               trdil, da tega ni naredil on, ampak neka tretja oseba, ki je bila tudi na tem kraju
               dogajanja in smo se temi pismi tudi komunicirali s srbsko policijo in poskušali
               pomagati na tak način, da bi eventualno še kakšnega drugega storilca osumili za to
               kaznivo dejanje, ki je bilo tam.</p>
               <p>Slovenska policija, tukaj ne gre za neko ščitenje policije. Slovenska policija je
               naredila tisto kar bi lahko naredila za zaščito teh dokazov. Dokazov v Sloveniji ni,
               razen storilca, če tako vzamemo, potencialnega storilca. On je osumljenec šele, njemu
               ni nič dokazano, da je to naredil. In<gap n="..."/> Ja, marsikdo nastopa na televiziji ja, pa
               pride za pol ure tja, pa potem izgine. Razen, če bi mi morali vse televizije pokriti,
               pa paziti kdo vstopa na televizijo pa notri, kar pa jaz nikoli ne bom dovolili,
               dokler bom minister za notranje zadeve in upam, da tega nikoli ne bo, da bi nadzirali
               kdo vstopa na televizijo in kdo izstopa iz nje, ker bi bilo to zelo narobe in zelo
               nedemokratično. Tako da, ne morete iz tega potegniti to, da bi morali vedeti kje je.
               Policija je potegnila nekatere ukrepe, vendar bi lahko naredila še določene ukrepe, o
               katerih smo tudi napisali notri, vendar še enkrat bom ponovil, ne vem zakaj nočemo
               tega razumeti. Še vedno po tolikih mesecih pripora, tudi ko je bil v priporu, Silvo
               Plut je bil od 1.4. ali 4.4. pa do 1.12. v priporu, ko se je vse to dogajalo, v
               priporu, nismo ga rabili iskati. Imeli smo ga v priporu, zaprtega in ni bilo možno
               vložiti proti njemu kazenske ovadbe za to dejanje, tako kot je to tudi danes. In ne
               vem kaj bi morali še narediti. Ne vem.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Sedaj pa predajam naprej besedo. Izvolite.</p>
            </sp>
            <sp who="SDT4:unknown-M">

               <speaker>GOSPOD KANIŽAR:</speaker>

               <p>Hvala lepa. Jaz se bom tukaj navezal oziroma nadaljeval to kar je že minister . povedal. Navezal se bom pa
               predvsem na<gap n="..."/></p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Če se predstavite, zaradi<gap n="..."/></p>
            </sp>
            <sp who="SDT4:unknown-M">

               <speaker>GOSPOD KANIŽAR:</speaker>

               <p>Kanižar, direktor uprave kriminalistične policije. Navezal se bom pa na izvajanje
               generalne državne tožilke, ki je jasno povedala, da tukaj gre za dva vprašanja in
               sicer za pravna vprašanja in dejanska vprašanja. Da obstaja in tudi takrat je
               obstajala pravna podlaga. Tako je in kazenski zakonik tudi o tem govori, vendar je
               potrebno to pravno podlago, ki obstaja še danes, napolniti z določenimi dokazi,
               dopolniti z določenimi standardi in prav to je poskušala storiti slovenska policija.
               Vse prejšnje leto in pa tudi dobršen del tega leta, do danes si slovenska policija
               prizadeva, da bi iz Republike Srbije pridobila vsaj en dokaz, na podlagi katerega bi
               lahko vložila kazensko ovadbo zoper Silva Pluta. Do danes srbski varnostni organi
               niso Sloveniji predali nobenega dokaza, saj so nam odgovorili, da so vse skupaj
               predali ministrstvu za maninska prava, ki je zadolženo za njihovo komuniciranje v
               mednarodnih odnosih. Policija zaradi takšnega izvajanja srbskih oblasti in varnostnih
               organov ni imela nikakršnih pravnih možnosti, nepravnih podlag, še enkrat poudarjam,
               pravnih možnosti Silva Pluta prijet in ga kamorkoli privest, še manj pa spisati
               kazensko ovadbo. In to, in takšno pravno in dejansko stanje obstaja še danes.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Terčon.</p>
            </sp>
            <sp who="SDT4:TerčonDavorin">

               <speaker>DAVORIN TERČON:</speaker>

               <p>Hvala. Torej na koncu koncev lahko akceptiram stališče ministra, da še danes, kot je
               bilo takrat, ni bilo vseh pogojev, vseh elementov za spisati kazensko ovadbo. To
               lahko razumem, čeprav nekateri pravni strokovnjaki, kolikor sem jaz sledil, trdijo
               tudi drugače. Jaz sem, ampak pustimo to, jaz to lahko akceptiram. Sprašujem se to,
               zakaj, kar bi policija lahko naredila kar ni naredila. Ministra je na koncu koncev,
               jaz sem rekel, sva imela prej tiskovno konferenco, priznal, da bi lahko še kaj
               naredila. In tukaj se spet naslanjam na to, kar je ugotovilo poročilo državnega
               tožilstva, ki pravi, da je torej, in kar je gospa generalna državna tožilka potrdila,
               da je policija posvetila preveč pozornosti prevzemu pregona v Sloveniji s Silvom
               Pluton, namesto, da bi se osredotočila na začetek predkazenskega postopka. In v
               okviru predkazenskega postopka bi policija marsikaj lahko storila. Predvsem
               preventivno, da se ne bi zgodilo tisto, kar je, ne, kar se je zgodilo v Srbiji, ker
               tisto je bilo že zadaj, ampak to kar se je potem zgodilo v Sloveniji in ti ukrepi
               niso bili izčrpani. To je dejstvo. In to je poanta tega. In minister, jaz bi še
               enkrat prosil, glede na to, da sem zasledil na tiskovni konferenci, da nekateri
               ukrepi bodo v zvezi s tem tudi sprejeti, in da tudi nekdo bo v zvezi s tem
               odgovarjal, to kar je že kolegica Lavtižarjeva prej spraševala, če lahko že
               postrežete s kakšnimi podatki, če se fokusirali kje je sistem zatajil, in če lahko
               poveste kje bodo ti ukrepi sprejeti in kje se bodo manifestirali. Hvala.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Gospod Kanižar, izvolite. 
               </p>
            </sp>
            <sp who="SDT4:unknown-M">

               <speaker>GOSPOD KANIŽAR:</speaker>

               <p>Sedaj pa nič več ne razumem. Pravkar sem govoril o tem, da policija pravzaprav je,
               pa če sedaj natančno preštejem, mislim, da sem prej štel 30 takšnih in drugačnih
               ukrepov in korespondenc z Republiko Srbijo, izvajala, da bi vendar pridobila
               kakršenkoli dokaz, da bi lahko v Republiki Sloveniji prešla v predkazenski postopek
               oziroma, da bi lahko s Silvom Plutom izvajala kakršnekoli postopke na podlagi
               kazenskega zakonika oziroma zakona o kazenskem postopku, pa tega ni imela. Morda si
               kdo želi, da bi policija ravnala v nasprotju z zakoni, pa vendar ne bo. Policija in
               predvsem kriminalistična policija ne bo ravnala v skladu oziroma v nasprotju z
               zakoni, ki so veljali in ki veljajo v Republiki Sloveniji, dokler bom jaz vodil to
               kriminalistično policijo in prepričan sem, da je tudi tako in takšno mnenje
               generalnega direktorja policije in pa ministra za notranje zadeve. Hvala lepa.</p>
            </sp>
            <sp who="SDT4:KuclerDolinarMojca">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. S tem zaključujem razpravo o poročilih in prešli bomo na glasovanje o
               sklepih. Nekako kot običajno, je tudi s strani odbora oziroma osnovni sklep, ki se
               glasi takole, ga bom prebrala. Na podlagi 32. člena poslovnika, bom dala na
               glasovanje naslednji sklep: Odbor za notranjo politiko, javno upravo in pravosodje se
               je seznanil s poročili, ki jih je na podlagi sklepov odbora izdanega dne 21.3.2006
               posredovala vlada Republike Slovenije in vrhovno državno tožilstvo.</p>
               <p>Sprašujem, kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>V nadaljevanju dajem na glasovanje predlog ugotovitev in sklepov, ki jih je odboru
               posredovala poslanska skupina Socialnih demokratov in dajem tudi na glasovanje.</p>
               <p>Kdo je za? <stage>(4 člani.)</stage> Je kdo proti? <stage>(8 članov.)</stage></p>
               <p>Ugotavljam, da sklep ni sprejet.</p>
               <p>In še sklepi, ki ste jih tudi prejeli za odločanje na seji, ki so jih posredovale
               štiri koalicijske poslanske skupine.</p>
               <p>Kdo je za? <stage>(8 članov.)</stage> Je kdo proti? <stage>(4 člani.)</stage></p>
               <p>Ugotavljam, da so sklepi sprejeti.</p>
               <p>S tem zaključujem s to točko dnevnega reda. Zahvaljujem se vabljenim k tej točki.
               Del le teh pa ostaja tudi pri naslednji točki z nami.</p>
               <stage type="time">(Seja je bila končana 30. junija 2006 ob 17.08 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KKPD-Redna-146-2008-07-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>KPDZ - Kolegij predsednika DZ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">756B3CC87F500728C1257490003A0F39</idno>
               <idno type="custom" subtype="day">1ABC99C8B86D7476C12574900045EE64</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=1ABC99C8B86D7476C12574900045EE64</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KKPD-Redna-146-2008-07-24.KKPD" n="146">
               <name>Redna</name>
               <date when="2008-07-24"/>
            </setting>
         </settingDesc>
         <particDesc>
            <listOrg>
               <org xml:id="SDT4-KKPD-Redna-146-2008-07-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KKPD-Redna-146-2008-07-24.KKPD">
                        <orgName key="KKPD">KPDZ - Kolegij predsednika DZ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE KOLEGIJ PREDSEDNIKA</stage>
            <stage type="session">146. seja</stage>
            <stage type="date">(24. julij 2008)</stage>
            <stage type="chairman">Sejo je vodil France Cukjati, predsednik Državnega zbora.</stage>
            <stage type="time">Seja se je pričela ob 14.02.</stage>


            <sp xml:id="SDT4-KKPD-Redna-146-2008-07-24.sp1">

               <speaker>PREDSEDNIK FRANCE CUKJATI:</speaker>

               <p>začnemo zelo kratko že včeraj napovedan kolegij. Ker je Vlada že včeraj tudi
               napovedala zakon po nujnem postopku in da bi v naslednjem tednu počistili zadevo in
               bi vsaj za nadaljnjih 14 dni imeli mir, sem za danes sklical Kolegij. Gre za predlog,
               da se predlog zakona o spremembah in dopolnitvah zakona o sistemu plač v javnem
               sektorju obravnava po nujnem postopku. Odpiram razpravo. Izvolite, gospod Bevk.</p>
            </sp>
            <sp xml:id="SDT4-KKPD-Redna-146-2008-07-24.sp2">

               <speaker>SAMO BEVK:</speaker>

               <p>Hvala lepa za besedo, gospod predsednik. Lep pozdrav vsem skupaj. Ne vem ali ste se
               prej pohecali, ko ste rekli, da upate, da bomo 14 dni imeli mir. Ali ste imeli kaj
               resnega za bregom, pa povejte, upam, da je bil hec? In da bi bilo dobro, da bi se
               prvič nekako spet videli šele po volitvah, tisti, ki pač bodo izvoljeni.</p>
               <p>V Poslanski skupini Socialnih demokratov nasprotujemo, da bi predlog zakona o
               spremembah in dopolnitvah zakona o sistemu plač v javnem sektorju sploh uvrstili na
               dnevni red seje Državnega zbora, kaj šele, da bi ga obravnavali po nujnem postopku.
               Sem tudi presenečen, da je minister Virant predlagal to obravnavo, če vemo, da se je
               prej Vlada in pristojno ministrstvo ponašali s tem, da so se dogovorili s socialnimi
               partnerji okoli plač, okoli sistema plač v javnem sektorju. Sedaj pa očitno prihaja
               na naše klopi zakon, ki ni usklajen s socialnimi partnerji. To pa je glavni zadržek
               Poslanske skupine Socialnih demokratov v zvezi s tem predlogom, sploh glede
               obravnave, kaj šele tega, da bi ga obravnavali po nujnem postopku. Kot tudi sicer, da
               je pač nenavadno, da se tako pogosto sestajamo v obdobju, ki je po Poslovniku
               Državnega zbora predvideno, da pač ni sej, to pa pomeni, da tudi naj ne bi bilo
               izredni sej in tako dalje. Tako, da to ustvarjanje nekih izrednih, bi rekel, situacij
               med parlamentarnimi počitnicami ni higienično in jaz si želim, da bi se posvetili
               predvsem temu, kar nas čaka septembra. To pa so državnozborske volitve, ne pa delo
               Državnega zbora, ki je pač obremenjeno s temi predvolilnimi obdobji. Hvala lepa.</p>
            </sp>
            <sp xml:id="SDT4-KKPD-Redna-146-2008-07-24.sp3">

               <speaker>PREDSEDNIK FRANCE CUKJATI:</speaker>

               <p>Hvala. Gospod Gulič.</p>
            </sp>
            <sp xml:id="SDT4-KKPD-Redna-146-2008-07-24.sp4">

               <speaker>ALEŠ GULIČ:</speaker>

               <p>Spoštovani gospod predsednik. Kolikor smo lahko po medijih in govoricah ugotovili,
               gre za to, da Vlada želi s tem zakonom omejiti prenos dosedanjih napredovanj javnih
               uslužbencev v nov plačilni sistem, kar pa pomeni, da bi recimo v nekaterih primerih
               te prevedene plače in pa nove uvrstitve v plačilnem sistemu pomenile občutna
               znižanja. Vlada je očitno ocenila tistih 24 milijonov evrov povečanih sredstev za nov
               plačilni sistem kot nevzdržen. Mi v Liberalni demokraciji  Slovenije ne moremo in tudi nočemo dopustiti, da se
               sprejema zakon po nujnem postopku, samo zato, ker se je vlada zakalkulirala. Ta
               številka je zelo podobna tisti, ki je uporabljena za draginjski dodatek in nas
               pravzaprav zanima, če ne gre za kakšne pretoke.</p>
               <p>Tudi sindikati opozarjajo na nevarnost, da bi se zaradi teh sprememb podaljšal rok
               za prehod na nov plačilni sistem, sploh zato, ker že zdaj mnogi delodajalci trdijo,
               da je časa za izplačilo po novem premalo. Sindikati novemu predlogu nasprotujejo, se
               pravi, ne gre samo za to, da ni bilo dogovarjanja, ampak je že neka reakcija. Tudi na
               to pravzaprav pomeni to spreminjanje osnov, ki so bile temelj za kolektivne pogodbe,
               ki so mukotrpno po večletnih pogajanjih le prišle do podpisa z vseh strani. Tudi
               pretnja sindikatov, se pravi da napovedujejo odpoved že podpisanih kolektivnih pogodb
               je argument, ki ga velja dati na tehtnico. Konec koncev gre za obrambo mukotrpno
               pridobljenih pravic in je veliko vprašanje ali ima smisel takšno na hitro sprejemanje
               zakona.</p>
               <p>Poleg tega izražam protest, da imamo kar naprej te seje, ne da bi imel proti komu od
               kolegov kaj. Jaz vas vse rad srečam, ampak vsaka stvar ima svoj čas in svojo mejo in
               škoda je da se mirovanje parlamenta spreminja v migotanje parlamenta. Niti ne gre za
               kakšne zelo usmerjene in zelo jasne zadeve, ampak samo da se nekaj počne. To je
               seveda zdaj lahko komu v prid, ampak jaz se spomnim takšnega ustvarjanja izrednih
               razmer. Razlogov za to pa v tem trenutku ne vidim. Tudi vaša poročila, gospod
               predsednik, govorijo o nekem recimo sorazmerno mirnem stanju, kot da je vse v redu,
               po drugi strani pa se obnašamo, kot da smo tik pred vojno ali tistim napovedanim
               vesoljnim potopom za leto 2012, ampak zdaj smo leta 2008.</p>
               <p>Hvala lepa.</p>
            </sp>
            <sp xml:id="SDT4-KKPD-Redna-146-2008-07-24.sp5">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Gospod Tanko.</p>
            </sp>
            <sp xml:id="SDT4-KKPD-Redna-146-2008-07-24.sp6">

               <speaker>JOŽE TANKO:</speaker>

               <p>Hvala lepa za besedo.</p>
               <p>No, najprej bi kazalo spomniti, da je ta izredna seja Državnega zbora sklicana na
               zahtevo poslancev opozicijskih poslanskih skupin. Tam se vas je veliko podpisalo pod
               zahtevo Poslanske skupine Lipa, ki je zahtevala obravnavo dveh točk dnevnega reda na
               izredni seji in to kar se zdaj dodatno daje gor je pač samo tisto, kar je prej
               predsednik omenil, da se vse te zadeve, ki so prišle v tem času gor uvrstijo na to
               izredno sejo, ki je že sklicana in je bilo treba v vsakem primeru sklicati zaradi
               podpisov, ki ste jih darovali Lipi. Tako iz Poslanske skupine SD, LDS, SD v celoti
               tudi z gospodom Potrčem, LDS in tudi iz Poslanske skupine Zares. Tako, da se nehamo
               slepiti o tem zakaj je kakšna seja Državnega zbora sklicana.</p>
               <p>Sam, mi bomo v naši poslanski skupini ta predlog podprli. Mnenja smo, da je potrebno
               da dejansko tako, kot je bilo dogovorjeno počistimo z vsemi stvarmi, ki so se in ki
               se bodo nabrale do začetka izredne seje. Tak je tudi dogovor, prejšnji, kakšen dan
               nazaj, včeraj mislim, da je bilo to na kolegiju Državnega zbora. To so podprli
               predstavniki vseh  poslanskih
               skupin in ne vidim razloga, da bi zdaj popravljali te odločitve. Hvala.</p>
            </sp>
            <sp xml:id="SDT4-KKPD-Redna-146-2008-07-24.sp7">

               <speaker>PREDSEDNIK FRANCE CUKJATI:</speaker>

               <p>Hvala. Gospod Bevk.</p>
            </sp>
            <sp xml:id="SDT4-KKPD-Redna-146-2008-07-24.sp8">

               <speaker>SAMO BEVK:</speaker>

               <p>Hvala lepa za besedo, gospod predsednik. Moram se odzvati na to kar je kolega Tanko
               povedal, da smo mi pobudniki te seje, ki bo v ponedeljek. Treba je povedati kdo je ta
               ples začel. 15. julija se je končala zadnja redna seja Državnega zbora v tem mandatu,
               takoj naslednji dan pa je koalicija sklicala izredno sejo in potem tudi na povedala
               cel kup drugih stvari, ki jih bomo še obravnavali pred parlamentarnimi počitnicami,
               ko ste predlagali tisto sejo o koncentraciji kapitala so bili tudi sklepi tako
               sprejeti, da so se nam obetale še izredne seje okrog tega in tempirane tik na obdobje
               pred volitvami in še vmes, tako da ta ples izrednih sej ste začeli v vladni koaliciji
               in vsako opravičevanje sedaj je brezpredmetno. Hvala lepa.</p>
            </sp>
            <sp xml:id="SDT4-KKPD-Redna-146-2008-07-24.sp9">

               <speaker>PREDSEDNIK FRANCE CUKJATI:</speaker>

               <p>Hvala. Gospod Drofenik.</p>
            </sp>
            <sp xml:id="SDT4-KKPD-Redna-146-2008-07-24.sp10">

               <speaker>MARIJAN DROFENIK:</speaker>

               <p>Hvala lepa. Jaz bi bil relativno kratek<gap n="...."/>glede na to, da kar sem lahko na brzino
               videl menimo v Poslanski skupini SLS, da gre več ali manj za takšne spremembe teh
               členov, ki malo bolj jasno definirajo oziroma bolj<gap n="..."/>dikcije bolj nesporne in zato
               menimo, da sam poseg v zakon ni tako velik in tudi iz tega vidika se nam zdi to je
               primerno, če imamo<gap n="..."/><stage>/nerazumljivo./</stage><gap n="..."/> Hvala lepa.</p>
            </sp>
            <sp xml:id="SDT4-KKPD-Redna-146-2008-07-24.sp11">

               <speaker>PREDSEDNIK FRANCE CUKJATI:</speaker>

               <p>Hvala. Gospod Gulič.</p>
            </sp>
            <sp xml:id="SDT4-KKPD-Redna-146-2008-07-24.sp12">

               <speaker>ALEŠ GULIČ:</speaker>

               <p>Jaz bi se samo odzval na to kar je povedal gospod Tanko. Mi smo 3. junija v Državnem
               zboru na koncu 37. izredne seje vedeli, da bo vsaj še ena seja morala biti pred 3.
               avgustom 2008. To je eden od sklepov in zato so kolegi podpisali zahtevo za sejo
               kolegici Tavševi, vedoč, da se da to spraviti na eno sejo, to je ena reč. Druga reč
               sta pa tista dva predlogov zakonov bi lahko bila uvrščena že prej na redno sejo, pa
               nista bila in treba je bilo to zgodbo zapreti. Lahko bi se odpovedali tudi tej seji,
               če bi se odpovedali tistemu sklepu iz 37. protirazbojniške seje ali kako bi rekli,
               ampak se to ni zgodilo. In če so že ljudje tukaj lahko obravnavajo še kakšno točko,
               to je čisto pragmatičen razlog, načelno pa še vedno velja 15. julij je konec
               zakonodajnih postopkov in tako bi tudi moralo biti. Hvala lepa.</p>
            </sp>
            <sp xml:id="SDT4-KKPD-Redna-146-2008-07-24.sp13">

               <speaker>PREDSEDNIK FRANCE CUKJATI:</speaker>

               <p>Hvala. Gospod Barovič.</p>
            </sp>
            <sp xml:id="SDT4-KKPD-Redna-146-2008-07-24.sp14">

               <speaker>BOGDAN BAROVIČ:</speaker>

               <p>Hvala lepa. Zdaj, če je že izredna seja, potem ocenjujemo v Slovenski nacionalni
               stranki, da se neka vsebina bolje da se da na to izredno sejo kot da bi se morala, če bi bili izpolnjeni
               pogoji, sklicati še ena pa še ena.</p>
               <p>Drugo vprašanje, ki ga opravičeno seveda lahko zastavimo v Slovenski nacionalni
               stranki je, ali je oziroma ali bi lahko šel ta Predlog zakona o spremembi zakona na
               še eno že napovedano izredno sejo. Dobil sem en odgovor, da verjetno že ne, zaradi
               uveljavitve zakona o katerem govorimo.</p>
               <p>In tretje, kar je bilo nam rečeno, vsebinsko, govorim sedaj pa vsebino; predlog
               zakona je, da gre za razjasnitev nekaterih členov. Poudarjam, razjasnitev nekaterih
               členov. Po drugi strani, ko pa poslušam kolege, pa slišim, da gre za nekatere
               spremembe, ki niso takšne, ki nimajo takšne vsebine kot je bila dogovorjena med
               socilanimi partnerji. To je verjetno že tudi sestavni del vsebine, torej četrta točka
               bo uvrščena na sejo, bomo, upam, na tej seji jasno izvedeli, ker ta zakon kolikor jaz
               vem, je predlog zakona, o spremembi zakona je prišel pred nekam minutami, sploh da
               smo videli te spremembe členov, vsaj meni. Jaz jih niti uspel nisem še prebrat.
               Torej, če gre samo za razjasnitev, potem jaz problemov res ne vidim. Če gre pa za
               spremembo vsebine členov, ki so bili že sprejeti in bistveno spreminjajo dogovor,
               potem je pa seveda zadeva zelo sporna. Hvala lepa.</p>
            </sp>
            <sp xml:id="SDT4-KKPD-Redna-146-2008-07-24.sp15">

               <speaker>PREDSEDNIK FRANCE CUKJATI:</speaker>

               <p>Hvala. Gospa Širca.</p>
            </sp>
            <sp xml:id="SDT4-KKPD-Redna-146-2008-07-24.sp16">

               <speaker>MAJDA ŠIRCA:</speaker>

               <p>Hvala lepa. Ne vem ali je to peta ali šesta že sprememba tega zakona v tem mandatu,
               popravek. To ni prva. In tudi ni tako minimalistična ali kot je bilo zadnjič rečeno
               na kolegiju, ko se je pripravljala Vlada, da bo dala skozi, da gre za neko lepoten
               poseg. Sedaj, če gre za lepoten poseg, mislim, da liftingi za zdravje niso pomembni.
               Je pa res, da vemo, da ni lepoten poseg. Da gre pač za popravek napake gospoda
               Viranta oziroma njegove nejasne ocene kaj se dogaja pri ocenjevanju posledic
               spremembe <gap n="..."/> In da ta sprememba seveda zagotovo ni dobila nobenega konsenza znotraj
               tistih, s katerimi so se ob prejšnjih spremembah že spogajali. To se pravi sindikati,
               ne enimi ne drugimi. In to bo velik poseg, zagotovo, z velikimi posledicami in ga
               obravnavati na izredni seji, brez predhodnega soglasja, ki ga ne boste dobili,
               očitno, ga ne bomo dobili, socialnih partnerjev, seveda ni tako nedolžno. Posilstvo
               bo. Na tej seji, če ne drugega, bo ta zakon, posilstvo, in s tem da, naj vas, gospod
               Tanko, korigiram, ni res, da so se vse poslanske skupine strinjale z izredno sejo, ki
               se bo zgodila v ponedeljek, s takim dnevnim redom kot ima, in tudi veva oba ali vemo
               ali ve kar cela slovenska javnost, da ključna ponedeljkova zgodba je vezana na
               piarovsko poročilo, ki ste ga vi umestili kot pomembno točko dnevnega reda, poročilo
               o ukrepih glede tako imenovanih tajkunov. To pač rabite, ker smo v določenem obdobju.
               Tako da, to lifting potezo, če je tako res lepotna, potem lahko počaka naslednji
               mandat, predstavniki Vlade. Če pa ni in ker vsi vemo, da ni, potem naj počaka
               soglasja socialnih partnerjev ne pa vaših mišic tukaj.  V tem smislu mi nismo za tovrstno širitev, čeprav kot
               pravim, nismo<stage>(?)</stage> za celotno ponedeljkovo sejo, kot je strukturirana.</p>
               <p>In, naj zaključim vendarle z nečim, spoštovani gospod Cukjati, s to sejo bomo imeli
               40 izrednih sej v parlamentu v tem obdobju, 2004-2008, ponedeljkovo. Vem, da ni
               zaključena ta statistika in vem, da jih bomo imeli na koncu več. 41 mislim, da se zna
               zgoditi, ampak tudi, če je enako je že dovolj katastrofalno. Sama menim, da če bi
               bili upravičeni do česa v tem obdobju bi bili upravičeni do razprave o posledicah, ki
               so doletele Slovenijo z naravnimi nesrečami, to bi bila opravičljiva diskusija, ki bi
               bila tudi dostojna za zaključek mandata oziroma ne za ta čas, ki se je zgodil, ne pa
               z vprašanji posledic tako imenovane koncentracije kapitala in tako naprej. Res
               ustvarjate izredne razmere, naredili ste jih v teh štirih letih, tako ravnovesje se
               še ni zgodilo, kot sem jaz gledala statistiko, da bi živeli pod vtisom izrednega
               stanja, ki ga ne pogojujejo, resda mu lahko rečem na srečo naravne nesreče, ampak ga
               pogojuje čisto nek interes tistih, ki imate tukaj večino in ki boste tudi to uvrstili
               na to sejo, ker ste tako strukturirani.</p>
            </sp>
            <sp xml:id="SDT4-KKPD-Redna-146-2008-07-24.sp17">

               <speaker>PREDSEDNIK FRANCE CUKJATI:</speaker>

               <p>Hvala. Gospod Tanko.</p>
            </sp>
            <sp xml:id="SDT4-KKPD-Redna-146-2008-07-24.sp18">

               <speaker>JOŽE TANKO:</speaker>

               <p>Verjetno imamo vsak malo drugačen pogled, ampak dejstva so pa drugačna. Mi smo na
               izredni seji junija meseca sprejeli sklep, da Vlada poroča Državnemu zboru v 30-ih
               dneh, pa v 60-ih dnevih in tam se nismo nikjer določili, da moramo to obravnavati res
               na izredni seji Državnega zbora. Vendar, ko je bila zahteva za izredno sejo Državnega
               zbora vložena, smo tudi mi predlagali, da se te zadeve, ki so prišle v tem času in
               jih nismo redno obravnavali uvrstijo na ta dnevni red. To je čisto normalna zadeva,
               ne vidim nobenih težav. Kar zadeva pa ta sklic izredne seje, ki je osnova za to, kot
               se zdaj pogovarjamo, pa je predvsem v tem, da je bil predlog zakonov tak, da ni bilo
               možno drugače odreagirati poslovniško kot je bilo zdaj narejeno, zato ker je bil
               odprt 15-dnevni rok, v katerem se je na osnovi tega, ker je bil skrajšan postopek
               potrjen, lahko da zahteva za splošno razpravo in prej Kolegij Državnega zbora ne more
               odločati o uvrstitvi točke. Ko se je ta kriterij izpolnil, se je tudi to naredilo. In
               moram reči, da je v tem mandatu manj teh izrednih dogodkov, o katerih govorite,
               precej manj kot v prejšnjem mandatu, tudi precej manj je raznih nujnih zadev in po
               tej plati je ta mandat mnogo bolj bom rekel predvidljiv, mnogo bolj umirjen in
               bistveno lažje se dela pri teh stvareh. Skoraj pol manj zadev je po nujnih postopkih
               v tem mandatu, kot v prejšnjem. Takrat ste rekli, da je bilo izvrstno to. Kakšno je šele sedaj?!</p>
            </sp>
            <sp xml:id="SDT4-KKPD-Redna-146-2008-07-24.sp19">

               <speaker>PREDSEDNIK FRANCE CUKJATI:</speaker>

               <p>No, jaz bi prosil, da se držimo vprašanja nujnega postopka, ki je pod to točko.</p>
               <p>Gospa Zupan, prosim.</p>
            </sp>
            <sp xml:id="SDT4-KKPD-Redna-146-2008-07-24.sp20">

               <speaker>MAJDA ZUPAN:</speaker>

               <p>Hvala lepa.</p>
               <p>Kolikor imam sama informacij vem, da je bila podana zahteva za izredno sejo, ta je
               bila tudi sklicana in v Poslanski skupini Nova Slovenija se nam nekako zdi logično,
               da se uvrstijo tudi še nekatere stvari, ki so še odprte. Tako, da Predlog zakona o
               spremembah in dopolnitvah zakona o sistemu plač v javnem sektorju, gre za določene
               razjasnitve, ki so potrebne in menimo, da je nujna seja upravičena na nek način.</p>
               <p>Hvala.</p>
            </sp>
            <sp xml:id="SDT4-KKPD-Redna-146-2008-07-24.sp21">

               <speaker>PREDSEDNIK FRANCE CUKJATI:</speaker>

               <p>Hvala.</p>
               <p>Še kdo? Če ne, potem dajem na glasovanje<gap n="..."/> A ja, gospod Bevk, izvolite.</p>
            </sp>
            <sp xml:id="SDT4-KKPD-Redna-146-2008-07-24.sp22">

               <speaker>SAMO BEVK:</speaker>

               <p>Zelo na kratko.</p>
               <p>Kolega Tanko, tako naivni pa spet nismo, da bomo verjeli vašim manipulacijam, da je
               za izredne seje, ki so v času parlamentarnih počitnic sklicane kriva opozicija.
               Povedal sem kdo je začel ta ples izrednih sej in verjamem, da bo to v javnosti tako
               tudi prepoznano.</p>
               <p>Hvala lepa.</p>
            </sp>
            <sp xml:id="SDT4-KKPD-Redna-146-2008-07-24.sp23">

               <speaker>PREDSEDNIK FRANCE CUKJATI:</speaker>

               <p>No, jaz bi dodal k temu, da sem dobil dve zahtevi za izredno sejo. Eno s strani
               opozicije, drugo s strani pozicije. In če ti dve ne bi dobil, bi sam sklical izredno
               sejo, ker jo moram po zakonu, da se sprejmemo rezultati referenduma, ki jih je
               posredovala Republiška volilna komisija in tudi Vrhovno sodišče odločilo oziroma
               danes smo dobili odgovor o pravnomočnosti. Tako da žal, gospe in gospodje smo pač
               pred tem in nima smisla o tem razpravljati. Izredna seja bo, čim prej jo opravimo in
               počistimo tako, kot smo včeraj rekli, kar se da počistiti.</p>
               <p>Zato dajem na glasovanje predlog, da se Predlog zakona o spremembah in dopolnitvah
               zakona o sistemu plač v javnem sektorju - EPA 2230 obravnava po nujnem postopku.</p>
               <p>Kdo je za? <stage>(SDS, DeSUS, NSi, SLS.)</stage> Je kdo proti? <stage>(SD, LDS in Zares.)</stage></p>
               <p>Ugotavljam, da je predlog sprejet.</p>
               <p>Točka bo uvrščena na to izredno sejo v ponedeljek. Danes oziroma takoj za tem bo šel
               sklic za izredno sejo in tudi najavo časa, prosim, <gap n="..."/><stage>/Oglašanje v ozadju./</stage><gap n="..."/> jutri
               do 12. in mislim, da bodo delovna telesa te nujne zadeve do ponedeljka opremila s
               poročili. <gap n="..."/><stage>/Medsebojni pogovor./</stage><gap n="..."/></p>
               <p>Pod točko <title>RAZNO</title>, ima kdo<gap n="..."/></p>
               <p>Izvolite gospa Širca.</p>
            </sp>
            <sp xml:id="SDT4-KKPD-Redna-146-2008-07-24.sp24">

               <speaker>MAJDA ŠIRCA:</speaker>

               <p>Hvala lepa.</p>
               <p>Jaz bi bila vesela, če bi nas približno usmerili kdaj se ali pa natančno usmerili
               kdaj se namerava zgoditi seja, ki je napovedana za avgust.</p>
            </sp>
            <sp xml:id="SDT4-KKPD-Redna-146-2008-07-24.sp25">

               <speaker>PREDSEDNIK FRANCE CUKJATI:</speaker>

               <p>Gospa Širca, jaz nimam nobene zahteve<gap n="..."/></p>
            </sp>
            <sp xml:id="SDT4-KKPD-Redna-146-2008-07-24.sp26">

               <speaker>MAJDA ŠIRCA:</speaker>

               <p>Vem.</p>
            </sp>
            <sp xml:id="SDT4-KKPD-Redna-146-2008-07-24.sp27">

               <speaker>PREDSEDNIK FRANCE CUKJATI:</speaker>

               <p><gap n="..."/>Lahko samo rečem, da danes, v 14-ih dneh ne bo nobene nove. Edino to lahko rečem.
               Če dobim zahtevo jo moram v 15-ih dneh sklicati. Zaradi tega, gospod Bevk, sem rekel,
               da vam 14 dni počitnic lahko zagotovim, več pa zavisi od pobud, ki bi eventualno
               prišle. <gap n="..."/><stage>/Medsebojni pogovor./</stage><gap n="..."/></p>
               <p>Gospa Širca, o tem ne odločam jaz, ampak vi. Vi spoštovane gospe in gospodje.</p>
               <p>Torej, hvala za udeležbo in lep dan še naprej.</p>
               <stage type="time">(Seja je bila zaključena 24. julija 2008 ob 14.27.)</stage>
            </sp>
         </div>
      </body>
   </text>
</TEI>